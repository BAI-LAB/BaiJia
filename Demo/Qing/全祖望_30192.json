{
    "基本信息": {
        "姓名": "全祖望",
        "性别": "男",
        "出生年份": "1705",
        "死亡年份": "1755",
        "享年": "51",
        "朝代": "清",
        "家庭区分": "未详"
    },
    "亲属关系": [
        "全祖望的曾祖是全大程",
        "全祖望的祖父是全吾骐",
        "全祖望的子是全昭德",
        "全祖望的孙是全孙桐",
        "全祖望的兄是全祖谦"
    ],
    "其他关系": [
        "全祖望友的对象是杭世骏",
        "全祖望友的对象是厉鹗",
        "全祖望友的对象是赵昱",
        "全祖望友的对象是赵一清",
        "全祖望友的对象是陈兆仑",
        "全祖望友的对象是沈彤",
        "全祖望友的对象是马日琯",
        "全祖望欣赏/器重的对象是丁鹤年",
        "全祖望学生为赵一清",
        "全祖望学生为卢镐",
        "全祖望学生为张炳",
        "全祖望学生为董秉纯",
        "全祖望学生为蒋学镛",
        "全祖望为舒璘所著书作序",
        "全祖望为傅山作墓志铭",
        "全祖望为祁班孙作墓志铭",
        "全祖望为姜宸英作墓志铭",
        "全祖望为厉鹗作墓志铭",
        "全祖望为万经作墓志铭",
        "全祖望为顾炎武作墓志铭",
        "全祖望为陶正靖作墓志铭",
        "全祖望为张肯堂作墓志铭",
        "全祖望为钱肃乐所著书作跋",
        "全祖望称道史可法之节行",
        "全祖望称道钱肃乐之节行",
        "全祖望为舒璘作传",
        "全祖望为刘献廷作传",
        "全祖望为毛奇龄作传",
        "全祖望为万斯同作传",
        "全祖望为马士英作传",
        "全祖望为徐枋作传",
        "全祖望为熊廷弼作传",
        "全祖望为熊廷弼作传",
        "全祖望为陆世仪作传",
        "全祖望为温璜作传",
        "全祖望为熊开元作传",
        "全祖望为宗显作传",
        "全祖望为胡守恒作传",
        "全祖望为张煌言作祭文",
        "全祖望为钱肃乐作祭文",
        "全祖望为宋濂之书、画作跋",
        "全祖望为赵孟𫖯之书、画作跋",
        "全祖望为王刚父之书、画作跋",
        "全祖望为赵昱作哀辞",
        "全祖望为顾炎武作神道碑",
        "全祖望为陈良谟作神道碑",
        "全祖望为张煌言作神道碑",
        "全祖望为沈廷扬作神道碑",
        "全祖望为孙嘉绩作神道碑",
        "全祖望为张肯堂作神道碑",
        "全祖望为张名振作墓表",
        "全祖望为林时跃作墓表",
        "全祖望为高宇泰作墓表",
        "全祖望为朱大典作行状",
        "全祖望为吴钟峦作行状",
        "全祖望为林时对作行状",
        "全祖望为朱永祐作行状",
        "全祖望为李向中作行状",
        "全祖望为张煌言作画赞(画像记)",
        "全祖望为钱肃乐作画赞(画像记)",
        "全祖望答吴澄书",
        "全祖望为戴良之建筑物题咏、记、命名",
        "全祖望为史蒙卿作学记（书院记）",
        "全祖望为沈寿民作圹记",
        "全祖望为许衡之诗文作跋",
        "全祖望为元好问之诗文作跋",
        "全祖望为吴澄之诗文作跋",
        "全祖望为白珽之诗文作跋",
        "全祖望为郑思肖之诗文作跋",
        "全祖望为蒲寿宬之诗文作跋",
        "全祖望为危素之诗文作跋",
        "全祖望为刘因之诗文作跋",
        "全祖望为程复心之诗文作跋",
        "全祖望为胡三省之诗文作跋",
        "全祖望为陈友仁之诗文作跋",
        "全祖望为王元恭之诗文作跋",
        "全祖望为涂溍生之诗文作跋",
        "全祖望为哈剌不花之诗文作跋",
        "全祖望为张居正之行状作跋",
        "全祖望为钱肃乐之书题词",
        "全祖望为郑真之书题词"
    ],
    "入仕信息": [
        {
            "入仕方式": "科举: 进士(笼统)",
            "入仕年份": "1736",
            "入仕年龄": "未详"
        },
        {
            "入仕方式": "科举: 乡贡举人",
            "入仕年份": "1732",
            "入仕年龄": "未详"
        },
        {
            "入仕方式": "贡生 = 贡监生(笼统) (明清宾贡,功贡)",
            "入仕年份": "1729",
            "入仕年龄": "未详"
        }
    ],
    "别名信息": [
        {
            "别名": "全补",
            "别名类型": "别名、曾用名"
        },
        {
            "别名": "十二雷茶灶",
            "别名类型": "未详"
        },
        {
            "别名": "孤山社",
            "别名类型": "室名、别号"
        },
        {
            "别名": "小泉翁",
            "别名类型": "未详"
        },
        {
            "别名": "春草园",
            "别名类型": "室名、别号"
        },
        {
            "别名": "榭山",
            "别名类型": "室名、别号"
        },
        {
            "别名": "篁庵",
            "别名类型": "未详"
        },
        {
            "别名": "绍衣",
            "别名类型": "字"
        },
        {
            "别名": "绍裔",
            "别名类型": "字"
        },
        {
            "别名": "谢山",
            "别名类型": "室名、别号"
        },
        {
            "别名": "阿补",
            "别名类型": "字"
        },
        {
            "别名": "双韭山房",
            "别名类型": "室名、别号"
        },
        {
            "别名": "双韭山民",
            "别名类型": "未详"
        },
        {
            "别名": "鲒埼亭",
            "别名类型": "室名、别号"
        },
        {
            "别名": "鲒埼亭长",
            "别名类型": "未详"
        }
    ],
    "任职信息": [],
    "地理信息": [
        {
            "地名": "鄞县",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "宋元学案",
            "著述年份": "1367",
            "著述角色": "未详"
        },
        {
            "著述名称": "读易别录",
            "著述年份": "1755",
            "著述角色": "未详"
        },
        {
            "著述名称": "汉书地理志稽疑",
            "著述年份": "220",
            "著述角色": "未详"
        },
        {
            "著述名称": "鲒埼亭集",
            "著述年份": "1755",
            "著述角色": "未详"
        },
        {
            "著述名称": "鲒埼亭集外编",
            "著述年份": "1755",
            "著述角色": "未详"
        },
        {
            "著述名称": "公车征士录:一卷",
            "著述年份": "未详",
            "著述角色": "未详"
        },
        {
            "著述名称": "古今通史年表",
            "著述年份": "未详",
            "著述角色": "未详"
        },
        {
            "著述名称": "句余土音:四卷",
            "著述年份": "未详",
            "著述角色": "未详"
        },
        {
            "著述名称": "困学记闻三笺",
            "著述年份": "未详",
            "著述角色": "未详"
        },
        {
            "著述名称": "国朝甬上耆旧诗",
            "著述年份": "未详",
            "著述角色": "未详"
        },
        {
            "著述名称": "天一阁碑目(全祖望)",
            "著述年份": "未详",
            "著述角色": "未详"
        },
        {
            "著述名称": "孔子弟子姓名表",
            "著述年份": "未详",
            "著述角色": "未详"
        },
        {
            "著述名称": "度岭集",
            "著述年份": "未详",
            "著述角色": "未详"
        },
        {
            "著述名称": "水经注校正:四十卷",
            "著述年份": "未详",
            "著述角色": "未详"
        },
        {
            "著述名称": "沧田录",
            "著述年份": "未详",
            "著述角色": "未详"
        },
        {
            "著述名称": "甬上族望表",
            "著述年份": "未详",
            "著述角色": "未详"
        },
        {
            "著述名称": "经史问答:十卷",
            "著述年份": "未详",
            "著述角色": "撰著者"
        },
        {
            "著述名称": "续甬上耆旧诗",
            "著述年份": "未详",
            "著述角色": "未详"
        },
        {
            "著述名称": "词科摭言",
            "著述年份": "未详",
            "著述角色": "未详"
        },
        {
            "著述名称": "钱忠介公集",
            "著述年份": "未详",
            "著述角色": "未详"
        },
        {
            "著述名称": "鲒埼亭外集:五十卷",
            "著述年份": "未详",
            "著述角色": "未详"
        },
        {
            "著述名称": "鲒埼亭文集:三十八卷",
            "著述年份": "未详",
            "著述角色": "未详"
        },
        {
            "著述名称": "鲒埼亭诗集:八卷",
            "著述年份": "未详",
            "著述角色": "未详"
        },
        {
            "著述名称": "经史问答 七卷",
            "著述年份": "未详",
            "著述角色": "撰著者"
        },
        {
            "著述名称": "校订困学纪闻三笺 二十卷",
            "著述年份": "未详",
            "著述角色": "撰著者"
        }
    ],
    "社会区分": [
        "诗人",
        "史学家",
        "经学家",
        "工于文",
        "[为官者：文]",
        "思想家"
    ],
    "机构情况": [],
    "经历事件信息": [],
    "财富情况": [],
    "个人简介": [
        "全祖望（1705-1755），清代著名史学家、文学家，浙东学派重要代表，字绍衣，号谢山，学者称谢山先生，浙江鄞县（今鄞州区洞桥镇沙港村）人。曾主讲于浙江蕺山书院，广东端溪书院。上承清初黄宗羲经世致用之学，博通经史，在学术上推崇黄宗羲、万斯同，于南明史实广为搜罗纂述，贡献甚大，其著作极为丰富，达35部，400多卷，且大多数学术著作用力极深。其主要著作有：《鲒埼亭集》、《困学纪闻三笺》、《七校水经注》、《续甬上耆旧诗》、《经史问答》、《读易别录》、《汉书地理志稽疑》、《古今通史年表》等。 ► 全祖望的诗文(313篇)"
    ],
    "诗词文章内容": [
        {
            "标题": "梅花岭记",
            "作者": "全祖望",
            "内容": "　　顺治二年乙酉四月，江都围急。督相史忠烈公知势不可为，集诸将而语之曰：“吾誓与城为殉，然仑皇中不可落于敌人之手以死，谁为我临期成此大节者？”副将军史德威慨然任之。忠烈喜曰：“吾尚未有子，汝当以同姓为吾后。吾上书太夫人，谱汝诸孙中。”\n　　五日，城陷，忠烈拔刀自裁，诸将果争前抱持之。忠烈大呼德威，德威流涕，不能执刃，遂为诸将所拥而行。至小东门，大兵如林而至，马副使鸣騄、任太守民育及诸将刘都督肇基等皆死。忠烈乃瞠目曰：“我史阁部也。”被执至南门。和硕豫亲王以先生呼之，劝之。忠烈大骂而死。初，忠烈遗言：“我死当葬梅花岭上。”至是，德威求公之骨不可得，乃以衣冠葬之。\n　　或曰：“城之破也，有亲见忠烈青衣乌帽，乘白马，出天宁门投江死者，未尝殒于城中也。”自有是言，大江南北遂谓忠烈未死。已而英、霍山师大起，皆托忠烈之名，仿佛陈涉之称项燕。吴中孙公兆奎以起兵不克，执至白下。经略洪承畴与之有旧，问曰：“先生在兵间，审知故扬州阁部史公果死耶，抑未死耶？”孙公答曰：“经略从北来，审知故松山殉难督师洪公果死耶，抑未死耶？”承畴大恚，急呼麾下驱出斩之。\n　　呜呼！神仙诡诞之说，谓颜太师以兵解，文少保亦以悟大光明法蝉脱，实未尝死。不知忠义者圣贤家法，其气浩然，常留天地之间，何必出世入世之面目！神仙之说，所谓为蛇画足。即如忠烈遗骸，不可问矣，百年而后，予登岭上，与客述忠烈遗言，无不泪下如雨，想见当日围城光景，此即忠烈之面目宛然可遇，是不必问其果解脱否也，而况冒其未死之名者哉？\n　　墓旁有丹徒钱烈女之冢，亦以乙酉在扬，凡五死而得绝，特告其父母火之，无留骨秽地，扬人葬之于此。江右王猷定、关中黄遵严、粤东屈大均为作传、铭、哀词。\n　　顾尚有未尽表章者：予闻忠烈兄弟，自翰林可程下，尚有数人，其后皆来江都省墓。适英、霍山师败，捕得冒称忠烈者，大将发至江都，令史氏男女来认之。忠烈之第八弟已亡，其夫人年少有色，守节，亦出视之。大将艳其色，欲强娶之，夫人自裁而死。时以其出于大将之所逼也，莫敢为之表章者。\n　　呜呼！忠烈尝恨可程在北，当易姓之间，不能仗节，出疏纠之。岂知身后乃有弟妇，以女子而踵兄公之余烈乎？梅花如雪，芳香不染。异日有作忠烈祠者，副使诸公，谅在从祀之列，当另为别室以祀夫人，附以烈女一辈也。"
        },
        {
            "标题": "漳浦黄忠烈公夫人蔡氏写生画卷诗十首 其十",
            "作者": "全祖望",
            "内容": "三皇之世，四时皆春。手握皇极，以运元神。挽季以来，漓而不淳。\n玉树凋伤，满目荆榛。汲汲石翁，弥缝使淳。元会运世，洞玑所甄。\n阿谁连枝，阳九不焚。两族并芳，曰惟夫人。"
        },
        {
            "标题": "除夕梅圃以吴于蕃管圣一二丈残集至挑灯读之为补入耆旧录",
            "作者": "全祖望",
            "内容": "万岁名何寂寞，一片心未瞑目。幸得之是亦足，岁寒人挑蕡烛。"
        },
        {
            "标题": "寄怀茶坞 其二",
            "作者": "全祖望",
            "内容": "刚肠大类中散，绮语又肖西昆。贤者固不可测，悠悠此意难论。"
        },
        {
            "标题": "虞美人词",
            "作者": "全祖望",
            "内容": "鸿沟既割归太公，旋复背之非英雄。美人临死何从容，有此差足慰重瞳。\n英布周殷愧入地，蒙面何以见江东。芳魂至今舞春风，其与项庄拔剑之意将无同。\n啼鹃集之血泪红。吁嗟乎野鸡难复位宫闱，生玷辟阳死赤眉。\n刘季楚歌空自悲。美人泉下目未瞑，为告愤王应齿冷。\n青燐婆娑助清影。"
        },
        {
            "标题": "漳浦黄忠烈公夫人蔡氏写生画卷诗十首 其九",
            "作者": "全祖望",
            "内容": "海棠乘秋，芳心婉娈。薄醉未醒，自伤岁晏。眷怀于役，闺中哽咽。\n清泪所沾，血痕如溅。此肠几何，九回未断。俯首沉吟，落花片片。\n况我君子，排陵霜霰。危哉人鲊，此肠战战。"
        },
        {
            "标题": "漳浦黄忠烈公夫人蔡氏写生画卷诗十首 其二",
            "作者": "全祖望",
            "内容": "岿岿石翁，霜松雪柏。冶春之姿，非我阡陌。大涤洞天，时雨沾益。\n虽复桃李，亦生骨力。书带环之，懋昭明德。不言成蹊，同岑一脉。\n函杖之阴，女贞所宅。接叶交柯，寒芒正色。"
        },
        {
            "标题": "寄怀茶坞 其一",
            "作者": "全祖望",
            "内容": "义公始终高弟，稚季生死故人。结客已嗟金尽，含杯不道家贫。"
        },
        {
            "标题": "题宁人先生神道表后 其四",
            "作者": "全祖望",
            "内容": "贞孝坟前四柿树，寒芒终夜烛南州。直待魂归皋复后，攀裾重与恸宗周。"
        },
        {
            "标题": "莱阳姜忠肃公祠神弦曲四首 其四",
            "作者": "全祖望",
            "内容": "神之居兮寂莫，乃有好事兮出空谷。访旧闻兮补残录，谓国虽亡兮礼可续。\n明祀沦胥兮斯文之辱，上下旁皇兮遇之冥漠。野田虽瘠兮意不薄，春有兰兮秋有菊，送明粢兮酿新醁。\n甘棠已枯兮重濯濯，以教忠兮砺俗。神其歆之兮不须巫祝。"
        },
        {
            "标题": "若耶溪竹枝词 其七",
            "作者": "全祖望",
            "内容": "残山剩水陈老莲。祗为红裙著墨鲜。故居青藤已半死，尚有焉支生墓前。"
        },
        {
            "标题": "漳浦黄忠烈公夫人蔡氏写生画卷诗十首 其一",
            "作者": "全祖望",
            "内容": "有美漳茶，秋色平分。如荼如火，突过滇云。蜑风蛮雨，岂花所欣。\n何以不凋，倍吐清芬。他年桑海，诸公纷纶。岁寒劲节，同此精魂。\n白羽赤羽，挹注鲜新。谁为之谶，曰惟夫人。"
        },
        {
            "标题": "漳浦黄忠烈公夫人蔡氏写生画卷诗十首 其三",
            "作者": "全祖望",
            "内容": "翻翻红药，以殿归春。欲留无计，当阶巡循。丈夫堕地，桑弧有闻。\n离忧亦乐，莫顾消魂。嗤彼郑风，溱洧淫奔。乃以狎昵，而秽花神。\n何以洗之，铜山寒云。闺房之恋，非我思存。"
        },
        {
            "标题": "漳浦黄忠烈公夫人蔡氏写生画卷诗十首 其六",
            "作者": "全祖望",
            "内容": "在昔忠烈，就养无方。输心郑鄤，以文相臧。党人障天，蒙谤堪伤。\n惟墨衰子，坐政事堂。孤臣远戍，望云旁皇。书一百卷，皆十八章。\n闺中先见，我心所降。眷为北堂，勿之洛阳。"
        },
        {
            "标题": "若耶溪竹枝词 其六",
            "作者": "全祖望",
            "内容": "朝过梅墅暮杨塴。到处花船有笛声。谁道风流伤盛德，只愁无价觅梁生。"
        },
        {
            "标题": "漳浦黄忠烈公夫人蔡氏写生画卷诗十首 其五",
            "作者": "全祖望",
            "内容": "疏食菜羹，清绝黄郎。不知肉味，闻之庙堂。赤帝继粟，十囷成仓。\n其种维何，是曰米囊。晚弃米囊，其气愈昌。浃旬不死，孝陵馈浆。\n夫人稽首，奎墨之旁。为公抚孤，熟餍糟糠。"
        },
        {
            "标题": "漳浦黄忠烈公夫人蔡氏写生画卷诗十首 其七",
            "作者": "全祖望",
            "内容": "清漳降神，有石壁立。疾风迅雷，孤根不慹。乃有寒铁，与相嘘吸。\n太古之心，一气足挹。拔出众芳，妙香熠熠。蔷薇晚卧，对之雨泣。\n石丈欣然，晨昏长揖。为惜濂溪，所见未及。"
        },
        {
            "标题": "漳浦黄忠烈公夫人蔡氏写生画卷诗十首 其四",
            "作者": "全祖望",
            "内容": "赤符已熄，九鼎一丝。孔明蔓菁，姜郎继之。小草难微，大厦所支。\n汉中军容，细柳垂垂。倘复国仇，我固当归。马儿虽谲，亦慑雄姿。\n成败论人，百口纷滋。可怜闽峤，扁担成师。"
        },
        {
            "标题": "漳浦黄忠烈公夫人蔡氏写生画卷诗十首 其八",
            "作者": "全祖望",
            "内容": "湘江兰秀，武陵桃熟。种志玄都，香传幽谷。易称辨物，盖以类族。\n何来金丝，采之盈匊。附以紫萝，亦几一束。虽袭其名，实殊其目。\n屈原已死，陶潜不复。女史记之，以防混浊。"
        },
        {
            "标题": "若耶溪竹枝词 其五",
            "作者": "全祖望",
            "内容": "涂脂抹粉失真色。淡埽蛾眉赋冶春。社前日铸初茶出，手制云牙一百斤。"
        },
        {
            "标题": "再叠双湖竹枝词 其四",
            "作者": "全祖望",
            "内容": "异姓王开千步廊。大观文府霸湖光。何来梧竹清风别，碧沚深居十二郎。"
        },
        {
            "标题": "若耶溪竹枝词 其一",
            "作者": "全祖望",
            "内容": "上山试采蕺山蕺。下山试种兰亭兰。勾践霸材沦落尽，西施手泽未曾乾。"
        },
        {
            "标题": "若耶溪竹枝词 其三",
            "作者": "全祖望",
            "内容": "白杨梅熟甘于蜜。郎若啖时莫倾筐。炎精嘘出鼻端火，失却镜湖五月凉。"
        },
        {
            "标题": "若耶溪竹枝词 其二",
            "作者": "全祖望",
            "内容": "鸭脚莼生春水绿。鹿角芰出秋波清。任教木石心肠硬，未免低回移我情。"
        },
        {
            "标题": "再叠双湖竹枝词 其六",
            "作者": "全祖望",
            "内容": "新纱织就过吴绫。缓带桥东百练轻。尚有弓衣为郎贮，乌丝且待棹歌成。"
        },
        {
            "标题": "再叠双湖竹枝词 其三",
            "作者": "全祖望",
            "内容": "东藩驿馆近侬家。白雪青唇唱和佳。便扇东人新摺扇，捧花桥上去看花。"
        },
        {
            "标题": "再叠双湖竹枝词 其八",
            "作者": "全祖望",
            "内容": "沧洲阁外水茫茫。玉箸鱼羹足侑觞。侬便作歌谁与和，空教吴语独清狂。"
        },
        {
            "标题": "再叠双湖竹枝词 其五",
            "作者": "全祖望",
            "内容": "万金楼迥药笼多。闻道王仙载酒过。那得乞来郎服食，玉醅长濩玉颜酡。"
        },
        {
            "标题": "再叠双湖竹枝词 其七",
            "作者": "全祖望",
            "内容": "天王天女影浓纤。问疾维摩壁上粘。再向挽花西汇过，涌波穿石有神髯。"
        },
        {
            "标题": "若耶溪竹枝词 其四",
            "作者": "全祖望",
            "内容": "云门寺前万壑流。褰裳为放木兰舟。试看临风倾城笑，如何仅直三年留。"
        },
        {
            "标题": "双湖竹枝词 其四",
            "作者": "全祖望",
            "内容": "圣功寺北报鲸钟。西岸蝉连四佛宫。郎若更寻云宝去，禁声维术尚居东。"
        },
        {
            "标题": "双湖竹枝词 其八",
            "作者": "全祖望",
            "内容": "东楼万卷架渠渠。知是楼三学士书。郎若不辞勤汲古，一瓻妾硕供双鱼。"
        },
        {
            "标题": "双湖竹枝词 其五",
            "作者": "全祖望",
            "内容": "杨家孤子女儿裴。碧海青天怨未降。闲向壳公乞神谶，长明灯下荐爷娘。"
        },
        {
            "标题": "双湖竹枝词 其一",
            "作者": "全祖望",
            "内容": "侬家日月湖边住。题过杨枝又橘枝。惭愧庆丰新乐府，谁教传遍冶春词。"
        },
        {
            "标题": "再叠双湖竹枝词 其二",
            "作者": "全祖望",
            "内容": "广陵王庙郁葱苁。中有水仙娇女宫。不道仙郎犹薄幸，糟糠弃去别乘龙。"
        },
        {
            "标题": "双湖竹枝词 其二",
            "作者": "全祖望",
            "内容": "广生堤放唱溪娃。大阪秧田曲子嘉。蓦地清风吹别谱，一声声是浪淘沙。"
        },
        {
            "标题": "双湖竹枝词 其六",
            "作者": "全祖望",
            "内容": "初元夹岸丽人行。莫是袁家女饭僧。若到更深休恋恋，湖心怕过牡丹灯。"
        },
        {
            "标题": "双湖竹枝词 其三",
            "作者": "全祖望",
            "内容": "春晚洋山鱼计盈。满湖小种亦神清。郎船夜旁竹洲宿，天半天封塔火明。"
        },
        {
            "标题": "再叠双湖竹枝词 其一",
            "作者": "全祖望",
            "内容": "双湖清景是神皋。绿野芳塘绕七桥。何处登临都在望，舒官人巷露台高。"
        },
        {
            "标题": "双湖竹枝词 其七",
            "作者": "全祖望",
            "内容": "长日划船烂绮霞。钟家渡过又黄家。郎今底事浪游去，待放菖蒲九节花。"
        },
        {
            "标题": "天湖石船歌",
            "作者": "全祖望",
            "内容": "天湖有石船，夜半谁负去。将无天湖涸，石船因失据。\n飞行同怪山，长逝不知处。我作大招词，欲以返徒御。\n湖通船亦归，我便浮家此中住。"
        },
        {
            "标题": "白沙冈访桄榔亭",
            "作者": "全祖望",
            "内容": "习之昔南迈，言登兹山阿。故人题名在，感旧几婆婆。\n今我亦来过，望云感羁寓。为寻桄榔亭，不见桄榔树。"
        },
        {
            "标题": "甘竹滩鲥鱼歌示梁新谢天申黄文",
            "作者": "全祖望",
            "内容": "我闻甘竹滩，在昔本盗巢。三忠窃因之，思以延小朝。\n其时赪尾愁，探丸惊周遭。清流无恬鳞，时物避腥涛。\n太平踰百年，沧波亦逍遥。何况彼萑苻，有不化乐郊。\n牧人梦繁殖，笙诗奏丰饶。相望海目山，比屋皆渔舠。\n下滩与上滩，肥瘠各分曹。谁言风物异，颇不下金焦。\n罛师乘急艇，来逐九江潮。为我细指语，其口中樱桃。\n粉颊斯已劣，铁颊不待嘲。其要在护鳞，比之珍青瑶。\n三眠杨柳枝，穿以入吾庖。烹之宜苦笋，下之宜新醪。\n脍之尤绝佳，蝉翼轻云飘。乃知四腮鲈，未若兹堪豪。\n老夫久病惫，染指破寂寥。以侑益智粽，爱其多芳膏。\n诸生正格物，登堂纷诹咨。是鱼名氏多，五雅未尽釐。\n在古本曰鯦，周公曾记之。在今或曰鰽，集韵足补遗。\n唯鰽至以春，而鲥与夏期。一物分二候，变化成差池。\n别字曰当冱，郭公笺可稽。又或但曰鲥，偏旁亦依希。\n鄞人呼曰箭，方言更诡奇。在粤曰三鯠，其通为三鯬。\n是亦见旧经，埤苍误为魾。自此更逆流，不越铜鼓西。\n老夫一笑粲，洽闻良足资。惟是审名物，奚事细碎为。\n由来磊落人，屑屑非所宜。溯侬年少时，虫鱼亦纷披。\n近欲比罗硕，远将跨陆玑。年来百不能，冥心已嫌迟。\n但当食蛤蜊，馀事安所知。遥望甘竹滩，罨网挂晴霓。"
        },
        {
            "标题": "张新会惠葵扇",
            "作者": "全祖望",
            "内容": "江门葵田遍阡陌，圆叶扶疏几四尺。长夏能嘘长养风，凉不伤人在温克。\n江门工师剪裁精，韨暴兼资水火力。居然大雅成柔嘉，蠲烦解躁有令德。\n由来葵产异百材，入火不焦最雄特。天蚕之丝纫以精，棕竹之枝惠且直。\n青铜为扣玉为板，鹳耶鹅耶都减色。南方赤帝赤剽怒，一遇此君都冰释。\n此物流遗自几时，相传典午陪巾帻。物经王谢总风流，况在炎洲尤任职。\n老夫久病热恼侵，安得卧冰挥素琴。江门使君爱我深，贶以双扇清尘襟。\n愿君推此甘棠阴，阴火阳冰互酌斟，大洗愆伏慰我心。"
        },
        {
            "标题": "宝查村蕉布歌",
            "作者": "全祖望",
            "内容": "珠娘怨甘蕉，长作风雨声。缫以纬黄丝，天孙见未曾。\n当年贡天府，旧史最有名。近日尤矜贵，市司罕所登。\n由来纤纤手，经年始织成。但以私其夫，肤清更神清。\n客从宝查来，贻赠忽数寻。用之作凉帱，不翅贵南金。\n侬衾如蕉叶，侬便作蕉心。展转相什袭，炎威远不侵。\n中夜梦残时，檐溜滴有声。唤醒帐中魂，与之共清吟。"
        },
        {
            "标题": "嘉鱼",
            "作者": "全祖望",
            "内容": "峤南虽泽国，颇苦食无鱼。入市尽凡品，荐盘乏芳腴。\n丙穴有佳种，赋材良独殊。夷然恶溷浊，而独耽清虚。\n元雾供茹吐，青苔饱有馀。炎天偶见雪，尤属性所娱。\n置身远潮汐，因之谢泥淤。是在高士中，井丹足显驱。\n初冬木叶脱，漓江气萧疏。十里小湘峡，夹岸皆罾罟。\n蜀鱼乘春出，以待涨水潴。粤鱼乃冬游，以待潦水枯。\n吾独怜是鱼，待时始一出。一出遽危身，豫且同刳裂。\n何不老石潭，谁得穷其窟。行矣尚远归，见几莫终日。"
        },
        {
            "标题": "研溪",
            "作者": "全祖望",
            "内容": "昔人研材是处有，其后仅称端与歙。端既盛行歙亦衰，羚羊日苦锥凿及。\n年来端产亦告尽，竭泽而渔苦不给。厉阶徒为有司梗，生者不敷采者急。\n石工因之竞售欺，冬花无瓤青花涩。孤冢谁招常侍魂，清风莫溯包老笈。\n有司之困纵莫怜，亦应稍为地脉摄。是谁为我告天子，封山罢贡足安缉。\n鸲鹆夜眠睫不惊，水云重吐新蕉叶。"
        },
        {
            "标题": "万年果",
            "作者": "全祖望",
            "内容": "天湖万年果，稽含状未具。相传石洞生，或有石髓注。\n我昨来山中，偶拈澄溪句。乞灵古先生，诘朝倘有遇。"
        },
        {
            "标题": "天湖杜鹃花盛开",
            "作者": "全祖望",
            "内容": "殷红长明灯，化作杜鹃血。方知长至后，已踰百七日。\n故乡石窗下，五色正葱蔚。"
        },
        {
            "标题": "冯生元才家顺德属之访李抱真先生画猫然殊恐其难得也",
            "作者": "全祖望",
            "内容": "李公学道人，闲情作画师。相传小庐山，沙翁曾赏之。\n吾家翻姜鼠，四出不敢支。乞灵得一卷，潜伏倘有时。\n购之不敢用吴盐，李公之画直百缣。"
        },
        {
            "标题": "题张艾亟斋手校汉隶释源后赠施六上含北亭",
            "作者": "全祖望",
            "内容": "读书识字今可希，施郎死死忘其疲。六艺妙处足不朽，上函雅故通精微。\n符山堂中大布衣，渺然古心追籀斯。七载寒窗校汉隶，欲以赤手报娄机。\n卯柳桃菜纷谬误，我昔泛览多阙疑。二首六身岂易晓，一束二缝亦难稽。\n五日之门历所诮，三豕之渡史莫釐。马尾虎穴充谈助，落笔茫茫空累唏。\n吁嗟小学已废绝，我亦有目如雾迷。昔者襄阳近临川，署名犹为世所讥。\n施即何处得此本，老眼恍然逢珠玑。符山遗书已四散，淮浦带草空离离。\n神呵鬼护幸存此，一朝灵物得所归。巧偷豪夺世不少，尚其宝之防速飞。"
        },
        {
            "标题": "严滩",
            "作者": "全祖望",
            "内容": "在昔紫薇翁，说诗白云原。紫薇已仙去，白云满江村。\n荒江抚木末，尚有鲁公魂。我亦酹卮酒，一吊谢生坟。"
        },
        {
            "标题": "钝轩为俞四蜚声画雪中高士图索题",
            "作者": "全祖望",
            "内容": "高士爱冬不爱春，落落冬心冷愈醇。坐笑春风野马尘，自冬发春乃长新。\n千山万径踪迹绝，冰瓯清绝见天根。寒厓之黍抱冻蹲，中有鸿濛木介痕。\n百昌不复能氤氲，谁知老子心脾愈净骨愈尊。是谁滕六谁葛三，造化小儿遣来伴吟魂。\n山鬼飒飒噤不语，但见峥嵘鹿角横黄昏。暗香疏影自怡悦，忽然老雀一声戛然下天门。\n力能通乾而流坤，万籁尽泯我独存。底问北枝为弟南枝昆，冬耶春耶一笑归混敦。"
        },
        {
            "标题": "天湖庆云寺",
            "作者": "全祖望",
            "内容": "明镜本无台，菩提本无树。天湖本无湖，莫问滥觞处。\n放舟羚羊峡，取道大蕉园。遥青四十里，知是白云源。\n路曲拟羊肠，林深怖虎穴。因缘古佛慈，膜拜不胫集。\n梁郎既舍宅，曹洞遂传衣。一自栖壑来，弓冶盛军持。\n山花不识名，各各吐香气。山鸟啼其间，盎然感春意。\n从行二三子，捷足善探奇。而我已颓然，扶掖仗阇黎。\n努力跻绝顶，端州如弹子。一苇漓江流，渺然沟浍耳。\n俯睇七星岩，蒲伏来朝宗。或曰彼沥湖，原与天湖通。\n天湖今已平，沥湖渐亦闭。伏见均有时，开塞定一气。\n更陟大龙湫，飞瀑满空山。清入人心脾，寒动人鬓鬟。\n其馀诸小潭，环拱尚八九。或曰是皆湖，未知果然否。\n山僧爱敬客，啜我白云茶。肺腑涤尘氛，齿颊吐香花。\n坐久移我情，疑与下界隔。转嫌岚气浓，鹧鸪催归客。\n阿谁不学者，妄托轩辕遗。谓是攀髯迹，谬语真无稽。\n老夫病愁馀，百事已心死。一榻借诸天，五言授侍史。\n未能写清胜，聊以正图经。他日讨文献，讹谬庶有徵。"
        },
        {
            "标题": "穆堂先生下世欲作挽章不能尽所欲言援笔辄泫然而止冉冉一载䢴上寓中得三首亦竟未足抒予痛也",
            "作者": "全祖望",
            "内容": "坡颍好兄弟，终身酹兖公。后来陈正字，没齿感南丰。\n薄植宁堪比，深恩实所同。重江素车隔，何日拜元宫。\n我有吁天语，苍苍远不闻。终难遗一老，殆欲丧斯文。\n大鸟临江介，妖星入楚分。最怜用世志，百折尚殷殷。\n淮上分襟后，长愁十载多。心期已孤负，音问亦蹉跎。\n绝学知难绍，雄文定不磨。墓门虽寂寂，正气表山河。"
        },
        {
            "标题": "示诸生",
            "作者": "全祖望",
            "内容": "辛苦诸都讲，朝朝问起居。稽疑频筮易，侍药罢观书。\n共学情原挚，当归恨有馀。服勤真古谊，惆怅别征车。\n自我开堂后，相依未一年。所怀多不尽，有待或徐宣。\n遂尔匆匆去，谁将耿耿传。诸君能自得，定不藉言诠。\n雅怜维絷意，决去定非情。其奈多忧患，难为久合并。\n相孚在志气，不隔有神明。他日学成后，扁舟慰老生。"
        },
        {
            "标题": "长至日展苍公墓同江声用离合格",
            "作者": "全祖望",
            "内容": "九沙仙去后，瓣香过者希。观察真多情，偕我踏山蹊。\n今日正南至，一阳气霏霏。太史多雅怀，来看朱鸟飞。\n墓前磷辟邪，亦是故国仪。一枝借孤忠，星大以为依。\n承闻丰狐笔，已草黄绢碑。明年速上石，长作山中辉。"
        },
        {
            "标题": "配京书斋故寒厓先生居也不可无诗",
            "作者": "全祖望",
            "内容": "闻君焚膏地，旧是寒厓庐。将无承尘上，或有戊子纪事书。\n吁嗟小江一抔土，嘿农诸公陟降俱。"
        },
        {
            "标题": "庚午岁朝",
            "作者": "全祖望",
            "内容": "吠日吠雪犬哗然，嘷南嘷北客不前。老夫所忧在无年。\n稚儿不解事，应门索红笺。"
        },
        {
            "标题": "游光孝寺",
            "作者": "全祖望",
            "内容": "仲翔负直节，垂老乃投荒。饥啖荔支实，渴饮诃子汤。\n未知粤后进，阿谁为登堂。至今寓寮畔，书带尚成行。\n我亦肮脏人，南来漫鼓箧。浮屠不知儒，但礼六祖塔。"
        },
        {
            "标题": "配京赠研先以长句一首未之和也翌日更答之",
            "作者": "全祖望",
            "内容": "我欲铭研几踟蹰，前光后辉愧弗如，安得好句鸣琼琚。\n绿鬓卢郎才思雄，涤研题诗云蓬蓬，我则奚堪徒怔忪。\n由来文章千古事，清容町畦岂易至。闻道登坛夺纛年，研溪夜夜孕青莲。\n大儿奎章虞道园，小免中司马石田。鸥波王孙仅随肩，左右先后研席间。\n此后拓落向阿谁？蓬飘梗泛定堪悲，清容魂魄亦安归。\n我今冉冉益荒学，合六州铁不铸错。研中光气方氤氲，但当为君拂拭勤，代兴之语恶敢闻。"
        },
        {
            "标题": "七夕前七日作 其三",
            "作者": "全祖望",
            "内容": "衰病正连绵，抚时增萧瑟。前有一樽酒，不醒积毁骨。\n连朝风雨多，芭蕉益愁绝。"
        },
        {
            "标题": "田弘遇谒曲阜挟妓杨宛以行其碑今尚存末有宛诗駴而志之",
            "作者": "全祖望",
            "内容": "田郎宠灵仗一女，乃敢呵詈及盈廷。其时盈廷或可詈，不知田郎何所能。\n循碑雒诵得妓句，自古妄人得未曾。九原如过孔中丞，一殛定洗林庙腥。"
        },
        {
            "标题": "七夕前七日作 其二",
            "作者": "全祖望",
            "内容": "大块感噫气，于以成商声。是噫从何来，牛郎诉不平。\n乃知一物阏，足以优清宁。"
        },
        {
            "标题": "瓶花斋雨集天台寺僧适以鹿衔草至瓯亭索赋分䪨",
            "作者": "全祖望",
            "内容": "小草曰吴风，其来自洞天。逐逐千年鹿，见之口流涎。\n藉以金庭茅，沃以桐柏泉。一茎足疗饥，十茎足忘寒。\n久久遂跨鹿，御风游层元。寺僧日拾之，珍重禅枝前。\n时从绮霞中，一接紫柏烟。道力兼佛力，妙合弥神完。\n词客一见喜，拟取投觥船。向我徵掌故，欲补桐君萹。\n鸦衔足消毒，蛇衔足摧坚。龙衔足导气，功效各有传。\n惟群动有鹿，亦最夸长年。其类为群麋，嗜好伯仲间。\n解角候虽别，口泽颇同然。我闻其赋材，上禀鹑鸟躔。\n阳冰暨阴大，道在互节宣。谓宜参二冬，和齐乃无愆。\n或者妄解之，贻误不可言。愿君更致详，折衷访臞仙。\n吾衰已冉冉，百忧感缠绵。鹿亭大小韭，力不振积孱。\n何当度阆风，长啸弃尘缘。今夕且听雨，蕉窗漏溅溅。"
        },
        {
            "标题": "题陈秋涛相国墨迹",
            "作者": "全祖望",
            "内容": "公昔张空拳，思以振赤符。赤符谶不验，沧海为之枯。\n天废谁能兴，志士枉受屠。唯是桂林烬，仗此稍支吾。\n毕竟延一线，东僵西则苏。连衡张陈霍，旁暨韩麦徒。\n以致惠国公，翻然成改图。孤忠天所鉴，谶亦未尽诬。\n南极竟浑一，百年拱车书。尚有妙墨宝，流落渐江隅。\n寒芒而正色，英爽与之俱。番禺耆老尽，文献谁为储。\n秋痕随秋去，剩此灰劫馀。连呼玉画又，收之缄中厨。"
        },
        {
            "标题": "煨芋分韵",
            "作者": "全祖望",
            "内容": "蹲鸱真清供，殊校晚肉洁。其魁大于瓜，其子圆于栗。\n爱其秉素心，兼足饱饿餮。上之应昴星，下或谣鸿隙。\n果以百斛充，梠以三年黜。亦何足駴人，许氏言未覈。\n客舍腥鲜希，斋厨宿大活。燔之通中坚，蒸之消内热。\n寒烟映暮山，元气满净室。审候宜纡徐，导和防菀结。\n意味既疏通，皮毛斯解脱。名理悟空灵，禅力验充实。\n其在伊蒲中，野趣足怡悦。切莫似冯郎，使与萝卜捋。\n已公傍晚来，相对正萧瑟。词客更联翩，听雨声不绝。\n荐盘何累累，下手争勃勃。鱼鼓正沈沈，先取祭老佛。\n试参水晶盐，双清有如雪。但觉道腴盈，更无尘思汨。\n斯人苦章皇，大半为餔啜。安得擅一区，阻饥不足怵。\n便旁瓦垆灰，拨之消寒冽。此意足沈吟，檐霤响瑶屑。\n阿谁习老馋，杯炙耽残亵。攒眉乞破戒，失望竟咄咄。\n而我但催诗，白战亦奇崛。"
        },
        {
            "标题": "灌浦郑氏秋丁祭黄子",
            "作者": "全祖望",
            "内容": "黄子泽五世，于今已一丝。阁下木樨花，秋来放几枝。\n嗟我仅私淑，未得揖让于其时。"
        },
        {
            "标题": "望溪侍郎挽诗",
            "作者": "全祖望",
            "内容": "前年我过湄园中，先生留我间经筒。七治仪礼老未竟，上纠康成下继公。\n惜我投閒空咄咄，戒我浪游徒匆匆。速我著书漫忽忽，倚杖而叹神熊熊。\n东西宿老沦落尽，岿然灵光世所宗。其秋示我新雕集，寄声他山错可攻。\n长笺亦聊贡一得，谓以寸莛叩巨钟。谦光一一尽刊削，再索直言资折衷。\n三江迢迢未尽达，岂期妖梦告蛇龙。遗世行世仅十五，尚有秘箧干长虹。\n由来旧德为时重，虽复不用亦有功。试看浮玉山头色，一夜愁云冥濛濛。\n江东有客近悔过，欲赍絮酒哭幽宫。尉它拜表去黄屋，孰与汉大敢怙终。\n我诗寄声到蒿里，先生一笑降虚空。"
        },
        {
            "标题": "配京和赋伯长学士研诗因借抄其集",
            "作者": "全祖望",
            "内容": "斯文应有寄，我老已将休。为抚遗编在，宁徒一研留。\n膏肓咸五失，师友重千秋。此意沉吟久，无为石丈羞。\n六诏山深处，王郎故物存。谁披韨水帖，又遇越公孙。\n十笏精灵聚，中原文献尊。需君学成日，重酹片云根。"
        },
        {
            "标题": "太白山中吊二公子四首 其三",
            "作者": "全祖望",
            "内容": "密公高弟子，少亦不碌碌。所以兹山中，接踵来耆宿。\n记得甲申年，曾赋新蒲绿。一朝荷徵书，夜猿厌空谷。\n欲称大薙师，新著朝天录。痛绝诸葛儿，随车遭迫促。\n白圭险被污，素丝危见辱。高厚所照临，誓难负幽独。\n幸得脱身还，有泪已万斛。终身西向戒，岂以长斋赎。\n空门亦易腥，殆哉此孤躅。方叹中司言，前知良以卓。"
        },
        {
            "标题": "临桂伯锦归曲",
            "作者": "全祖望",
            "内容": "临桂相公何精忠，侧身蛮瘴矢匪躬。汉家九鼎自岌岌，孤臣浩气自熊熊。\n残彊累蹶亦累振，其奈天废无成功。幸逃九死竟一死，谁知都在前定中。\n真人珍重说锦衣，翻成马革亦已奇。应思此言有精义，堪叹世人知者希。\n真人定是赤松侪，不逢赤刘盛，偏逢赤刘衰。秘记空陈赤伏灾。\n赤伏虽遘灾，其在相公不为灾。堂堂锦衣神归来，正命而终天所谐。\n相公竟锦归，从者为阿谁。副枢张公缓带陪，大将焦公靺跗随。\n绯袍公子参旌麾，箕尾光照虞山垂。改冠易服谁氏子，褐宽博者视有泚。\n乃知锦衣不在此。我读浩气吟，指南而后有遗音。\n真人密授独未及，几令佚事忧消沉。将无贞臣不语怪，耻逐啼鹃返故林。\n试歌锦归曲，悬知陟降神所临。赤松仙人谅不死，苕霅之间光尚紫，何当寻之话旧史。"
        },
        {
            "标题": "暑甚不寐",
            "作者": "全祖望",
            "内容": "夜色渺无际，廓然清我心。夜香一枝放，翻嫌昵我襟。\n夜气满太虚，间诵香溪箴。"
        },
        {
            "标题": "太白山中吊二公子四首 其四",
            "作者": "全祖望",
            "内容": "吁嗟桑海间，志士竞沈冥。荒山万招提，殊不少骆丞。\n年运与俱往，谁为留名称。我来过凤溪，云外闻兰馨。\n将无二公子，魂魄所式凭。独怜采风者，谷音久飘零。\n我诗虽不工，聊足补献徵。击碎竹如意，空中声登登。"
        },
        {
            "标题": "太白山中吊二公子四首 其一",
            "作者": "全祖望",
            "内容": "太宰诸郎君，次第殉国难。既已慰先公，亦有光杨万。\n憖遗此残生，东窜馀一线。司马祇孤儿，曾参绩溪战。\n幸逃笪桥死，亦得保馀喘。投身玲珑岩，受役伊蒲饭。\n世系既沈埋，头角甘漫漶。相看各相讶，有泪不可溅。"
        },
        {
            "标题": "寄怀穆堂阁学",
            "作者": "全祖望",
            "内容": "三朝遗旧德，一病竟侵寻。孤负佐王略，空馀卫道心。\n息机消噩梦，观物寄清吟。何日浮彭蠡，重陈昔与今。\n孺庐仙去后，欢会孰追寻。试挂徐公剑，应伤向子心。\n暮云已索莫，新雨费沈吟。脉脉瓣香在，相要亘古今。\n冉冉蹉跎老，王黄绪莫寻。已知邻暮气，所愧负初心。\n怀旧纷多感，忧时亦辍吟。自从䢴上别，荒落到于今。"
        },
        {
            "标题": "信宿姚江舟中偶作三哀诗",
            "作者": "全祖望",
            "内容": "天上客星人经师，湖学风规差似之。冷官蒿目际阳九，赤手安得匡危时。\n恢复人心第一檄，传者窃笑闻者嘻。岂知天地遽崩裂，竟坐此故成陵夷。\n乃信岩彊在方寸，不恃高城与深池。差喜臣心尚无恙，未须讨贰勤济师。\n妙高台上乾净土，残山足与寸心依。吁嗟世道日沦陷，莫卜此心来复期。\n大招广招不可返，茫茫忧患何人知。临风遥溯足三叹，重泉应与我同唏。\n海门弟子谁先传，石梁铿铿儒而禅。有客从之得妙谛，乱后灵光尚岿然。\n四明山中茅一把，醒即读书倦即眠。腥风血瀑遍下界，而我神游炎黄间。\n偶然小诗鸣自得，摆脱篱落追天鸢。律以学统或未粹，要其风格良孤骞。\n百年浙学久坠地，石梁薪火亦荒烟。樵牧安能认带草，苏园寂寂无故毡。\n东陵一生真狷者，苦节凛冽吐寒芒。祥麟降生偏不偶，天实厄之当沧桑。\n桃源何处避何所，一洗头颅归竺王。岂以军持谢世事，翻从鱼鼓担纲常。\n可怜潭上一亩居，欲扶九鼎则已狂。十年雪窦混姓氏，晚窜福岩竟沦亡。\n慈云不足消冤怨，祈死得死何堂堂。曰故遗民非衲子，死返初服朝毅皇。\n谢翱方凤不终泯，山水为之留耿光。三哀赋罢山鬼啸，春潮夜涨天苍苍。"
        },
        {
            "标题": "碣石行",
            "作者": "全祖望",
            "内容": "孑遗孤臣头雪白，不死东宁死碣石。吾戴吾头吾知免，一枝幸藉将军力。\n冥鸿何处觅安宅，老罴帐中堪避弋。䲭鸮不敢加弹射，几社故人最生色。\n夏公感叹何公喜，更有陈公同太息。相与惊魂且动魄，谓斯人者从何来，古心所照天地碧。\n碣石风雷生画戟，谁知中有柳车客。海王为之司眠食，朝看扬潮夕重汐。\n在昔韩王亦无辈，竟卖钟离足长喟。"
        },
        {
            "标题": "七夕前七日作 其一",
            "作者": "全祖望",
            "内容": "天公几日秋，晋郑头毕白。候虫独欣然，争鸣满四壁。\n我亦无如何，一夜吹长笛。"
        },
        {
            "标题": "太白山中吊二公子四首 其二",
            "作者": "全祖望",
            "内容": "从来凤凰种，所在有寒芒。虽然经百罹，其精未消亡。\n清关鱼鼓下，杂沓混否臧。岂期来精卫，绕寺为徬徨。\n山灵大惊咤，此是谁上堂？中司一朝来，老眼终无荒。\n谓彼二少年，颠末宜致详。眉间有兵气，颊上尤凌霜。\n扣之坚不语，乃相与连床。中宵竟餂得，一恸血元黄。\n请看新祴衣，犹隐旧剑铓。山灵大欢喜，呵护有仁王。"
        },
        {
            "标题": "读陶公饮酒诗六首 其四",
            "作者": "全祖望",
            "内容": "饥来驱我行，谅哉非久计。东篱念旅人，为之减佳气。\n喟然感飘蓬，孤舟长不系。"
        },
        {
            "标题": "读陶公饮酒诗六首 其一",
            "作者": "全祖望",
            "内容": "道丧向千载，有志即已难。昔我亦不恶，忽忽成永叹。\n问津遍六籍，弥缝无一完。还持此耿耿，以告诸少年。"
        },
        {
            "标题": "邸抄",
            "作者": "全祖望",
            "内容": "士苦不通今，何以知世务。士或过通今，行且败吾素。\n五夜秉兰膏，徘徊读邸抄。"
        },
        {
            "标题": "读陶公饮酒诗六首 其五",
            "作者": "全祖望",
            "内容": "倘保此枯槁，身后良称心。所忧终不免，一跌污尘襟。\n息机竟何时，聊为商声吟。"
        },
        {
            "标题": "读陶公饮酒诗六首 其三",
            "作者": "全祖望",
            "内容": "者林好托庇，谁谓独见奇。不见今之人，愈独且愈嗤。\n嗟我思尚同，但未谙汨泥。"
        },
        {
            "标题": "郝仲舆九经稿今藏吾乡张氏",
            "作者": "全祖望",
            "内容": "湘东老子传故纸，涂乙长留妙墨香。想当讲堂孤坐日，膏肓废疾细商量。\n于今述朱遍天下，经师心气阏不扬。谁知琐琐黄门笔，尚落鄞江蠹鼠旁。"
        },
        {
            "标题": "寒食微雨欲展先宗伯公墓不果",
            "作者": "全祖望",
            "内容": "东风打梨花，病夫意瑟瑟。西山隔重湖，徘徊前复辍。\n横塘鼓吹喧，知是诸郎船。"
        },
        {
            "标题": "读陶公饮酒诗六首 其六",
            "作者": "全祖望",
            "内容": "壮节思长公，高风爱仲理。古人岂可希，窃向往之耳。\n是谁纷狐疑，诮我空冻馁。晨鸡未肯鸣，尚亦守所耻。"
        },
        {
            "标题": "读陶公饮酒诗六首 其二",
            "作者": "全祖望",
            "内容": "劲风无荣木，皇皇求孤松。此荫殊未易，托身将安从。\n何当化孤松，以待彼飞鸿。"
        },
        {
            "标题": "同谷觅深宁先生墓不得",
            "作者": "全祖望",
            "内容": "逝者如可作，先生吾所归。空吟遂初赋，莫觅浚仪碑。\n荒山斜日杜鹃飞。"
        },
        {
            "标题": "大士既去因迎子刘子小影供之",
            "作者": "全祖望",
            "内容": "已知非俗族得驱除，陟降英灵喜廓如。敢道登堂许私淑，修吾书更护吾车。"
        },
        {
            "标题": "雪舫分司同年狱中有诗成集其送万生幼杨还甬上寄怀甚殷未及答也至杭答以三首即送之东行 其三",
            "作者": "全祖望",
            "内容": "关东沙碛地，从军定可矜。虽然困远役，所喜在更生。\n况复近丰镐，咫尺瞻旧京。边塞互蟠结，山川有神灵。\n尤闻富物产，硕大不可名。寒则拥狼裘，饥则啖驼羹。\n渴即饮凉酪，暑即踏层冰。逐臣省愆暇，足以发诗情。\n故人谢侍御，荷殳曾此行。贻我书一编，他年补图经。\n儒者所流寓，文献于焉徵。穷荒列戍卒，抚循责匪轻。\n但能恤薪楚，即以报圣明。赐环谅不远，著录尚早成。"
        },
        {
            "标题": "姚江吕汉㦂先生叔伦漳海黄公高弟也求其遗文五年而未得里人亦无知之者",
            "作者": "全祖望",
            "内容": "漳海正命后，大涤山房空高深。太傅之后有贤者，独抱遗经不绝吟。\n谁其为老伴，何子称同心。我曹游洞霄，犹见带草环帷林。\n吁嗟杞宋文献日消沉。"
        },
        {
            "标题": "故太守汤公䔍斋有大功于越中而专祠已圮今祀于书院中同补堂赋",
            "作者": "全祖望",
            "内容": "经术经世务，方可见施行。在昔胡安定，治事标斋名。\n汤公涖于越，如梁西门豹、秦李冰。城西三江口，洪流时震惊。\n朝潮夕汐恣凭陵，菑畬耕穫岁不宁。五马翩然来，下车蒿双睛。\n俯察地理仰天星，妖鳅绝命狂澜清。东眺有他山，梅龙或与京，斯民左饘右粥到今丰盈。\n三百年来祠宫倾，聊从讲舍荐明馨。黄蕉丹荔依诸生。\n诸生读书贵有用，岂徒佔毕夸精能。天何以平，地何以成。\n六府七政资请明。我诗谱神弦，雅歌谅为神所听。"
        },
        {
            "标题": "故理刑陈公卧子有大功於吾瓯粤而祀典未备以嫌忌也秋塍偶商及之予请援太守汤公之例祠之书院中",
            "作者": "全祖望",
            "内容": "东阳许都难，几社典之相始终。不有贤司李，漫天祸且遍浙东。\n功成辞赏去，欲以此意谢闇公。孤忠践妖梦，二千年上感殷通。\n竟殉华亭鹤，上觐思陵攀堕弓。可怜故部民，尚抚甘棠生馀恫。\n何地荐溪毛，春猿秋鹤飞吟中。圣朝已不讳，亡国之恨如冰融。\n蕺山有精舍，聊分一座志报功。请看五犀石，太守祠祀将无同。\n长哦禊水诗，定有灵旂飒飒来吴淞。"
        },
        {
            "标题": "题梅庄拾得研赵寒山物也亦为颖谷",
            "作者": "全祖望",
            "内容": "寒山一片石，孤格挂晴霓。想其笺说文，曾共陪青藜。\n可惜多谬误，愿君涤研细论之。"
        },
        {
            "标题": "石家池当蕺山之右亦念台先生主讲地也暇日过之有作",
            "作者": "全祖望",
            "内容": "子刘子之研池，至今其水清涟漪。东望采蕺斋，寒云犹栖依。\n当年一壶砥中流，殷勤浥注忘其疲。是谁先登谁未济，衣带之近通圣涯。\n漫天警党祸，托孤之行亦殆而。敬伯真健者，古谊直与王成朱震堪并驰。\n矻矻服勤尤所希。幸逃宫邻厄，卒罹桑田菑。清流不救狂澜危，高弟已先哲人萎。\n年来春木岁岁芚，其人如存道莫跻。不若鸥凫俯仰自得游化机。"
        },
        {
            "标题": "雪舫分司同年狱中有诗成集其送万生幼杨还甬上寄怀甚殷未及答也至杭答以三首即送之东行 其二",
            "作者": "全祖望",
            "内容": "初秋我渡江，与君重相见。痛定几低回，噩梦宁须唁。\n投杼应遭疑，祝网终蒙眷。竟逃人鲊瓮，且挽沙埸絭。\n披读近日诗，一过一称善。浑忘左徒忧，不作宵雅怨。\n更喜有哲昆，在原远急难。诗力雅相当，强兵送挑战。\n岂期对床约，飘泊在狴犴。采采蠲忿花，连枝何婉娈。\n乃知真性情，多得之忧患。我亦罢郁陶，重理旧诗研。"
        },
        {
            "标题": "闻故甘抚胡复斋之赴",
            "作者": "全祖望",
            "内容": "老友日沦丧，凋年涕泪多。蜀冈应罢社，楚些不成歌。\n旧德先朝重，馀生衰病过。昨冬临别语，魂断我如何。\n累叶清华胄，兼之干济才。所因非有染，骤贵竟为灾。\n帝德弘三宥，朋悰感八哀。故人隔江介，絮酒待春来。\n辱有忘年契，登坛共说诗。最怜拓落者，闲却圣明时。\n随会不可作，虞翻谁见知。寂寥身后事，剩得几杨枝。"
        },
        {
            "标题": "始宁倪文正公新祠神弦曲",
            "作者": "全祖望",
            "内容": "舜江兮汤汤，夏湖兮茫茫。太保陟降兮自帝之旁，衣云阁圮兮茂草荒。\n太保东归兮思故乡，百年恩命兮堂堂。坠典初昭兮曰使君之臧，三菁山高兮夜有寒芒。\n讲堂兮峨峨，诸生连袂兮鼓箧而歌。诵儿易兮声牙多，扬乌莫遇兮奈之何。\n我欲毕业兮鬓已皤，前瞻金罍兮五行星罗。参同橐籥兮地灵不磨，太保揖让其间兮皋比时过。\n撷蘋藻兮奠清波，佑启经林兮产菁莪。唏鹃破涕兮一笑，太保既醉兮祝宗致告。\n岂弟使君兮神所劳，亶有功兮名教。诸生读书兮惟忠与孝，枌榆兮有曜。\n太保行兮神旌夹道，谁矾黄绢兮题墨妙。"
        },
        {
            "标题": "有以鱼涷柑来馈者粤无柑实即橘也而冒以为柑指其小者为橘诗以正之",
            "作者": "全祖望",
            "内容": "千头不下洞庭甘，鱼涷尤于霜后酣。粤客未通韩氏录，错将朱橘唤黄柑。"
        },
        {
            "标题": "樊榭以湖上春水船诗索和",
            "作者": "全祖望",
            "内容": "消受春风何处佳，澄湖一叶足浮家。薄寒因为添微雨，新涨多缘潴落花。\n游女爱歌将进酒，词人遍唱浪淘沙。嘉名肇锡从诗老，不繫园吟好共夸。"
        },
        {
            "标题": "樊榭赋菽乳诗五章索和",
            "作者": "全祖望",
            "内容": "寒山潇洒姿，鼎食厌名鲭。偶谈蔬荀味，曾作菽乳评。\n赐敕兼拜表，鸿茟震鲸铿。乃知此微物，豪门亦致精。\n更闻有绵津，兼珍都合并。旁搜山与海，归之明且澄。\n和以菽少许，顿觉乳怒頩。荟萃万菁华，馀沥纷难盛。\n滞遗利寡妇，尚足充妙烹。兹乃郇公制，莫以腐子名。\n花乳冻云版，钟乳白石生。曾闻玉食谱，日随太官行。\n吾侪种一顷，长哦豆田清。秋风吹客梦，时物到芜城。\n车螯正盈市，下之亦嫣嫇。若以校寒山，用物则已赢。\n牛菽过所望，连吟有同声。食经斗物力，暴殄非所营。"
        },
        {
            "标题": "八月初二日南皋病愈胡四君山招同钝轩甘谷看桂限韵",
            "作者": "全祖望",
            "内容": "五岳昨溘逝，宿德怅其亡。凄凉鱼子兰，有泪湿苍茫。\n勾馀老耆宿，谁为鲁灵光。岿然南皋子，忽告病匡床。\n慗遗仅一老，何堪三尸戕。晨起闻西邻，置酒酹天香。\n天香老愈健，金粟发寒芒。舂容饱春露，磅礴凌秋霜。\n人生但如此，百岁长昂藏。俄传曳杖声，矍铄犹故常。\n须眉稍清瘦，神爽倍飞扬。读我南雷碑，意气不可当。\n西瞻长庚星，荧荧照此堂。莫听山阳笛，且罄嗑嗑觞。"
        },
        {
            "标题": "二西诗 其二 欧罗巴",
            "作者": "全祖望",
            "内容": "五洲海外无稽语，奇技今为上国收。别抱心情图狡逞，妄将教术酿横流。\n天官浪诩庞熊历，地险深贻闽粤忧。夙有哲人陈曲突，诸公幸早杜阴谋。"
        },
        {
            "标题": "吴市见白杜鹃花",
            "作者": "全祖望",
            "内容": "望帝已去国，羞陈故赤符。嫣然拥白帢，潇洒出江湖。"
        },
        {
            "标题": "白山茶",
            "作者": "全祖望",
            "内容": "坡公落落慎称许，微笑茶仙染红雨。花王中夜洗素肌，飞向麻源陪玉女。\n凭谁茟力最峥嵘，亦有涪翁赋茟巨。争光日月且皎然，淮南琼花敢并语。\n弥天冰雪浸肺肠，一笑力足缁尘拒。赏心更复遇南丰，从此声名拔俦侣。\n诸公仙去六百年，寂寥花事成漫与。玉醅醉罢擘玉笺，一片寒芒成玉乳。"
        },
        {
            "标题": "江行遇风舍舟而陆 其二",
            "作者": "全祖望",
            "内容": "沧浪今绝险，濯足亦惊心。忠信难为力，倾危未可任。\n有生随厉揭，无术善浮湛。老我青鞋便，归途缓缓吟。"
        },
        {
            "标题": "江行遇风舍舟而陆 其一",
            "作者": "全祖望",
            "内容": "一壶空自贮，未敢试中流。岂曰掉头恝，将贻没顶羞。\n天方宠箕伯，吾欲愬灵修。祗有江豚辈，乘潮舞石尤。"
        },
        {
            "标题": "南圻订为环汉草堂看荷之行甫至程氏筱园雨甚即坐其亭上看荷东诸子之先至环溪者",
            "作者": "全祖望",
            "内容": "甚雨阻前路，况已有荷花。兼两空延伫，得半亦自嘉。\n妙香出水面，清籁浮林桠。且作碧筒饮，渺矣溪上槎。"
        },
        {
            "标题": "访南溪入鹳浦生雨即赋南溪家园书带草堂",
            "作者": "全祖望",
            "内容": "吾家先宫詹，湖上集群公。峨峨施都督，裘带泰芳踪。将军不好武，雅歌酬诗筒。书法犹入神，滇海红云红。佳节殉亳社，良不负阿翁。可怜故里第，书画随飘蓬。犹馀残竹林，髣髴溯清风。所幸佳宅相，尚贮墨妙浓。阶前老书带，葱翠一百弓。于今已三世，春秋享祀丰。吁嗟此书带，故国遗臣封。莫视作小草，行与乔木同。"
        },
        {
            "标题": "诸子追和庄太常诗成卷为题其后",
            "作者": "全祖望",
            "内容": "诸子清才善写愁，吟成老气各横秋。三闾竟尔乘虬去，一妪叨缘附骥留。\n在昔人争忧裂帻，于今吾极爱科头。剩馀脉脉昭忠志，白露苍葭好溯游。"
        },
        {
            "标题": "蜀山渡口守潮",
            "作者": "全祖望",
            "内容": "停挠蜀山头，梦入蜀冈尾。浙东之淮东，行役于焉始。\n蜀道邈三峨，迢迢六千里。蚕丛与鱼凫，寥天阻南纪。\n岂有风马牛，而忽通神髓。命名自独峰，附会真无理。\n吁嗟蜀道难，不独三峨里。何如卧蜀山，饱看江霞绮。"
        },
        {
            "标题": "予约同人每岁为苍水先生设祭今年将有渡江之行先期举之",
            "作者": "全祖望",
            "内容": "此行定自过南屏，为道寒山片石成。故社莫虚黄犊唱，同人豫拟白鸠声。\n神伤土室袁闳泪，肠断䃃州杜浒兵。香火敢忘先子命，殷勤鸡黍展微忱。"
        },
        {
            "标题": "戊辰元夕芍庭以其世父忠介公生辰为苍水先生祭即用苍水过忠介琅江殡宫韵 其二",
            "作者": "全祖望",
            "内容": "故国当年事未灰，五千甲盾傍江开。卧龙伏凤成群出，鳀壑蛟宫取次陪。\n一自遗民湛绝岛，更无过客上西台。琅江死别吞声后，重见南屏白马来。"
        },
        {
            "标题": "曹娥厢碑",
            "作者": "全祖望",
            "内容": "云何黄绢碑，重书自元度。翻为孝娥羞，江潮洗不去。\n片石岂宿缘，蔡氏多掌故。"
        },
        {
            "标题": "戊辰元夕芍庭以其世父忠介公生辰为苍水先生祭即用苍水过忠介琅江殡宫韵 其一",
            "作者": "全祖望",
            "内容": "浃旬春色碧于油，崧岳神灵在上头。丞相尚传弧矢怒，中枢谁写蕨薇愁。\n冰槎客散重脩杞，芍沚堂高续纪游。落落通家几子弟，只鸡犹克溯弓裘。"
        },
        {
            "标题": "茶坞以于酒馈嶰谷同人集赋",
            "作者": "全祖望",
            "内容": "有客从吴苑，提醪到广陵。名夸京口重，色带漫塘澄。\n驷马犹连姓，头鹅并擅称。古香传吏部，清德溯中丞。\n桑海纷多感，悲歌定不胜。而今成往事，聊尔集吟朋。\n入务严流品，分曹记献徵。夷然笑苦露，何以署清渑。\n气禀金沙冽，泉从地肺蒸。杪冬香雪贵，故国旧闻增。\n卧瓮君休捉，哺糟我尚能。东南无此酿，沧酒或同登。"
        },
        {
            "标题": "苕上访檗斋",
            "作者": "全祖望",
            "内容": "风送故人至，花添新雨凉。山青客吏傲，牍简为蚕忙。\n曲部邻乌氏，宗传本郑乡。如何未黔突，借寇又皇皇。\n期月姚江令，辛勤为疲民。此来暂安隐，依旧是清贫。\n束带原非志，承欢且屈身。白华真皓皓，为爱满陔春。\n夙有抄书约，愆期窃自惭。欲留嗟赵弱，无厌笑虞贪。\n一诺定难负，倾筐故所甘。秪愁挟质意，胁我又何堪。"
        },
        {
            "标题": "鹭满侍御服阕还朝集饯分韵",
            "作者": "全祖望",
            "内容": "藤阴对酒夕阳低，南浦离襟珍重题。魏阙江湖纷聚散，沙虫猿鹤各东西。\n花迎谷雨匆匆放，马恋湖光故故嘶。努力匡时公等在，漫郎只合醉如泥。"
        },
        {
            "标题": "道墟舟中望称山",
            "作者": "全祖望",
            "内容": "越州之水如镜清，宵分偶为道墟行。中田历乱飞流萤，不闻人声闻蛙声。\n新芙蕖叶大于盖，扣舷而歌何泠泠。舟人遥指称山近，乔木十丈参苍冥。\n侍郎讲堂高尺五，重席曾传念台经。星移物换此事辍，异军化为苍头营。\n火攻都督亦健者，愚公那得与山争。沙虫猿鹤共一叹，不知几度惊山灵。\n侍郎飘然蜚遁去，首阳故址伤我情。年来四海为家久，高陵宿莽连云平。\n但见称心寺宇遥突兀，暮钟徐动梵火明。何来寒芒赤于电，将无大金夫人之神灯。"
        },
        {
            "标题": "东粤制抚以天章精舍山长相邀辞谢不得齿发日衰乃为五千里之行非予志也 其三",
            "作者": "全祖望",
            "内容": "衰病畏行役，屏营足不前。杭生真迈往，先我已扬鞭。"
        },
        {
            "标题": "东粤制抚以天章精舍山长相邀辞谢不得齿发日衰乃为五千里之行非予志也 其一",
            "作者": "全祖望",
            "内容": "忽忽暮春日，茫茫五峤行。庭前书带草，远别最关情。"
        },
        {
            "标题": "东粤制抚以天章精舍山长相邀辞谢不得齿发日衰乃为五千里之行非予志也 其二",
            "作者": "全祖望",
            "内容": "此去特谋食，投荒作远游。解嘲姑漫语，好为访罗浮。"
        },
        {
            "标题": "题晁无咎芳仪曲后",
            "作者": "全祖望",
            "内容": "淝上英雄事已遥，永宁宫春久萧寥。小周后正号咷甚，又报王姬入大辽。"
        },
        {
            "标题": "嶰谷招同复斋孺庐洴江南轩登平山堂 其二",
            "作者": "全祖望",
            "内容": "姿地原无辈，家风好共夸。石莲花接叶，玉茗树骈葩。\n良会思前哲，高才赋落霞。吾衰期掉首，归理旧渔槎。"
        },
        {
            "标题": "嶰谷招同复斋孺庐洴江南轩登平山堂 其一",
            "作者": "全祖望",
            "内容": "地以欧刘重，情缘侨札殷。风流推夙老，濩落感同群。\n杨枊春风杳，芙蓉夕照曛。一堂宾主胜，三沐诵雄文。"
        },
        {
            "标题": "双韭山房夜话示董生秉缊秉纯兄弟",
            "作者": "全祖望",
            "内容": "少而学道老无成，忽忽浮湛度我生。岂有朝簪还入梦，每于时事尚关情。\n笑看双鬓知黄落，渴愿诸公奏治平。太白乍传临井纽，不禁中夜倚柴荆。"
        },
        {
            "标题": "张二茂材炳和予清容研诗答之",
            "作者": "全祖望",
            "内容": "念尔通家秀，孤吟秋树根。风流亦犹庶，心事向谁论。\n近状芜田困，先畴黄石存。还期崇耿介，特达重清门。"
        },
        {
            "标题": "惠泉泉之良也惠泉酿酒酒家之重台也漫吟一绝以为惠泉解嘲",
            "作者": "全祖望",
            "内容": "是谁招曲氏，重为此泉羞。出山原已浊，何况过糟邱。"
        },
        {
            "标题": "牂柯江上偶然作 其十二",
            "作者": "全祖望",
            "内容": "陈村水比镜湖清，豆酒新陶一百瓶。只恐南中灰力健，愿郎饮少为尊生。"
        },
        {
            "标题": "前过京口银山得诗二句而未就乃续成之",
            "作者": "全祖望",
            "内容": "庙中雷震蕲王鼓，岸口灰飞老兀魂。闻道金山但坐啸，曾无风鹤共追奔。"
        },
        {
            "标题": "得穆堂先生信",
            "作者": "全祖望",
            "内容": "年来喜报沉疴减，近履皆传眠食安。荆国文章犹有托，槐堂薪火未曾寒。\n雅知自任非遗世，谁道佯狂为弃官。窃恐梦争到王室，依然崛强似神完。"
        },
        {
            "标题": "家讯至知昭儿已就塾 其二",
            "作者": "全祖望",
            "内容": "阿翁读半世，无救寒与饥。里中新秦儿，诽诮固其宜。\n岂知君子节，不以集枯移。"
        },
        {
            "标题": "家讯至知昭儿已就塾 其三",
            "作者": "全祖望",
            "内容": "平生所愿学，岂不在昌黎。独于训子诗，不为儿诵之。\n遐哉善努力，固穷以为期。"
        },
        {
            "标题": "家讯至知昭儿已就塾 其一",
            "作者": "全祖望",
            "内容": "遥闻儿请业，梨栗非所恋。先人裘冶传，危系斯一线。\n勿读无益书，贻笑贱儒贱。"
        },
        {
            "标题": "登阅江楼",
            "作者": "全祖望",
            "内容": "端州城市里，偪侧不成欢。突兀楼台起，苍茫眼界宽。\n江天落襟袖，烟雨幻林峦。尚有大函碣，摩挲藓石看。"
        },
        {
            "标题": "南皋见予甬上耆旧集中所录钱侍御帝里篇而叹赏不置即和其作",
            "作者": "全祖望",
            "内容": "琅琦江上无寸土，重趼归来泪如雨。侧身且作芦中行，冥飞频为弋者惊。\n头颅出自鲛人室，剩馀一丝不我绝。莫道我身鸿毛轻，雄虹光照枯燐青。\n扬雄符命那可读，高庙闻之鬼夜哭。不见茂陵秋芒芒，夜闻马嘶何处望。\n嗟哉我家故栗里，回首徒伤急景驶。袖中尚有一卷书，我兄幕府之留馀。\n十年以来长钳口，明夷于股更于肘。祗应投之九天门，天门詄荡白日昏。\n与人家国良多事，一梦栩栩还起起。是谁读之叩钵催，染豪重吹九死灰。\n谢翱方凤良俊物，呕出当年朱鸟血。"
        },
        {
            "标题": "题颜公茅山玄靖先生碣后",
            "作者": "全祖望",
            "内容": "江都老道士，姓字佚图经。一卷太师碣，千年勾曲铭。\n高文宠地肺，结习在仙灵。辛苦霅溪客，长留墨妙馨。"
        },
        {
            "标题": "健忘日甚东东潜",
            "作者": "全祖望",
            "内容": "有书不借乃一痴，借书不还亦一痴。谁翻千古痴人案，此言吾得之刘祁。\n老生畴曩颇强记，十行并下无留遗。君家牙签三万轴，更还迭借奚童疲。\n此中乐处真不少，饥可忘食寒忘衣。秦大年来乱穿穴，嘻嘻出出游心脾。\n谁其为我营复壁，留此焚馀存几希。与君曾笑西人妄，玄珠脑后珍重携。\n岂期未老遽衰索，收视返听恐已迟。冥心从此竟坐忘，还耶借耶都支离。"
        },
        {
            "标题": "苍水先生墓道渐湮道士吴乾阳谋修复之和钝轩韵",
            "作者": "全祖望",
            "内容": "一区发鸠巢，千年夸父宅。岂期世外人，而念此窀夕。\n在昔正气歌，三分席自择。纪朱张万沈，相与成胜迹。\n峨峨南雷铭，光炤长虹白。久久未开雕，贞珉眠荒陌。\n我续第二碑，遗事吐格格。一从小跛亡，莫问南屏魄。\n何家新贵茔，祁连肖层碧。应怜寒谷中，只轮独运策。\n编诗录许剑，谅属我之责。我闻形家言，兹邱真吉宅。\n渺渺流泉流，蔼蔼夕阳夕。天定妥孤忠，杨厉不及择。\n他年万香火，鄂于共灵迹。冬青花未开，我亦已颁白。\n中为鼯鼪居，旁为狐兔陌。翩翩有羽衣，高情见风格。\n朽骨尚关心，何况此毅魄。当年雪窦翁，兹山先埋碧。\n丸土不可寻，谁为问故策。行当更访求，与君共此责。"
        },
        {
            "标题": "小寒食日仝人泛舟湖上和杨东维花游曲",
            "作者": "全祖望",
            "内容": "新绿毵毯阴濛濛，明朝知有清明风。扁舟径到重湖里，南屏山色碧于水。\n当垆少妇笑倚门，春愁飞上蛱蝶裙。顾谓游人试缓步，前头便是苍公墓。\n冬青花信杳不来，愿君酹之酒一杯。酒酣长啸倾墨椀，诗成低唱叶檀扳。\n东台之东西台西，聊借花游漫兴题。春光合为词人使，转眼花期过廿四。\n多情少妇乞短笺，借问即席成几篇。"
        },
        {
            "标题": "夜读汉书",
            "作者": "全祖望",
            "内容": "英英汉武皇，强仁更慕义。六经置学官，公车招俊乂。\n其如内多欲，色取少真意。天门高岧峣，浮云更迭蔽。\n将谓下界臣，窥伺良不易。谁知汲内史，一言洞肝肺。\n于赫田武安，淫惑亦以㑀。覣其且蔑如，宁复有伦辈。\n靡然争滕席，将以邀盼睐。盼睐亦难邀，聊以免罪戾。\n吁嗟羞恶心，于人岂不大。所以灌仲孺，裂脰更不悔。\n妩媚公孙子，曲学善阿世。及其诛郭解，居然持断制。\n直教大将军，俛首屈正议。仝时奸宄徒，闻声群丧气。\n一事足表章，未可言尸位。茫茫论世馀，公孙尚难豉。\n粤若建武初，生材亦已多。乾纲正独运，十九遭坎轲。\n忽焉文武尽，是谁潜折磨。折磨固不恨，其如国脉何。\n爱老与爱少，志士耻揣摩。可惜冯郎中，白首竟蹉跎。"
        },
        {
            "标题": "蕺山瞻云楼上有大士焉駴而去之",
            "作者": "全祖望",
            "内容": "东西邻比纷禅榻，又复巍然踞此床。不读佛书良寡陋，若行卿法恐荒唐。\n学儒自笑生天晚，禦侮争传碎钵忙。安得證人昌坠绪，海门弟子息狓猖。"
        },
        {
            "标题": "晓渡扬子",
            "作者": "全祖望",
            "内容": "历乱红船西复东，江豚挟浪舞空中。人间如此风涛盛，一苇金山岂挂胸。"
        },
        {
            "标题": "法云寺银杏",
            "作者": "全祖望",
            "内容": "太傅堂前樾荫奇，遥临江树影参差。飞柯未展长驱志，老干犹疑左次旗。\n魂逐八公山上草，恨留召伯埭前枝。佛灯黯淡留馀侗，不异桓伊奏笛时。"
        },
        {
            "标题": "艇子冶春词 其四",
            "作者": "全祖望",
            "内容": "番山刬去禺山削，南汉荒唐不待论。只合三春明月夜，花田花下吊花魂。"
        },
        {
            "标题": "访购子刘子亡书",
            "作者": "全祖望",
            "内容": "奠夫不作无休死，试问遗书半不存。倘许凿楹无恙在，定留贞孝涕洟痕。"
        },
        {
            "标题": "消夏什器偶赋同嶰谷兄弟五首 其四 风车",
            "作者": "全祖望",
            "内容": "橐䈁生噫气，能教满座凉。吹嘘夺真宰，旋转在中央。\n天上南箕怨，人间造父良。愿言推此术，解愠遍穷乡。"
        },
        {
            "标题": "摄山怀古三首 其三 张指挥",
            "作者": "全祖望",
            "内容": "孤忠有佳儿，羽林生光辉。试看蒋陵下，周粟生尚希。\n更爱诗思工，如鸿冥冥飞。中山孙子亦式微，白门世臣张锦衣。"
        },
        {
            "标题": "剺面娇山茶",
            "作者": "全祖望",
            "内容": "何处装成剺面娇，蜑风蛮雨助妖娆。大唐公主能随俗，添得春愁不可消。"
        },
        {
            "标题": "摄山怀古三首 其一 明徵君",
            "作者": "全祖望",
            "内容": "徵君淡荡人，弓车讵可招。笑视萧老公，慁我空哓哓。\n百年御碑自孱主，亦复不足扬孤标。至今双老鹤，犹从白云巢。"
        },
        {
            "标题": "摄山怀古三首 其二 徐骑省",
            "作者": "全祖望",
            "内容": "骑省好兄弟，澄心堂上双尊宿。朝朝下直归对床，好句更相属。\n降王既踉跄，遗臣亦摧辱。可怜亡国痛，尽在江南录。\n一麾西邠去，苦寒入腹谁相禦。衣褐亦何妨，江左华风良贵倨。\n归魂返故山，夜猿哭潸潸。吁嗟乎，十郎茶肆俱榛菅。"
        },
        {
            "标题": "杜守调任越中",
            "作者": "全祖望",
            "内容": "之官仅半载，涖政未三旬。天子眷龚遂，吾侪恋寇恂。\n扁舟四窗下，薄饯十洲春。犹喜提封近，甘棠接比邻。\n岁岁闻移节，翻添廉吏贫。心原清似水，甑且冷生尘。\n谁道二千石，曾无三百园。看君洗手去，宁怪典衣频。\n山水推于越，雄藩重守臣。耕渔舜江旧，弓剑禹陵陈。\n丕振王刘学，羞称种蠡仁。间情消退食，河女献丝莼。\n十年锄菜老，长被长官嗔。一自双旌至，周咨百事勤。\n风高孺子榻，花识白衣人。何日邀琴隺，重临故部民。"
        },
        {
            "标题": "瓶花斋早集啖腊八粥同周京穆门金志章江声厉鹗樊榭丁敬钝丁梁启心蔎林杭世骇堇浦吴城瓯亭联句",
            "作者": "全祖望",
            "内容": "岁序何匆匆，弹指忽届腊。抚管灰再飞，扪天星一匝。\n其月著汉家，其日重梵夹。浴佛东京遗，消寒我辈法。\n吟社邀襼联，山馆喜簪盍。但期一饱佳，况复七宝杂。\n果兼桧壳肤，米零龠勺合。释之复糅之，载剥还载搯。\n滤泉宜斧冰，升馨应焚蒳。渐看粳粒遒，莫教火力乏。\n汩汩乳泛瓯，溶溶醅泻榼。醍醐倏以成，和齐罔不洽。\n宿辨胜咄嗟，群起占噬嗑。坐拟集檀林，围如礼花塔。\n不待木鱼呼，争讶水凫喋。流散滑凝脂，磊块利用梜。\n侑以新笋牙，下以乾豆荚。口香闻诸天，腹果傲古衲。\n时方鸡三号，晨光漏帘押。长明灯未烬，盈厨忙仆妾。\n荧荧玉井光，中天何喷欱。利益瞿昙云，家风宗靖答。\n缹详放翁诗，膏志吴郎剳。新交四九辰，山茶放红恰。\n有客重江来，将鼓东归楫。萧瑟度岁资，清新纪游箧。\n斯人依食住，多苦理生陕。鲁公半月困，犹传乞米帖。\n我辈叨丰年，文史佐欢狎。岁事举上寅，朋笺搜某甲。\n流连及曛黄，暮鼓声䶀䶀。相期更卜夜，净糜继绛蜡。"
        },
        {
            "标题": "水木明瑟园古藤歌",
            "作者": "全祖望",
            "内容": "昔我游京华，及见三古藤。其一尚书省，犹传文定旧都厅。\n俄而吴回降，嘻嘻出出寒灰零。其一海波街，尚署金风老子名。\n俄而富媪震，横裂活埋归杳冥。其一合肥邸，五传槐棘相因仍。\n临川侍郎下我榻，喁喁于于和诗百辈赢。十年落拓湖海上，春明存殁百感增。\n惊见天平谷口双峥嵘，古根诘屈穿山出，酝酿洞庭七十二峰之精灵。\n踞地先成偃卧形，老罴当道群貉屏。欲上不上意磅礴，忽然蹶起势骞腾。\n百转千蟠故作态，低头下瞰纷长缨。其心时复吐云气，其干将无闻铜腥。\n其杪迎风舞拂拂，大垂小垂都珑玲。就中倏生数直干，岸然如弦复如绳。\n空所依旁冉冉升，此尤怪绝得未曾。浙中绣谷亭前一本差相亚，细校犹疑殊尹邢。\n主人选佳木，插架三十楹。蜿蜒循蒿径，亦以曲折成。\n入门未窥诸坞绿，蔽天已见十丈青。频年三过此，所惜未与花期丁。\n是藤不花亦复佳，磥砢高节谁抗衡，老我感旧空怔营。"
        },
        {
            "标题": "复壁篇",
            "作者": "全祖望",
            "内容": "平山堂上大云飞，广陵城中命如鸡。梅花岭头葬遗衣，甬江刘生广陵客。\n中夜匆匆筑复壁，呼我乡里且避迹。嗟哉妾身愿先死，忍听隔墙掠夫子。\n暗中投缳不可止，暗中有鬼反勾留。天乎留我将遭尤，此身可死不可羞。\n试看汹汹百辈至，聊尔复壁那足恃。兰摧玉碎顷刻事，明晨穿壁出堂堂。\n呼我爱女先上梁，东西两头死相望。须臾铁马又周遭，果然破柱索逋逃。\n芳魂已过廿四桥，尔时乡衮谁并命。通守王郎周大令，居然巾帼高名并。\n梅花岭头老督师，夜谒孝陵前致词。乞得旌书表素丝，我更为添黄绢诗。"
        },
        {
            "标题": "辛浦以入觐归先过京口一日不得相见",
            "作者": "全祖望",
            "内容": "马寻旧路君行速，风滞征帆我到迟。相遇甚艰相念苦，新诗几许橐中携。"
        },
        {
            "标题": "过桐斋吊废翁鼓峰隐学三先生",
            "作者": "全祖望",
            "内容": "證人裘冶到东勾，磊落三君最上头。九死尚传绝学重，不徒甲子义熙留。"
        },
        {
            "标题": "卧龙山与蕺山一东一西称越城八山之最府署在卧龙书院在蕺偶东补堂",
            "作者": "全祖望",
            "内容": "卧龙山色化兴龙，领袖千岩棠荫浓。我亦寒毡饫西爽，与君分据一奇峰。"
        },
        {
            "标题": "题张琳前辈万梅图",
            "作者": "全祖望",
            "内容": "枝南枝北无美枝，想见下茟淋漓时。花光醉倒王靖远，茟力俯视杨补之。\n寒碧亭前风信动，龙城梦中美人思。四明画史增遗佚，题诗为报邱郎知。"
        },
        {
            "标题": "姜白石诗词全集刻成即效白石体落之",
            "作者": "全祖望",
            "内容": "巨区水茫茫，天目山苍苍。中有白石仙，老笔生寒芒。\n寒芒久晦塞，问年过五百。铸金酹南村，红梨生玉色。"
        },
        {
            "标题": "雪峤和尚双瓣香行",
            "作者": "全祖望",
            "内容": "南湖侍御之诸孙，偶然堕落浮屠门。虽然堕落浮屠门，依旧忠孝光大伦。\n请看龙象纷蹴踏，座下何止三千人。上瓣香终莫有分，以待海岸居士大善根。\n辗然一晤传秘薪，比之妙喜得横浦，峨眉天半倍觉军持尊。\n敬致一瓣香，上绍龙池君。是谁足称后来秀，莫令海岸孤另伤寡群。\n里中徐郎其殆庶，颠狂之中蕴道真。俯视馀子陆陆如秋蚊。\n再寄一瓣香，以接西江云。忽然不周山崩天柱折，恒河之沙亦狂奔。\n海岸一瓣香，金刚洗出刀山痕。南都半壁足慰钟山魂，徐郎一瓣香鹖冠。\n闯入苍头军会稽，甲盾足陪胥江神。重泉相逢定一笑，径山双虹贯日轮。"
        },
        {
            "标题": "宁守杜君过扬来询里社近状 其三",
            "作者": "全祖望",
            "内容": "宪敏遗编重，文元教术深。古窑宗正宅，困学尚书林。\n帖括抛天爵，科名锢道心。而今并䔥索，蕉萃几华簪。"
        },
        {
            "标题": "宁守杜君过扬来询里社近状 其一",
            "作者": "全祖望",
            "内容": "勾馀一片土，畴昔最清嘉。接叶诗书泽，连甍公相家。\n鲛人富蜃蛤，里井擅桑麻。七观遗文在，其言未是夸。"
        },
        {
            "标题": "宁守杜君过扬来询里社近状 其四",
            "作者": "全祖望",
            "内容": "元气胡为耗，潜消市舶中。频年添客户，百货酿淫风。\n物以通商贵，民因逐末穷。更堪加税吏，悉索茧丝空。"
        },
        {
            "标题": "宁守杜君过扬来询里社近状 其七",
            "作者": "全祖望",
            "内容": "江湖分表里，堤隁惠民多。黄鹄谣应念，犀牛石未磨。\n间情及洲岛，馀事足弦歌。一自履斋后，时亭谁复过。"
        },
        {
            "标题": "宁守杜君过扬来询里社近状 其五",
            "作者": "全祖望",
            "内容": "甚矣衣冠蹇，长闻胥隶尊。虎狼多奥窟，雀鼠有旁门。\n士气何由振，官方未可论。剪锄非易事，奚以铲深根。"
        },
        {
            "标题": "宁守杜君过扬来询里社近状 其八",
            "作者": "全祖望",
            "内容": "旧闻胡副宪，雅道使君才。三辅邀殊擢，江东怨暮来。\n班荆值岁晏，拭目盻春回。我亦遄归近，相期探早梅。"
        },
        {
            "标题": "溪行欲与樊榭游乌镇东西二寺不果",
            "作者": "全祖望",
            "内容": "缓棹出乌镇，遥山入望希。清流染晴色，稚麦幻春晖。\n河女留鱼贱，僧寮访古违。五湖堪极目，浩荡白鸥飞。"
        },
        {
            "标题": "吴江过接待寺和樊榭",
            "作者": "全祖望",
            "内容": "拂天乔木古，有客访三乘。带雾过枯涧，叩门多远僧。\n鸥分午馀饭，云护宋时灯。此去臞庵近，居人识未曾。"
        },
        {
            "标题": "闰后入夏浃月犹见红药",
            "作者": "全祖望",
            "内容": "春梦尚当阶，不随馀分去。此番花信风，难挽骊驹驻。\n我唱无庸归，娇红且小住。"
        },
        {
            "标题": "有怀少保吴公稚山时行箧中适携少保海外遗诗",
            "作者": "全祖望",
            "内容": "老臣久仗波为国，厉鬼还教火浣衣。尚有指南残集在，诗魂环绕故宫飞。"
        },
        {
            "标题": "送钱二池之黄檗山",
            "作者": "全祖望",
            "内容": "太保当年恋净土，古田一区避风雨。至今犹传神旗行，山中父老习不惊。\n东村有子埋土室，杜鹃之泪何时绝。夜夜魂浮一叶轻，来往几度榕江青。\n葬录一编那忍读，岁岁山僧墓下哭。凄风凉月两茫茫，岂不怀归非所望。\n孤儿今年辞故里，海风送楫如电驶。第二碑成拟大书，发扬潜德无剩馀。\n此行佳话落人口，岂以穷愁成掣肘。白头才得展墓门，一恸仰视箕横昏。\n而今始毕孤儿事，重泉闻之一笑起。江头潮落风信催，寒食家家飞纸灰。\n精诚呵护有神物，老蛟为君助泣血。"
        },
        {
            "标题": "寒食日至行省过蔎林为予盛言甘墩看桃之乐而惜予至之晚因读其纪游诗",
            "作者": "全祖望",
            "内容": "我家细湖上，桃根夹岸栽。日昨解维时，正及满堤开。\n一为饥火驱，胜游动辄乖。娇免惜我别，花下几徘徊。\n连朝恶风雨，万红总尘埋。故人喜我至，软脚斟新醅。\n方知是寒食，禁烟冻厨斋。为言甘墩游，惜未吾子偕。\n有诗宛如花，春思与墨谐。人生曾几何，陆陆困黄埃。\n明朝定晴霁，新诗尚可怀。且共扁舟去，扶醉六桥来。"
        },
        {
            "标题": "雨霁同人集南屏补烧笋之约分韵赋湖中新绿",
            "作者": "全祖望",
            "内容": "谁洗繁秾净，晴光放满山。三春无此日，积翠乍开颜。\n天入重湖碧，人依净域闲。时闻黄鸟唱，深处度缗蛮。"
        },
        {
            "标题": "家居十载故人诮让猬集独彭侍郎芝庭曰吾观同馆诸公蕉萃已极安得如谢山之舂容自便不禁有感于其言",
            "作者": "全祖望",
            "内容": "鲒埼亭下对苍蒹，读易忙时且下帘。敢道玉堂天上客，不如渔父泽中黔。\n八砖茟札谁雄长，一研菑畬我薄餍。秪为向来无远志，守雌守黑更何嫌。"
        },
        {
            "标题": "夹竹桃花盛放诗以志别",
            "作者": "全祖望",
            "内容": "异哉岁寒姿，乃与群芳叶。一变入梅岑，疏影香猎猎。\n再变入兰畹，有膏清足挹。三变入桃林，猩猩红一捻。\n合之如互体，杂物乃相挕。分之如两象，同德自相接。\n天巧过寄生，人功薄移贴。因思草木性，足入京焦箧。\n遂以夭夭花，附兹猗猗叶。几疑美人虹，堕落君子牒。\n毕竟岁寒姿，不随春偞偞。彼实则已殽，此箭乃稠叠。\n贞心拒严霜，芳影拆秀荚。方酹花间鸱，已催江上屧。\n惆怅别此君，刘郎长不惬。"
        },
        {
            "标题": "信宿水木明瑟园柬茶坞",
            "作者": "全祖望",
            "内容": "湜湜上沙水，霭霭灵岩云。云从西山下，水自东江分。\n积翠望中落，妙香空际闻。以野乃更秀，以淡乃更文。\n婵娟遗世立，脂粉不足群。赋才输醧舫，跋语推义门。\n诸公不可作，空馀醉墨痕。而我但搓手，苍然对晚醺。\n介翁昔经始，一榻来松陵。太湖感落日，是亦百六徵。\n草堂成汐社，高节凛明水。故园难改姓，空亭未易名。\n主人萧洒姿，足以嗣典型。流泉不改碧，乔木有馀清。\n春来旧燕子，绕梁还屏营。可怜涧上居，弥望已蒿艿。\n清才如吾子，萧散绝风尘。生世偶不偶，抱山作诗人。\n聊复与我曹，泥饮消昕昏。泥饮亦自佳，曲部无垢氛。\n五湖好池馆，足饷上皇民。嗟我尚鹿鹿，衣食困蹄轮。\n何时得息机，葆兹淡荡魂。愿为君灌园，研北老耕耘。"
        },
        {
            "标题": "嶰谷至自吴下同人集于晚青轩时予将归",
            "作者": "全祖望",
            "内容": "一卷东游草，萹萹总绝尘。尚含枫叶冷，已见豆花春。\n合并良非易，离愁又转新。人生如泛梗，得酒且逡巡。"
        },
        {
            "标题": "瞿将军行",
            "作者": "全祖望",
            "内容": "扬州阁部死乏嗣，中权都督绍绝祀。苍颜黄发太夫人，秣陵侨寓邀廪赐。\n桓桓更有瞿将军，魁岸曾蒙特达恩。弯弓未殉沙埸血，倚剑时伤国士魂。\n梅花岭下故人散，寒食年年浇麦饭。鹪鹩耻向别枝栖，依旧长刀守旧闻。\n吁嗟乎庙社重门主管谁，蒿莱狐兔纷可悲。畴昔边关一老罴，今抛锁钥竟如遗。\n天为孤忠留户牖，幕府残年卫大母。虎头猿臂故依然，精卫心期终不负。\n中权都督亦萧寥，相与击竹歌楚骚。孝陵松柏森森动，时有朱鸟门前巢。\n当年上将推刘乙，骈首不辞肝脑裂。死生异迹宁异心，谁采旧闻禆史阙。"
        },
        {
            "标题": "谒褚文忠公祠和蔎林",
            "作者": "全祖望",
            "内容": "故居尚表忠清里，旧恨休歌妩媚娘。天子一朝忘顾命，孤臣万里殉炎荒。\n浪闻节惠名曾易，直到咸通葬可伤。三复梁郎祠下句，我来钦衽愧颜行。"
        },
        {
            "标题": "甘谷促予出行者数矣中秋后数日过予见芙蓉盛放又有且待之说答以五古兼索南皋同作",
            "作者": "全祖望",
            "内容": "李郎良爱我，速行更留行。留行惜将离，稍展信宿诚。\n速行肸当归，早涖岁寒盟。两意浑难定，其寔还相成。\n廿年已倦游，欲乞扮社灵。刲羊祭大隐，为我辞尘缨。\n便向芙容浦，笃老绝送迎。青山肯破例，何难养伯龄。\n事不如人意，又复担双簦。双簦解念我，十步九屏营。\n似君真清福，古欢杜柴荆。乃怜征夫困，魂梦辗转萦。\n游人纵解维，亦为尔怦怦。况有竹湖叟，关注均不轻。\n松梧阁下梦，长共枫林青。"
        },
        {
            "标题": "阿育王山晋松歌",
            "作者": "全祖望",
            "内容": "五马浮渡江，一马化为龙。遗鳞夜堕浙河东，遂成阿育王山之老松。\n风饕雪酷一千七百载，取精酝灵良已浓。忽然寒芒发古干，犹疑典午劫火青熊熊。\n桃源桃不见，栗里栗已空。兰亭之兰成荒丛，谁似兹松长葱葱。\n何人附会梵力雄，谓是刘郎舍利著芳踪。应笑刘郎故物迁播如转蓬，而今雁鼎祗合谩村童。\n岿然老松乃神物，岂关八万四千塔影所昭融。梨洲老人夸智果，倘校资格那得同。\n诸君且和我，叉手松下哦长风。八叉未竟惊涛出，松花散落光蔚蔚。\n想为诗人曜渴笔，我诗便与老松双突兀。"
        },
        {
            "标题": "万竹山中访故少参梦章罗公避地寓",
            "作者": "全祖望",
            "内容": "剡源清绝处，传是使君居。辛苦画江后，章皇蹈海馀。\n周黎犹被荫，蜀道竟何如。合有甘棠祀，同招海岸车。"
        },
        {
            "标题": "巽亭约为蜜岩一带之游予谢未能也是日偶和故太常庄公九月二日诗",
            "作者": "全祖望",
            "内容": "亳社当年万古愁，城门军散吊延秋。灰心已分孤臣死，续命还因宗国留。\n不道微行遭妇口，定伤多事戴吾头。明朝正有溪船约，肠断休为二皎游。"
        },
        {
            "标题": "偶见子刘子私印曰蕺山长摩挲久之",
            "作者": "全祖望",
            "内容": "当年嚁嚁蕺山长，提唱三关曾几时。正学于今成绝学，经师未易况人师。\n先生定叹薪将尽，后死惭称文在兹。手泽尚传私印旧，应同礼器镇山祠。"
        },
        {
            "标题": "梅两弥旬奴子以绝粮告",
            "作者": "全祖望",
            "内容": "连绵瓜蔓水，漏天阻步屧。尧韭尚满厨，禹粮不继馌。\n阑风日怒号，薄寒中白袷。湖光绿盈盈，弥望生杏菨。\n呼童具盐豉，芼之堪共呫。平生耻温饱，此报亦足惬。\n室中呼菜妇，为我理残箧。微吟乞食诗，再临乞未帖。"
        },
        {
            "标题": "次山侍御以病谢客小诗奉呈",
            "作者": "全祖望",
            "内容": "讲堂细读仓公传，弟子愁吟芣苢诗。有客到门还兴尽，屏营斜日下山时。"
        },
        {
            "标题": "同人登吴山延庆道院看月分韵得天字",
            "作者": "全祖望",
            "内容": "日昨中秋月黯然，新晴喜上吴山颠。左江右湖新涨绿，山色与之俱洄沿。\n杰阁凌虚挹西爽，候虫草际鸣戋戋。斜阳欲落未肯落，一角犹挂前檐前。\n忽然飞玄不知处，清辉续照生寒烟。寒烟和月堕入水，精庐倒影迷地天。\n此时老子兴不浅，直欲凌风恣孤骞。划然长啸声所到，留遗犹堪五百年。\n人生陆陆尘雾里，安得欢会永蝉连。良朋夜夜共樽酒，月亦无复阙与圆。"
        },
        {
            "标题": "夜与谷林坐天目山房看月谈及倪文正公筑露台以种竹及以徽墨涂壁各林欣然思效之率尔有作",
            "作者": "全祖望",
            "内容": "衣云阁外万竿竹，绝地累土高十寻。尚书于此著《儿易》，黄芽竞茁苍精吟。\n梦吞三爻美东箭，老人犹自有童心。童心太古玄又玄，黝墨馀波四壁淋。\n坐教三天都中贤太守，兼车十笏贡南金。歙溪石液愁竭泽，黄山松鬣嗟焚林。\n方程夜共山鬼泣，风篁飒飒为之传哀音。通人好事成奇癖，而今但有荒邱岑。\n竹耶墨耶双消沉，我过始宁泪满襟。昨宵山房看新月，庖羲一丸正在参。\n危坡绝顶更如砥，古墙八面都成阴。龙飞凤舞远峰至，苍茫茸薄传寒砧。\n酒阑为话平泉旧，主人不觉怀古深。顿拟高置此君座，空中卧听磨戛球琅琳。\n研田残膏足挹注，黑云垂天清不淫。更须我撰火招词，追招尚书听素琴。\n祗忧天目天光遮不见，老蟾漆黑空萧森。"
        },
        {
            "标题": "偶与南漪语及科举之害",
            "作者": "全祖望",
            "内容": "百世遗经重，谁人敢代言。妄思作呓语，何以溯渊源。\n蹇浅精神敝，揣摹心术谖。活埋天下士，昏垫不堪援。"
        },
        {
            "标题": "嶰谷生辰为其先太恭人下世之日每岁必哭墓下今年六十薏田约同人以诗慰之",
            "作者": "全祖望",
            "内容": "祝岁原非礼，兼之抱恨多。寒泉彫齿发，老泪寄蒿莪。\n子卯犹为忌，庚寅更若何。我辰亦荼苦，于邑不成歌。"
        },
        {
            "标题": "豫章小泊欲过哭孺庐学士墓下不得",
            "作者": "全祖望",
            "内容": "弭节望东埂，西州涕泗多。素车吾有负，元冕或来过。\n莫报恩如海，应怜鬓亦皤。匆匆感邻笛，落月满江沱。"
        },
        {
            "标题": "苦雨诗",
            "作者": "全祖望",
            "内容": "春水绵连不可住，转眼骄阳定足虑。斯人困悴无生趣，六龙闻向东方驻。\n我欲陈词到日御，急鞭义和杀雨势，嗟哉二麦三蚕半天瘀。"
        },
        {
            "标题": "宁守杜君过扬来询里社近状 其二",
            "作者": "全祖望",
            "内容": "到今无恙者，犹喜有山川。梵宇矜三佛，仙经重九天。\n过云仍冉冉，飞瀑故溅溅。乐事输猿隺，居然太古年。"
        },
        {
            "标题": "宁守杜君过扬来询里社近状 其六",
            "作者": "全祖望",
            "内容": "大府行台建，诸军纷错居。所虞启奸宄，其患被乡闾。\n庚癸如闻警，萑苻岂可除。感怀在近事，城火与池鱼。"
        },
        {
            "标题": "题檗斋游金鹅山看桃花遇雪图时有迁牧禹州之命",
            "作者": "全祖望",
            "内容": "金鹅山里如天台，红雨夹岫连岩开。令君援琴奏白雪，一霎中天应召来。\n波下花光争滟滟，树头丝鬓翻漼漼。焉支缟素互生动，春姿巧惜冬心培。\n令君含笑呼新醅，山灵为我润芒鞋。河阳正惜潘郎去，玄都尚盼刘郎回。\n我亦披图长恋恋，身未入山神与偕。"
        },
        {
            "标题": "苕上莲花庄泊舟因访清容轩故址",
            "作者": "全祖望",
            "内容": "宗姓真磷角，公孙亦凤毛。相寻白蘋渚，握手话风骚。\n我亦勾馀客，清才愧二豪。一枝何处是，七观已萧寥。"
        },
        {
            "标题": "不寐苦热",
            "作者": "全祖望",
            "内容": "赤龙竟夜炙南天，我最熏心不可眠。无奈蝇蚊百辈至，试为鸾凤一声传。\n炎云直欲枯星野，古井徐容试冽泉。太息斯民困饥大，纵临枕簟亦焦然。"
        },
        {
            "标题": "送耜堂掌教新会 其三",
            "作者": "全祖望",
            "内容": "木兰花下共论文，曾为诸生讨论殷。此去正逢冬日好，霜橙露菊荐黄云。"
        },
        {
            "标题": "汤千户歌",
            "作者": "全祖望",
            "内容": "生为上柱国，死为阎罗王。成为佐命勋，败为故国殇。\n其名字可泯，其英爽不亡。吁嗟乎此间乡衮晚郎当，杭霭山前游魂伤，入关不敢见毅皇。\n千户神虽小，蔚为里社光。罗刹江头犹堂堂。"
        },
        {
            "标题": "今年春雨极多而吾乡水无储蓄四月中泄钱湖以种稻数日又竭有感而作 其二",
            "作者": "全祖望",
            "内容": "宣房沛泽未全消，蒿目流民叹不毛。万户尽资农部食，诸君谁念圣躬劳。\n犹传淮泗河防亟，又报荆吴米价高。天末逐臣如鴳鼠，惊心先在甬江皋。"
        },
        {
            "标题": "董生秉纯吉夕贻书求诗",
            "作者": "全祖望",
            "内容": "远闻奠雁结缡日，大好小春红叶天。佳儿佳妇定难得，正身正家岂偶然。\n关雎已识譣诐累，弋雁还期警戒先。孝弟柳家称醯酱，不须艳道玉台篇。"
        },
        {
            "标题": "端年前一日游北山护林处泉瓯亭竹田分韵",
            "作者": "全祖望",
            "内容": "频泛晴湖棹，南山又北山。天中思益智，人外足消闲。\n灌木连云绿，残阳逐水弯。支公闻客至，一笑启禅关。"
        },
        {
            "标题": "筼亭宪使海昌署斋池馆杂咏 其二 晏闲亭",
            "作者": "全祖望",
            "内容": "海波喜宁静，使君合高闲。时闻桃花气，生香研席间。"
        },
        {
            "标题": "嶰谷旅集行庵见黄叶满庭偶然有作",
            "作者": "全祖望",
            "内容": "我亦同黄落，何堪置此间。天心酿风雪，客况阻河山。\n瑟瑟瓦沟掩，萧萧庭院閒。乱云封贮处，枨触感哀孱。"
        },
        {
            "标题": "道南祠下杂作 其一",
            "作者": "全祖望",
            "内容": "梁溪泚泚惠泉清，流出龟山木铎声。怪杀荆舒犹未尽，至今茅苇窃科名。"
        },
        {
            "标题": "醉山茶",
            "作者": "全祖望",
            "内容": "茶翁卯饮醉未醒，扶桑旭日光荧荧。熹微疏影沁枝上，一点晨星东启明。\n主人夙起䦱户出，醨耶糟耶两忘情。朦瞳亦若困宿酲，但见晓妆天际横。"
        },
        {
            "标题": "题宋楼楚公墨庄太室二十四峰诗卷后",
            "作者": "全祖望",
            "内容": "一声雷碾青山过，万捲风驱白雨来。珍重参寥旧吟卷，不随汴洛共飞灰。"
        },
        {
            "标题": "即事 其一",
            "作者": "全祖望",
            "内容": "手剪共兜报至尊，柏台风槩更谁伦。多言毕竟能招咎，不密由来便失身。\n圜土刚肠非所耐，重泉碧血有馀辛。故人一恸君知否，天末荒江野祭辰。"
        },
        {
            "标题": "嶰谷北行同人分赋行装予得油衣",
            "作者": "全祖望",
            "内容": "客里难教用瓦精，偏逢雨雪送长征。襟分薜荔墙头色，袖作芭蕉窗外声。\n渴日若升应弃置，漏天未塞足孤行。故人此日齐东道，愁听檐花落五更。"
        },
        {
            "标题": "会葬谷林 其一",
            "作者": "全祖望",
            "内容": "故人投骨南山隈，风篁飒飒伤我怀。当年蜡屐同游地，一恸今随白马来。"
        },
        {
            "标题": "得衡阳谢令札请改南游之棹于明年",
            "作者": "全祖望",
            "内容": "未有昌黎锐，犹然阻望云。梦随彭蠡鸟，先谒洞庭君。"
        },
        {
            "标题": "题灵岩储公骑牛图 其二",
            "作者": "全祖望",
            "内容": "南州高士清不染，独许乃公馈蕨薇。居易斋前蒿径熟，牯牛还往总如飞。"
        },
        {
            "标题": "濠畔偶成 其五",
            "作者": "全祖望",
            "内容": "柳因顾媚与王微，旧院遗民世所希。天末朱楼安远峤，板桥谁为志芳菲。"
        },
        {
            "标题": "题灵岩储公骑牛图 其一",
            "作者": "全祖望",
            "内容": "三月十九是何日，骑牛野哭荒山颠。乃公耿耿攀龙意，廋语登堂孰与传。"
        },
        {
            "标题": "再送临川先生于扬关神气困悴益甚然临别犹推蓬窗呼予者三良可伥也",
            "作者": "全祖望",
            "内容": "天气是为魂，地气是为魄。斯人所濩持，仗此双丸力。\n石亦有时剥，金亦有时消。何况七尺身，百忧所感挠。\n所贵学道人，神明长舂融。诸艰不能折，垂老或愈充。\n堂堂人中虎，梦周志未衰。颠毛虽种种，犹思奋惊雷。\n谁知骥且老，渐看鱼已赪。乃缘小违沴，遂致大摧零。\n北阙何迢迢，西风正发发。登车三回首，屏营不可别。\n永怀姑射神，尸居养天和。尊生良有术，身孰与世多。"
        },
        {
            "标题": "蕺山诸生来讯 其一",
            "作者": "全祖望",
            "内容": "皋比未煖匆匆去，惭愧犹萦去后思。旧学商量无别语，莫将轻俊玷清姿。"
        },
        {
            "标题": "蕺山诸生来讯 其二",
            "作者": "全祖望",
            "内容": "多师未必真求益，不若归求自有馀。试到十年养气后，更参斯语定何如。"
        },
        {
            "标题": "坊中买千顷楼旧书",
            "作者": "全祖望",
            "内容": "风流比部住篱门，六万牙签四库分。曾与淡园称继霸，至今藜阁藉雄文。\n故雍残刻成飞絮，徵士遗钤亦断纹。谁道卿云长拥濩，由来过眼尽浮云。"
        },
        {
            "标题": "秋晴集圣因寺分韵",
            "作者": "全祖望",
            "内容": "秋老湖光好细参，过时衰柳尚毵毵。暗云与日争高洁，新水连天共蔚蓝。\n绕寺游船逐归鸟，一林凉气下空潭。秪愁馋口哆张甚，蔬笋虽精未饱酣。"
        },
        {
            "标题": "檗斋出示愚山先生秋林读易卷子敬题",
            "作者": "全祖望",
            "内容": "敬亭山色九秋寒，中有仙人独弄丸。一代风流零落尽，剩馀无恙旧林峦。"
        },
        {
            "标题": "沈篙师编修不见十年遇之杭西湖上喜而有作",
            "作者": "全祖望",
            "内容": "与君一分手，忽忽白驹过。旧学知加邃，颠毛亦并多。\n相逢真意外，率尔共商歌。且向湖干去，临风醉芰荷。"
        },
        {
            "标题": "方侍郎南灵皋得请南归",
            "作者": "全祖望",
            "内容": "正色立朝原不易，乞休得请更何求。早知积悃终难遂，从此馀生且自由。\n硕果固应邀濩惜，晨星谁为解勾留。归家葺得平生业，儒苑文林志可酬。"
        },
        {
            "标题": "释奠子刘子祠下前此未有之礼也",
            "作者": "全祖望",
            "内容": "尚有讲堂在，依然带草滋。是谁通小学，未易谒先师。\n木末花开日，江头稻熟时。破荒陈俎豆，蘋藻一歆之。"
        },
        {
            "标题": "韩沟吴王庙三首 其三",
            "作者": "全祖望",
            "内容": "江干相树郁平冈，左顾长洲带水杭。漫以决排讹禹甸，竞传英爽遍隋塘。\n百牢犹共王馀荐，一饭休教笼稻荒。不爱勾东受扬子，雄心北向尚苍茫。"
        },
        {
            "标题": "姚江以诗招严子陵魂",
            "作者": "全祖望",
            "内容": "先生降生处，岩壑良峥嵘。一朝桐庐去，老死应客星。\n化安瀑泉好，神茭和仙菁。纵或不思蜀，福地宁忘情。\n我思筑双台，东西招精英。魂盍归乎来，一曲江峰青。"
        },
        {
            "标题": "樊榭有南屏烧笋之约曰虽雨无阻哲旦竟雨予弗能赴也",
            "作者": "全祖望",
            "内容": "及时烧笋正不俗，况有花猪恣大嚼。此乐固应天所妒，黑云沈沈来作恶。\n老人即次怅萧寥，呼童买笋且永朝。出山入市风格减，冒雨莫怪诸公劳。\n生平雅志慕幽讨，其奈阴晴称心少。山灵定笑人无勇，此间清供雨亦好。"
        },
        {
            "标题": "昭儿周晬戏示荆妇",
            "作者": "全祖望",
            "内容": "东邻有老翁，及见我周晬。蹉跎四十年，颁白犹蕉萃。\n老大百无成，仅为儿缓带。每岁春复秋，白驹少停辔。\n莫道此呱呱，齐户可坐待。先人世德赊，七叶清班贵。\n硕儿善束修，亦不在禄位。我性最慈良，儿性颇卞厉。\n我性素纡徐，免性颇往遂。凉德我已惭，少仪能弗惴。\n佳节近天中，百昌正致媚。回首免轩然，且弄蒲与艾。"
        },
        {
            "标题": "莱阳姜忠肃公祠神弦曲四首 其二",
            "作者": "全祖望",
            "内容": "神之来兮海右，谢嘉命兮稽首。天使拜前兮宾僚拜后，可怜薄命兮殊恩难久。\n五日京兆兮西陵失守，六宫野哭兮孤臣何有。嗟甲乙之客兮谁某，蒿莱长兮孤兔走。"
        },
        {
            "标题": "莱阳姜忠肃公祠神弦曲四首 其一",
            "作者": "全祖望",
            "内容": "神之降兮海东，羽旗飘飖兮光曈曈。谁使神无家兮良可恫，白版帝子兮怜孤忠。\n招游魂兮为寄公，有儿墨衰兮正从戎。保兹香火兮赖兹提封，神其来兮驻我苍宫。"
        },
        {
            "标题": "莱阳姜忠肃公祠神弦曲四首 其三",
            "作者": "全祖望",
            "内容": "神之来兮不归，谓是吾王之赐兮百世其依。典礼皇皇兮讵赋式微，朝游石浦兮墓宿天门之陲。\n佳儿佳妇兮追随，时有发鸠兮荐以蕨薇。吴门虽庙祀兮非神所栖。"
        },
        {
            "标题": "绣谷山房藤花下小集分韵",
            "作者": "全祖望",
            "内容": "东风吹遍扶留枝，诗人豫拟饯春词。玲珑帘下思手泽，角弓封殖何繁滋。\n浑讶轩后苍龙蜿蜒去，胡髯忽自空中垂。斜穿倒挂不可数，化作馀霞千仞辉。\n一庭新绿万缨络，雄虹雌蜺交蔽亏。上有游蜂浪蝶探香窟，下有落英片片投酒卮。\n主人笑斟琥珀髓，谓诗不咸客无归。我诗草草多率笔，安得横空硬盘与花争崛奇。"
        },
        {
            "标题": "嶰谷斋壁悬范文穆公重复漓山水月洞铭拓本同人共题其后",
            "作者": "全祖望",
            "内容": "山馆宝刻多，四壁足清供。瞥见石湖文，雅为漓山重。\n缓带思高轩，骖鸾溯逸鞚。刀兵泯忧虞，水月互生动。\n湍流石阙通，圆魄天门羾。赤鲤游碧霄，古蟾堕深洞。\n虹梁似捲篷，引我卧游梦。阿谁来伧艾，易名竟妄贡。\n考證有词人，次山足伯仲。同来亦文雄，艾轩洵老凤。\n肇锡取旧闻，穆清如古颂。想见挥茟时，云壑纷横纵。\n妙拓何苍苍，鉴题良友共。桂林渺何处，遥天落霜淞。"
        },
        {
            "标题": "对菊食蟹三十二韵",
            "作者": "全祖望",
            "内容": "东篱径乍开，东海物惟错。霜螯硕且肥，霜花寒不削。\n其字曰延年，其族曰郭索。晚禾入椵新，宿土贮盆昨。\n风吹老艾翻，潮退凉蒲缚。应月脂满匡，留春叶绕脚。\n夏正纪最先，周易象非凿。雄雌视脐分，浓淡列种各。\n古心静可亲，坚甲利用斫。吾友多閒居，新冬感寂莫。\n插之既满头，臛之在取臒。于为供微吟，相於成大嚼。\n惠分京兆贻，莎自天随柞。九日虽过时，泥饮亦足乐。\n毕公真老饕，陶令雅清约。南山望遥遥，左手持矍矍。\n莫用何生糖，或入桐君药。问性兼甘辛，流膏参丹雘。\n凉宜调姜下，香堪和茗瀹。荐枕良所欣，为胥俱不恶。\n一朝兼二妙，诗思纷旁魄。羞道涉江枝，讵数披绵雀。\n馀事及古方，致用更广博。所讶漆可投，犹喜潭弗涸。\n治墙术莫谙，召鼠事近谑。蔡谟尚谛参，葛洪休臆度。\n以菊洗蟹腥，以蟹为菊醵。采芳思幽贞，抚形发嗢噱。\n四略疏寮遗，二经簟溪作。掌故出吾乡，文献未荒落。\n黄发我自怜，桀步谁相攫。吟罢偕厉生，且跨扬州鹤。"
        },
        {
            "标题": "游天章寺遇王布衣自言脩竹先生之后",
            "作者": "全祖望",
            "内容": "犬年羊月吁可惧，穆陵头颅飞上树。尔祖挟客居山中，老泪汎澜不可住。\n山南七载几危疑，竺西双匣谁呵护。岂意斯地有神灵，凤穴于焉成权厝。\n连袂闽瓯数白衣，哭罢挥豪赋长句。尔今拓落一布衣，又视蓬莱浅几度。\n虽然燕子已他飞，尚有鹃雏守未去。独恨梵屋潭潭金粟荒，兰亭真帖莫知处。"
        },
        {
            "标题": "鸥波道人汉书叹",
            "作者": "全祖望",
            "内容": "绛云楼中十万卷，鸥波道人汉书最珍奇。晚以兼金归甬上，拟之江南国主挥泪别故姬。\n周郎展卷三嗟咨，汉书卷首何无汉官仪。周郎斯言岂独悼鸥波，身世百感盖纷披。\n一归海虞再甬上，名节递降难言之。平康故院争柳妓，晚来卖国同符契。\n不独衣冠惭司隶，周郎掩卷刲羊祭。何不补写平陵之歌吊翟义。"
        },
        {
            "标题": "重定黄氏留书",
            "作者": "全祖望",
            "内容": "證人一瓣遗香在，复壁残书幸出时。如此经纶遭世厄，奈何心事付天知。\n犹闻老眼盻大壮，岂料馀生终明夷。畴昔薪传贻甬上，而今高弟亦陵迟。"
        },
        {
            "标题": "题柳堂姬人刘氏王香图",
            "作者": "全祖望",
            "内容": "深柳堂中彦，萧疏最绝尘。苦心啖薇蕨，高致拟松筼。\n一束鼠须笔，数枝闽峤春。王香不着地，郎主亦伤神。"
        },
        {
            "标题": "扬州城北建隆寺宋太祖征李重进驻跸地也樊榭用沈传师岳麓寺韵同作",
            "作者": "全祖望",
            "内容": "广陵事变不可论，青燐黄雾时迸奔。法云山光俱故垒，佛火黯淡难称尊。\n夹马新人膺新命，威斗欲振河山昏。天生圣人大一统，有如啬夫芟莠根。\n柴家孱王屏翰寡，所仗懋亲为篱樊。当年连辔来下蔡，滁阳寿阳并轩轩。\n诸公半随庙社转，发蒙振落随风翻。殿前统制旋裂眦，上党节度继陨元。\n孤臣坐握重城重，重泉何以朝陵园。六龙北下如山压，万骑动地云列屯。\n须臾穷城甘鼎沸，赤晕如电照寺门。广陵城开传厥角，谁为故使扫血痕。\n八百年来梵磬冷，令我吊古泪满樽。"
        },
        {
            "标题": "送耜堂掌教新会 其四",
            "作者": "全祖望",
            "内容": "越公墓下信公祠，填海遗编试问之。凄绝鹧鸪清夜泪，一樽为我酹南枝。"
        },
        {
            "标题": "送耜堂掌教新会 其一",
            "作者": "全祖望",
            "内容": "沂水春风自在天，白沙密授更谁传。张林湛李都零落，木铎消沉三百年。"
        },
        {
            "标题": "送耜堂掌教新会 其五",
            "作者": "全祖望",
            "内容": "江东粤秀讲堂开，定有雄文足起衰。不道一时齐度岭，浙宗和会广宗来。"
        },
        {
            "标题": "送耜堂掌教新会 其六",
            "作者": "全祖望",
            "内容": "蓬莱香吏正鸣琴，主客遭逢定赏心。倘有唱酬成别集，老夫乘兴便相寻。"
        },
        {
            "标题": "送耜堂掌教新会 其二",
            "作者": "全祖望",
            "内容": "年来绝学已榛芜，大雅危轮好共扶。目送君舟自厓返，端溪凉月夜床孤。"
        },
        {
            "标题": "明梁溪邵文庄公温研歌",
            "作者": "全祖望",
            "内容": "道南薪大长熊熊，魁儒研席生春风。邹胡王尤世所宗，清泉流出墨滀浓。\n历三百年谁嗣踪，曰故尚书二泉翁。士夫道学罔朦胧，以日格子震群蒙。\n重光丽泽大有功，黍谷一夜玄云封。讲堂清供出三冬，巧裁紫玉架青铜。\n坎离互宅冻可融，不须吹律听黄钟。缇室居然元气充，将无橐籥本参同。\n墨林安郎艺事工，风流旧著弘正中。勒名铭尾志所从，东林茂草今茸茸。\n顾高钱华不可逢，寒灰孰然涸孰通。飘零故物如转蓬，抚兹遗器宜敬恭。"
        },
        {
            "标题": "笪桥有百岁老人为予指海岸先生正命处",
            "作者": "全祖望",
            "内容": "倔强仪曹一散郎，不随崩角拜名王。南天半壁凭孤掌，西竺三忠共耿光。\n先世渊源馀旧墨，吾乡俎豆志甘棠。金刚西目应长在，钟阜神灵助激昂。"
        },
        {
            "标题": "西江书屋",
            "作者": "全祖望",
            "内容": "浙东藏书家，首推天一阁。其后淡生堂，牙签最审榷。\n于今有鹳浦，善在精且博。我观古著录，诸家亦棼错。\n藏书不择书，糠秕混精凿。藏书不读书，庋置怜寂寞。\n读之或不善，丧志空作恶。南溪真书仓，万选钱在索。\n收拾南雷书，门墙幸有托。反疑过高妙，一切弃糟粕。\n我生苦謏闻，渔猎久荒落。何时得假馆，疑义相弹搏。\n直溯西江波，以济枯鱼涸。"
        },
        {
            "标题": "题杲堂内稿后时其仲孙世法方拟开雕",
            "作者": "全祖望",
            "内容": "碧血恨犹旧，苍宫怨未荒。百年埋井渫，此日朗星芒。\n轶事徵山海，廋词托汉唐。重泉应一笑，魂魄庆重光。"
        },
        {
            "标题": "题唐明皇与杨妃并笛图",
            "作者": "全祖望",
            "内容": "开元天子爱长啸，旦旦宁王来应诏。晚来花萼渐雕残，醉拥美人为同调。\n抱遗老子才茟奇，玉笥诸生远莫几。颓唐老茟三四行，当年魂魄犹依稀。\n我欲更矾好东绢，旁写小臣元鲁县。微吟一曲于蔿于，唤醒华清春梦倦。"
        },
        {
            "标题": "藤花庵听松声分韵",
            "作者": "全祖望",
            "内容": "惊涛何处来，万籁正萧瑟。孤啸薄穹天，空行穿缇室。\n诗魂古涧清，客思寒山冽。开户更噌吰，西崦晦落日。"
        },
        {
            "标题": "题黄泽望缩斋集后",
            "作者": "全祖望",
            "内容": "竹浦悲风暗，藤龛落日残。一腔犹血热，万古总神寒。\n人近伯夷隘，诗非东野酸。可怜精术恨，莫作劫灰看。\n木杪屋颠里，心知谅有谁。鼠翻蠹蚀后，物色更堪悲。\n莫悼天年天，长教诗卷垂。三黄真鼎足，未许里儿窥。\n国运方衰日，家传极盛年。阖门真克世，复手莫回天。\n病草还歌凤，吟成定化鹃。蓬莱清浅后，幸得发遗编。"
        },
        {
            "标题": "题明太祖纪后",
            "作者": "全祖望",
            "内容": "恩威转盻太无常，幸保功名仅六王。朝士空曹登党业，书生环"
        },
        {
            "标题": "巾子山歌吊宋故太傅枢使越国张公祠",
            "作者": "全祖望",
            "内容": "罗刹江头湖不至，范文虎入临安市。范阳将军气如虹，背城请战遭乖刺。\n臣妾佥名谢道清，谁忍连署迎北使。\n庆元都府亦雄藩，孟传昌元那足恃。空馀巾子山头一片石，聊驻残军麾赤帜。\n嗟哉天之所废莫能兴，抟土逐日成何事。只有孤忠一腔血，天亦无能夺我志。\n谁家幺么卞竖子，甘言来说蛟关澨。将军错认作从王，不惜庖丁陈脍胾。\n牡砺滩头白浪高，金鳌背上哀云渍。酒阑方为哭神州，投袂而嗔惊犀兕。\n尔舌尚存真维厉，尔肉不食应投畀。此是刀山大道场，尔戴尔头昩趋避。\n尔时海上正扬波，鼍鼓逢逢起云际。长鲸怒目献长矛，神龙鼓鬐效神匕。\n剑光磨糊，刃痕拂戾。鸡山之鸡争哀鸣，虎山之虎群忿詈。\n将军笑抚竖子尸，所恨尔帅远莫致。俄传除地乃更饮，诸公为我同心济。\n国家运祚正灵长，一汴二杭犹未替。况有文陈两相公，大声邛须扶正义。\n茫茫溟海落日斜，重为此牛此酒出头地。扬帆而前即东瓯，葱葱天水双龙有佳气。"
        },
        {
            "标题": "题宋徽宗摹张萱捣练图",
            "作者": "全祖望",
            "内容": "道君皇帝摹捣练，力为张护开生面。秋风远溯白帝城，奎章忽出宣和殿。\n风流天子爱閒情，野杵村砧都不贱。完颜国主亦俊人，宅相流传习未变。\n明昌御宝何皇皇，瘦金题字犹完善。吁嗟乎天水碧、太师青，均此捣练之声所酿成。\n一絇之络四维倾，令我手披东绢不胜情。"
        },
        {
            "标题": "哭唐著作丈赤子",
            "作者": "全祖望",
            "内容": "凤泊鸾飘后，行踪类贾胡。浮生长偃仰，百事总荒芜。\n老竟成羁鬼，居空卜左徒。故人寝门哭，能到夜台无。"
        },
        {
            "标题": "明高邑赵忠毅公铁如意歌",
            "作者": "全祖望",
            "内容": "不如意事常八九，安得袖铁长在手。黑云蔽天夜沉沉，神龙孤啸怒蛟吼。\n高邑先生望斗杓，熹庙之初长六曹。四凶缩颈甘鼠伏，同心同德宪府高。\n其奈鸱鸮在宫府，翼以乾儿称五虎。可怜诏狱产神芝，坐视清流色惨沮。\n郑革空劳厉刃须，朱游那得赐剑诛。酒酣一击唾壶裂，太尉之笏同唏嘘。\n彼丧心者乔氏子，国狗之瘈颡不泚。玦未及玦环未环，老臣竟以荷殳死。\n潦水既尽见清潭，忠魂箕尾分左骖。寒芒正色足千古，一枝手泽落江南。\n我犹记读先生集，洪河千顷波起立。是物曾陪函丈间，昕夕或歌还或泣。\n嶰谷山房清玩多，重陈旧史同摩挲。茂陵玉盌人间出，未若孤忠故物长嵯峨。"
        },
        {
            "标题": "牂柯江上偶然作 其一",
            "作者": "全祖望",
            "内容": "牂柯怒涛亘万里，束江亭口不可矶。桃花新涨忽山立，一点塔火遥熹微。"
        },
        {
            "标题": "钝轩谓瓜子蛤未有赋者因同作",
            "作者": "全祖望",
            "内容": "海王副瓜遗其仁，飞入新蒲得化身。红药风翻初上市，黄梅雨过尤宜人。\n芳鲜聊为薄醉下，大嚼未堪老饕陈。不知许事且作达，掌故长贻合氏珍。"
        },
        {
            "标题": "仲春仲丁之半浦陪祭梨洲先生",
            "作者": "全祖望",
            "内容": "黄竹门墙尺五天，瓣香此日尚依然。千秋兀自绵薪大，三径劳君盼渡船。\n酌酒消寒欣永日，挑灯讲学忆当年。宋元儒案多宗旨，肯令遗书叹失传。"
        },
        {
            "标题": "哭万编修丈九沙",
            "作者": "全祖望",
            "内容": "日昨吴回厄，非关隐慝招。痛心遂莫挽，老泪竟难消。\n宿德嗟沦丧，知音叹寂寥。秦亭古梅下，风雨泣萧萧。"
        },
        {
            "标题": "宣窑蟋蟀筒为半查 其二",
            "作者": "全祖望",
            "内容": "斗蛬里巷戏，滥觞自斗鸡。乃劳好事子，为之谋幽栖。\n其嘿足以容，丈人悟息机。"
        },
        {
            "标题": "宣窑蟋蟀筒为半查 其三",
            "作者": "全祖望",
            "内容": "当年老甄官，薄物不枯窳。呵护到微虫，珍重叨藏弆。\n鹪鹩见之叹，予独忧风雨。"
        },
        {
            "标题": "宣窑蟋蟀筒为半查 其一",
            "作者": "全祖望",
            "内容": "豳诗床下物，一旦陶穴居。器传明初叶，古色犹斑如。\n此非尧遗风，我为思瞿瞿。"
        },
        {
            "标题": "古井叹为程尚书配金夫人作",
            "作者": "全祖望",
            "内容": "尚书大儒子，不死非所期。尚书且不死，而反得之妻。\n妻挈女俱死，古井生香泥。长虹夜半覆古井，光与余阙李黼祠堂齐。\n吁嗟乎尚书不死非所期。尚书究竟死，东市发叹噫。\n失身早不决，应悔负扊扅。国史既舛谬，地志复漏遗，我歌古井神凄迷。"
        },
        {
            "标题": "牂柯江上偶然作 其四",
            "作者": "全祖望",
            "内容": "万山深处鬼神凭，夜半风来枫树鸣。蓦地一天雷电降，枫人束带更垂缨。"
        },
        {
            "标题": "九灵山房",
            "作者": "全祖望",
            "内容": "吾怀九灵翁，大节如孤鸾。浮海未得遂，辗转九洞天。\n如何变姓名，尚为弋者弹。高皇不能屈，馀生终自残。\n未闻翘车士，乃以牢狱填。诸公不强谏，史册足长叹。\n黄竹夜泪落，白龙亦神寒。至今永乐寺，悽怅云林烟。\n嵯峨君臣义，不以夷夏迁。高皇提日月，赤手洗幽燕。\n九灵所遭遇，尚与余蔡悬。疑或可无死，巽辞得生还。\n不见东维子，平定巾栾栾。暂下读书台，卒返三泖间。\n重渊见李黼，完节要无愆。而士各有志，不忘丧其元。\n高皇亦色动，晨星黯长干。㴞㴞江河下，大节良所难。\n为我寓公重，山房永勿谖。"
        },
        {
            "标题": "秋赋",
            "作者": "全祖望",
            "内容": "新传挟书律，辱过溺巾时。不道诸才彦，终无萧望之。"
        },
        {
            "标题": "秋塍处泉以予至各有宿留之约予谢未能也",
            "作者": "全祖望",
            "内容": "白发青衫有素心，相逢一笑共披襟。浙东耆旧晨星少，吾辈交情碧海深。\n正欲对床消昨梦，其如畏暑废清吟。诸公及早成莲社，待我重来话竹林。"
        },
        {
            "标题": "扬州石刻文信公画像歌正德十年寿光刘侍御徵甫所勒其序云得之扬州文江公苗裔也乾隆八年扬人陆君钟辉乞予作歌",
            "作者": "全祖望",
            "内容": "西湖天水昼冥冥，白雁飞过无坚城。庐陵相公脱虎口，来向淮南谁集兵。\n可怜吴会少净土，剩馀扬州真州孤柱撑。李公苗公双忠贞，挥戈欲挽虞渊旌。\n相公此来会逢适，合从或可缓颊成。两淮全力足恢复，所仗元老为主盟。\n此策果成事难料，三宫未必向北平。岂知反间忽横生，李公既心动，苗公空泪零。\n相公变作刘洙行，参从寥寥杜天卿。天教孤臣不遽死，芦中丈人舣舟迎。\n将无岷江之神灵，神灵幸脱相公死，两淮从此莫扶倾。\n李公颈血碧，苗公寨火青，夏贵老奴竟输诚。神伤间关出百死，再入瓯闽开行营。\n空坑战败五坡絷，燕市三年目未瞑。魂随阳乌返沙汀，李公苗公迓九京。\n一恸褰裳朝穆陵，百年潦尽寒潭清。厓山哀歌满祠亭，淮南俎豆亦争馨。\n寿光柱史扶世教，绘图勒石昭精英。孙枝一叶尚足徵，定是惠州太守老云礽。\n相公自具大光明，那须异人传慧灯。不是神梦告发绳，至今须眉还峥嵘。\n我歌足当庙碑铭。"
        },
        {
            "标题": "水木明瑟园阻归",
            "作者": "全祖望",
            "内容": "昨困矣蒸甚，鸣鸠唤奈何。中宵喧旅梦，惊浪出林阿。\n乍息怦怦累，如传踏踏歌。晓来看池水，新涨半篙多。\n岂是山灵意，勾留游子鞿。雨呼公莫渡，风唱客无归。\n花信行将尽，涛声不可矶。浮屠休见诮，三宿戒多违。\n主人应念我，带水隔遥村。不惜淹三径，其谁共一尊。\n空庭闻鸟语，清思落苔痕。明日应相见，新诗好共论。"
        },
        {
            "标题": "同人集蜗庐坐桐花下主人方选定族祖戒庵先生诗即赋得集中梧密昼常阴之句并用其韵",
            "作者": "全祖望",
            "内容": "何处桐花凤，和鸣遍此林。耳根分正闰，胸次失晴阴。\n消暑凭诗话，招凉见道心。主人萧散甚，瞑据一瓢吟。\n一片蔚蓝色，周遮百尺林。薰风怜嫩碧，大火避浓阴。\n前辈焦琴调，吾侪古井心。请看花屑屑，好供落英吟。\n故国啼鹃泪，依然满旧林。翻书长恻恻，布席总阴阴。\n日漏中天影，诗传未死心。表章良不易，即景足清吟。"
        },
        {
            "标题": "吴江道中问吾友沈彤徵士消息知其近笺五运六气等篇向未审其精于此也予年来病甚寄诗为讯因乞为予治之 其三",
            "作者": "全祖望",
            "内容": "闻道轩农际，诸公遍庙堂。功原参六相，道足辅诸皇。\n世晚民生薄，书成艺术良。最怜此七尺，我辈总茫茫。"
        },
        {
            "标题": "吴江道中问吾友沈彤徵士消息知其近笺五运六气等篇向未审其精于此也予年来病甚寄诗为讯因乞为予治之 其一",
            "作者": "全祖望",
            "内容": "屯讶仲翔骨，刚怜叔夜肠。是谁知肺腑，何以疗膏肓。\n之子通元化，谈经配太仓。岂容任肥瘠，秦越两相忘。"
        },
        {
            "标题": "吴江道中问吾友沈彤徵士消息知其近笺五运六气等篇向未审其精于此也予年来病甚寄诗为讯因乞为予治之 其二",
            "作者": "全祖望",
            "内容": "观潮曲江上，吴越事堪伤。读檄邺都下，袁曹迹已荒。\n肱从三折熟，艾未七年藏。痼疾愁难治，凭君一倒仓。"
        },
        {
            "标题": "吴越武肃王校射图歌",
            "作者": "全祖望",
            "内容": "是谁顾盻生风云，罗刹江头虎帐屯。吴山草木助兵气，射侯齐画天吴魂。\n江头天吴久作恶，前胥后种不可度。白莲花仙真英雄，力术民生气磅礴。\n三千弩下衣锦兵，先以射法试先声。谁穿七札谁贯木，巧力惨淡齐经营。\n古人神功亦劳止，落日之弓救月矢。三礼射经不尽传，五行六甲参巫史。\n洸洸大纛导九斿，帐前参佐俱名流。旗鼓应归顾全武，铙歌豫命皮日休。\n技成不须佽飞手，山场大阅光牛斗。淮南黑云晋鸦儿，若遇我军都俛首。\n果然一战百川东，朝潮夕汐避雄风。九龙其遁三犀立，缓缓归来劳酒浓。\n披图论世有馀恨，如此精兵用未尽。宣武镇中封豕骄，河东摩下老罴困。\n幕中扶义有罗君，大声草檄凌秋旻。白莲花仙恋衣锦，祗退天吴不进军。"
        },
        {
            "标题": "初八日，甘谷招饮，题其小照五卷 其五",
            "作者": "全祖望",
            "内容": "杲堂一瓣香，赖君再峥嵘。从今嘘火力，便作长明灯。"
        },
        {
            "标题": "久不登天一阁偶过有感",
            "作者": "全祖望",
            "内容": "历年二百无书恙，天下储藏独此家。为爱墨香长绕屋，祗怜带草未开花。\n一瓻追溯风流旧，十载重惊霜鬓加。老我尚知孤竹路，谁来津逮共乘槎。"
        },
        {
            "标题": "浙东使至为言渡江即苦无雨不知西渡之淫溢如此也",
            "作者": "全祖望",
            "内容": "浙西苦潦水，浙东苦旱乾。水甚渰麦死，旱甚种禾艰。\n三江一苇地，顿尔戴各天。老生长咄咄，非为一身饥与寒。"
        },
        {
            "标题": "胡生西圃以中秋日招同人是晨予斋中芙容已放一枝即造韵索和",
            "作者": "全祖望",
            "内容": "东邻肃嘉客，夙起罗芳樽。我亦戒旦兴，晨熹正候门。\n圆月归西谷，薄寒袭吟魂。三杯清人芽，一筒金丝薰。\n忽然丛薄里，绛纱乘朝云。嫣然向我笑，中有白露痕。\n卯酒似已醉，迎风带微醺。我考史月表，尚疑未及辰。\n先期引黄菊，排日伴幽荪。东邻满瓮酒，将无特为君。\n我心对花醉，不须十洲春。"
        },
        {
            "标题": "寒食前十日展谒先司空公墓夜宿山庄三首 其三",
            "作者": "全祖望",
            "内容": "五云佳气护重皋，八叶清班世所豪。积雨苍苔生石马，及时春韭荐香羔。\n螭趺文字南金重，箕尾英灵北斗高。午夜轻寒振衣起，伫看天半䧏神旄。"
        },
        {
            "标题": "寒食前十日展谒先司空公墓夜宿山庄三首 其一",
            "作者": "全祖望",
            "内容": "青天白日先臣节，长水高山故国恩。犹有赐田环丙舍，敢捋薄植玷清门。\n虚堂几忆瞻云泪，老树深栖归鹤魂。永夕岂徒霜露感，蟂矶手泽至今存。"
        },
        {
            "标题": "舟次半浦再哭五岳游人兼东两嗣君",
            "作者": "全祖望",
            "内容": "薤露凄凉江上来，寿宁堂下几徘徊。大椿倏已随朝露，带草依然染绿苔。\n为幸荆花重合秀，不教菌蠹得成灾。夜台此足怡先志，纯孝原非仅致哀。"
        },
        {
            "标题": "姚江赠同年施明府檗斋",
            "作者": "全祖望",
            "内容": "与君惜别且八年，一旦牵丝蕙江浒。千里棠阴东粤移，令我豁然消烦暑。\n浙东列城虽"
        },
        {
            "标题": "中秋前一夕蔎林招登吴山不果移尊篁庵 其二",
            "作者": "全祖望",
            "内容": "淮南丛桂下，招隐是吾心。有客咏远志，愁闻夜鹤吟。"
        },
        {
            "标题": "中秋前一夕蔎林招登吴山不果移尊篁庵 其一",
            "作者": "全祖望",
            "内容": "天气颇未佳，诸君将安之。老夫兰若好，三径待新诗。"
        },
        {
            "标题": "陈仲醇小象李是庵所绣也为半查赋",
            "作者": "全祖望",
            "内容": "是庵图绘好，绣丝乃更精。恍然三江上，见兹老鲰生。\n槁项一布衣，不胫驰高名。万古黄漳海，严事与心倾。\n得此定非易，乃公未可轻。翻多所著书，身后受詈声。\n马郎真好事，高阁怀孤清。风流感妙黹，珍重为多情。\n闲将玉露酒，相对酹南荣。一枝早梅花，洁供在胆瓶。"
        },
        {
            "标题": "梦中有客口占二句赠予醒而续之",
            "作者": "全祖望",
            "内容": "四窗五奥诸仙宅，双韭三菁大药材。我是玉皇香案吏，生天早已住蓬莱。"
        },
        {
            "标题": "消夏什器偶赋同嶰谷兄弟五首 其五 鹳毛扇",
            "作者": "全祖望",
            "内容": "矢口能呼雨，摧翎尚致风。郑儋应一笑，麾陈薄凉中。\n尚带浴江色，休忘扑火功。青衣遭毒手，高举愧孤鸿。"
        },
        {
            "标题": "艇子冶春词 其一",
            "作者": "全祖望",
            "内容": "尉它魋结亦风流，曾作重三韨水游。歌舞冈头兰芍尽，鹧鸪独自唱荒陬。"
        },
        {
            "标题": "艇子冶春词 其二",
            "作者": "全祖望",
            "内容": "秦女南来万五千，武王奇策亦奇缘。至今越女多秦种，可有鸣呜旧曲传。"
        },
        {
            "标题": "艇子冶春词 其六",
            "作者": "全祖望",
            "内容": "吴淞女子思报国，优乱南中竟数年。多少降臣蒙面死，不如桑濮一婵娟。"
        },
        {
            "标题": "艇子冶春词 其五",
            "作者": "全祖望",
            "内容": "闻道西江女土司，兵符亲报擅奇姿。满堂记室承颜色，独爱东州海雪诗。"
        },
        {
            "标题": "艇子冶春词 其三",
            "作者": "全祖望",
            "内容": "谁制花枝鞶鉴铭，回环宛转似天成。由来峤外闺人巧，猺女都能解四声。"
        },
        {
            "标题": "著老书屋分赋梅事予得吟梅",
            "作者": "全祖望",
            "内容": "徙倚南枝下，霜髭断几茎。有香慰幽独，无句写孤清。\n雪酿高寒景，山深太古情。微吟犹未竟，天上已参横。"
        },
        {
            "标题": "展重三日从先公墓下归道出仲夏李花盛开",
            "作者": "全祖望",
            "内容": "省墓馂已毕，放棹沿流泉。聊以补上巳，兼之访隐仙。\n何来瑶光星，散落亿万千。朗然自高洁，白云巢其颠。\n桃花如妖女，特以浓见怜。李花如静女，乃以淡更妍。\n是中分雅俗，不为肉眼传。溯昔长溪屐，蹉跎且廿年。\n故人化异物，春露委荒阡。浩歌感禊事，碧水生寒烟。"
        },
        {
            "标题": "诘士闻予将至扬留所购沧酒见待",
            "作者": "全祖望",
            "内容": "十年不接麻姑酿，横海春光梦寐馀。好事更谁千里致，多情为我一尊储。\n旧闻几忆长洲老，绝品宜魁曲洧书。正值江村黄叶满，旅人乘醉涤尘裾。"
        },
        {
            "标题": "朱绵之解吟轩当蕺山之左念台先生主讲地也今为比邱所居",
            "作者": "全祖望",
            "内容": "百年带草化茅溪，长夜孤灯对老尼。到底寒芒犹未泯，奎文时照佛幢西。"
        },
        {
            "标题": "柬陈观察赓斋",
            "作者": "全祖望",
            "内容": "副使左迁后，幽居乐有馀。到门无杂客，插架拥多书。\n白发亲能养，黄金笥已虚。诸公方逐逐，歌吹满吴艅。"
        },
        {
            "标题": "风日初晴薄游湖上圣因寺中花墅久闭沙弥以予至启之屏营良久",
            "作者": "全祖望",
            "内容": "几忆当年凤辇来，重湖箫鼓彻层台。桥山弓剑都仙去，寂寞蔷薇一树开。"
        },
        {
            "标题": "雨中闻蝉",
            "作者": "全祖望",
            "内容": "檐霤忽暂住，好风来前楹。郭公正沾醉，齐女俄长鸣。\n声含嘉泽润，律中小素清。连朝炎云解，乍疑秋思盈。\n木杪纷飒飒，耳根空泠泠。微禽亦自得，哀怨归和平。"
        },
        {
            "标题": "宜田欲开雕蕺山先生遗书属予雠正而予已辞讲席因以书归之刘氏并东补堂 其一",
            "作者": "全祖望",
            "内容": "当年伊洛发遗书，郑重张朱校勘馀。束发有心传坠绪，白头把卷竟踟蹰。"
        },
        {
            "标题": "薏田问予东武四先历颠末以诗代札",
            "作者": "全祖望",
            "内容": "鹭岛波涛里，曾颁此一编。白头馀二相，墨制志残年。\n五指难传信，长垣竞着鞭。我尤怜亚子，壮志亦轩然。"
        },
        {
            "标题": "宜田欲开雕蕺山先生遗书属予雠正而予已辞讲席因以书归之刘氏并东补堂 其二",
            "作者": "全祖望",
            "内容": "少师香火最婴情，三月俄惭辍讲行。祗为白驹蕉萃甚，埸苗别自费经营。"
        },
        {
            "标题": "重九雨止然晴色未老不敢入山因共同人闲游城东诸兰若用米元章九日韵",
            "作者": "全祖望",
            "内容": "疑雨疑睛未定天，几人吟眺罢觥船。偶寻绿水来城角，但见苍苔绕佛前。\n此日清游真寂莫，他时诗句定流传。木樨花落黄花早，幽兴翻缘得地偏。"
        },
        {
            "标题": "周忠介公墨城诗为沈宝研作",
            "作者": "全祖望",
            "内容": "此研犹馀碧血痕，蓼州手泽重瑶琨。虎疁地脉纷横从，胥浦潮声共吐吞。\n党部已随城社化，墨池剩有水云存。风流更忆寒山叟，一卷长笺应细论。"
        },
        {
            "标题": "薏田扶疾渡江订予同行予疾更惫弗能也薏田既发雨大作",
            "作者": "全祖望",
            "内容": "漫天风雨客心寒，此日念君行路难。酒醒梦阑闻独雁，孤灯花落五更残。"
        },
        {
            "标题": "题薏田夜雨图",
            "作者": "全祖望",
            "内容": "君家群季后人多，玉折兰摧唤奈何。我更披图增一恸，艺香山下吊棺和。"
        },
        {
            "标题": "汉竟宁首山宫铜雁足镫歌为马半查",
            "作者": "全祖望",
            "内容": "寿宁堂中雁足镫，依稀题字汉竟宁。谁其造者纷列名，稽百官志官可徵。\n永始贾庆旧有称，惜哉未及同岑登。又复沈埋六百龄，渐磐遵陆虽不胜。\n犹带首山云空青。当年茂陵慕轩后，脱屣妻子思飞行。\n八神五帝各致祭，直自蒲隰连蓬瀛。历昭及宣莫敢替，晋巫领之荐明馨。\n桥山龙髯渺莫乘，溯以雁足杳冥冥。伫望乌号下太清。\n赤符之火天不夜，鹑鸟有咮哕中星。凤膏烛与鱼膏并。\n夜深轩后来陟降，钜鹿神人导前旌。徂赉天子且长生，谁知纪年谶已成。\n嗣皇燕尾啄倾城，新都臣君奏蛙声。可怜雁足趼弗撑，畴为高庙嘘炎精，何况首山之荒庭。\n劫灰已尽邀呵濩，飞落淮南双翮零。山馆书签侔七略，太乙藜照来五更。\n古铜潜发光荧荧，哦诗弗类斋宫铭。笑指雪泥瓜印横。"
        },
        {
            "标题": "筼亭宪使海昌署斋池馆杂咏 其一 竹南诗屋",
            "作者": "全祖望",
            "内容": "其北有浓阴，其南有微吟。主人无俗韵，此君亦虚心。"
        },
        {
            "标题": "种兰",
            "作者": "全祖望",
            "内容": "侬家旧住兰亭下，种蕺间来便采芜。淑德应为王者佩，幽香肯藉女儿扶。\n从来附热能招忒，莫以当门遽见锄。三复南陔束晢句，白华莫逮倍愁予。"
        },
        {
            "标题": "唐里陈畴种蔬卷",
            "作者": "全祖望",
            "内容": "野革埸藿上生绡，浥露凝霜品目殽。我亦披图思土物，山中赤堇水中茭。"
        }
    ],
    "对话内容": [
        {
            "Type": "宫廷官场对话",
            "Location": "清朝某高官的书房",
            "Background": "全祖望向朝廷上奏，提及南明史实，阐述朝廷应如何吸取历史教训，避免重蹈覆辙。大臣们对其言辞深表赞同，纷纷请教他对当今政事的看法。",
            "Dialogue": "{\n    角色名:大臣甲 \n    动作:(微微躬身，恭敬地看向全祖望)\n    讲话:全祖望先生，您在上奏中提到南明的历史教训，实在是深得我心。您认为当今朝廷应如何吸取这些教训，以确保国家的长治久安呢？\n}\n{\n    角色名:全祖望 \n    动作:(捧心而叹，目光坚定)\n    讲话:陛下，对于南明之覆灭，归根结底在于其内忧外患，缺乏强有力的治国方略与廉洁自守的官员。我在奏折中所言，正是希望朝廷能以史为鉴，重视内政之稳固，务实而非浮夸之治。首先，必须加强对官员的选拔与考核，以确保有德之士能得其所，方能为国分忧。其次，应当加强对百姓的关怀，减轻赋税，鼓励农桑，富庶民生，亦可增强国力。最后，面对外敌之侵扰，须以强兵备战为要，切不可再让国家陷入分裂与动乱之中。唯有如此，方能不负历史之教训，开创盛世之基业。\n}"
        },
        {
            "Type": "诗词戏剧对话",
            "Location": "蕺山书院的庭院",
            "Background": "全祖望与朋友杭世骏、厉鹗等人围坐在庭中，共议诗词。他们吟诵各自所作的诗篇，互相指正，气氛友好而热烈。全祖望夸赞杭世骏的才华，提及其作品中的历史见解。",
            "Dialogue": "{\n    角色名:杭世骏 \n    动作:(手指轻轻敲击桌面，眉宇间透出思索)\n    讲话:全先生，您今晨所作之诗，实乃韵味无穷，特别是您所言及的历史见解，令人深思。您可否再为我讲述一下，您对古今诗词的异同有何见解？\n}\n{\n    角色名:全祖望 \n    动作:(轻声笑道，目光流转)\n    讲话:杭兄所言过奖，诗词之道，岂能尽以一言而蔽之？古之诗词多以雅致为主，讲究音韵与意境之和谐，往往以抒情为主，寄托情感，传达思想。今之诗词虽有继承，但更显直白，常常以生活琐事为题，少了几分古人的深邃与余韵。然，二者皆是时代的产物，古之雅正与今之通俗，皆为文人所需，若能巧妙结合，不失为一种新的风格。故我常以古人为师，吸取其精华，而又不失今之活泼，愿与诸君共勉，互相砥砺，求得文之长存。\n}"
        },
        {
            "Type": "书信交流",
            "Location": "全祖望的书房",
            "Background": "全祖望在给弟子赵一清写信，叮嘱其学习应以经史为重，提到自己即将完成的著作《鲒埼亭集》的进展，并希望赵一清能前来交流学问。",
            "Dialogue": "{\n    角色名:赵一清 \n    动作:(握笔，目光专注)\n    讲话:师父，您在信中提到的《鲒埼亭集》进展如何？我愈发期待您的新作能早日问世，您是否能透露一些写作的心得？\n}\n{\n    角色名:全祖望 \n    动作:(缓缓提笔，眼中有光)\n    讲话:赵弟，写作之道可谓艰难而又充实，尤其是我所著之《鲒埼亭集》，意在呈现历史的深刻与人性的复杂。每每撰写，常需以史为鉴，以人为鉴，方能使文字有根有据，触动人心。我在此书中，尤为注重细节之描写，力求将每一段历史，甚至每一位人物的情感与思想都细腻地呈现出来。此外，我常自问，如何使读者在阅读之时，能感同身受，仿佛亲历其境。故而在用词上，我亦力求简练而有力，直抵人心。希望你在写作之余，亦能多加体悟，将心中的所感所想，化为笔下之字，方能成就不朽之作。\n}"
        },
        {
            "Type": "家庭市井对话",
            "Location": "全祖望的家中",
            "Background": "全祖望的儿子全昭德向父亲请教诗词，父子俩在书房内探讨诗句的用词和意境，全祖望耐心指导，体现出父子间的亲密与教诲。",
            "Dialogue": "{\n    角色名:全昭德 \n    动作:(坐在书桌前，面露疑惑)\n    讲话:父亲，我在读诗时，常常对其中的用词与意境感到困惑，您能否教我如何更好地理解与运用这些诗句？\n}\n{\n    角色名:全祖望 \n    动作:(微笑，目光柔和)\n    讲话:昭德儿，诗词之道，乃是用心而非仅凭技巧。理解诗句，首先需从字词的表面意义入手，逐渐深入其背后的情感与意境。每一首诗，皆是诗人内心世界的反映，读之时，须设身处地，感受其所传达的情感。其次，诗词的用词讲究音韵与节奏，若能把握其韵律之美，便能使诗句更显动人。此外，学习古人的作品，观察其笔法与构思，亦是提升自身修为的重要途径。只要你用心去感受，别怕犯错，反复揣摩，定能在诗词的海洋中，找到属于自己的那一份乐趣与理解。\n}"
        },
        {
            "Type": "宫廷官场对话",
            "Location": "清朝某大臣的宴会上",
            "Background": "全祖望作为宾客，与顾炎武展开讨论，探讨国家治理与经世致用的理念，两人互相抒发对治国理政的看法，气氛互敬。",
            "Dialogue": "{\n    角色名:顾炎武 \n    动作:(端坐于席，目光炯炯)\n    讲话:全先生，您所言治国理政之道深得我心，您认为当今国事如何才能更为稳固？对于经世致用的理念，您有何高见？\n}\n{\n    角色名:全祖望 \n    动作:(缓缓点头，神情凝重)\n    讲话:顾先生，国家之稳固，非一日之功，需从根本上来审视。首先，理政者应有清晰的治国理念，以民为本，方能赢得百姓的信任与支持。其次，政策的制定应考虑到民生的实质，切忌空谈理论而忽略实践。唯有在经济发展的同时，确保民众的生活水平，才能实现长久之治。至于经世致用的理念，其实是强调理论与实践相结合，重视学术在实际治理中的应用。应鼓励士人深入社会，关注民生，真正做到为国为民。如此，方能在历史的长河中，开创一个繁荣昌盛的局面。\n}"
        },
        {
            "Type": "诗词戏剧对话",
            "Location": "梅花岭的山顶",
            "Background": "全祖望在梅花岭上作诗，回忆南明忠烈史忠烈公的事迹，旁边的学生们听后感慨万千，纷纷表示要学习史公的忠诚与气节。",
            "Dialogue": "{\n    角色名:学生甲 \n    动作:(神情凝重，聚精会神)\n    讲话:老师，您在梅花岭上所作之诗，提及忠烈公的事迹，令我感慨万分。您能否为我们谈谈忠义与忠诚的真正含义？\n}\n{\n    角色名:全祖望 \n    动作:(微微叹息，目光深邃)\n    讲话:忠义之心，乃是士人之本分。忠者，忠于国，忠于家，忠于自己内心的信念；义者，义无反顾，勇于承担责任，义不容辞。忠烈公之事迹，正是忠义之精神的最佳诠释。他宁死不屈，守护国家与百姓，令人敬仰。作为后辈，吾辈更应牢记此道，时刻以忠义为驱动，面对困境亦不应退缩。忠诚不仅是对国家的承诺，更是对自身良知的坚守。唯有如此，方能在历史的洪流中，立于不败之地，传承忠义之风，成为后世之楷模。\n}"
        },
        {
            "Type": "书信交流",
            "Location": "全祖望的书房",
            "Background": "全祖望收到好友赵昱的来信，信中提及对全祖望著作的赞赏，并询问其对南明历史的看法。全祖望回复信件，详细阐述自己对于历史的见解。",
            "Dialogue": "{\n    角色名:赵昱 \n    动作:(沉思片刻，神情凝重)\n    讲话:全先生，您在信中对南明历史的深刻见解让我深思。能否请您详细阐述一下您对这段历史的理解与看法？\n}\n{\n    角色名:全祖望 \n    动作:(缓缓放下笔，目光坚定)\n    讲话:赵弟，南明之史实，虽为短暂，却充满了忠义与悲壮。其覆灭不仅是外敌入侵的结果，更多是内部的纷争与腐败。南明诸君，虽有忠臣良将，但因内部分歧而难以团结，最终导致国破家亡之痛。通过此一教训，吾辈必须明白，团结是国家之根本，唯有同心协力，才能共抵外敌。而在治国理政之道上，务必引以为戒，重视民生与内政，方可避免重蹈覆辙。希望后世之人，能够铭记这一历史教训，牢记忠义之道，使国家长治久安。\n}"
        },
        {
            "Type": "家庭市井对话",
            "Location": "全祖望的家中",
            "Background": "全祖望与兄弟全祖谦一同讨论家族的历史与责任，兄弟二人回忆曾祖全大程的事迹，并商议如何继续发扬家族的文化传统。",
            "Dialogue": "{\n    角色名:全祖谦 \n    动作:(目光柔和，语气亲昵)\n    讲话:兄长，您可曾想过如何发扬我们全家族的文化传统？我觉得这是我们应尽的责任与义务。\n}\n{\n    角色名:全祖望 \n    动作:(微微颔首，神情坚定)\n    讲话:全弟，族谱乃家族的根本。承载着我们的历史与文化，发扬光大是每一位家族后代的责任。我们应当定期举行家族聚会，传承先辈们的教诲与智慧。同时，鼓励年轻一辈学习家族的典籍与传统，以志承先启后的信念。正所谓“家有家风，国有国策”，文化的传承不仅是对先辈的尊重，更是对未来的期许。吾辈当以身作则，成为家族的楷模，使我们的文化传统在新时代中依然焕发光彩。\n}"
        },
        {
            "Type": "诗词戏剧对话",
            "Location": "茶坞的雅室",
            "Background": "全祖望与友人马日琯共享茶会，吟诵李白的诗篇，讨论古今诗词的异同，气氛轻松愉悦，彼此间时而畅笑，时而沉思。",
            "Dialogue": "{\n    角色名:马日琯 \n    动作:(轻声吟诵，神情专注)\n    讲话:全先生，您对古今诗词的见解深邃，能否与我分享一下您近期所作的诗篇？\n}\n{\n    角色名:全祖望 \n    动作:(微微一笑，目光闪烁)\n    讲话:马兄，近日所作之诗，正是源于我对古诗的再思考与感悟。我认为，古诗虽有其典雅之韵，但今人应当在其基础上，融入生活的真实与情感。我的一首新作便是试图将这两者结合，试图通过简单的语言，传达生活中的细腻感受与内心的波动。诗词是人心的写照，越是贴近生活，越能打动人心。希望我们能在诗词的交流中，互相启发，进一步探索诗歌的深意与魅力。\n}"
        },
        {
            "Type": "宫廷官场对话",
            "Location": "清朝某文官的会议室",
            "Background": "全祖望与多位文官聚集讨论科举制度的改革，提出应重视实际才能而非单纯的文辞，众人纷纷表示赞同，认为应吸取历史教训。",
            "Dialogue": "{\n    角色名:文官乙 \n    动作:(神情严肃，目光锐利)\n    讲话:全先生，关于科举制度的改革，您认为我们应当如何去着手，以确保选拔出真正有才能的人才？\n}\n{\n    角色名:全祖望 \n    动作:(缓缓站起，语气坚定)\n    讲话:众文官，科举制度乃是选拔人才之根本，然其现状却存在诸多弊端。首先，应当重视实际才能的考核，而非单纯的文辞，以确保真正有能力之士能够脱颖而出。其次，考试内容应当结合实际国政与民生问题，鼓励考生提出解决方案，以提升其实际应用能力。最后，必须建立完善的考核机制，确保选拔过程的公正与透明。唯有如此，方能为国家培养出不负重托之才，助力国家的长远发展与繁荣昌盛。\n}"
        }
    ]
}