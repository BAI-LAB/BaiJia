{
    "基本信息": {
        "姓名": "黄遵宪",
        "性别": "男",
        "出生年份": "1848",
        "死亡年份": "1905",
        "享年": "58",
        "朝代": "清",
        "家庭区分": "未详"
    },
    "亲属关系": [
        "黄遵宪的子是黄鼎崇",
        "黄遵宪的祖父是黄际升",
        "黄遵宪的子是黄履刚",
        "黄遵宪的子是黄璇泰",
        "黄遵宪的父是黄鸿藻"
    ],
    "其他关系": [
        "黄遵宪友的对象是张荫桓",
        "黄遵宪友的对象是何藻翔",
        "黄遵宪友的对象是汪康年",
        "黄遵宪友的对象是康有为",
        "黄遵宪友的对象是梁启超"
    ],
    "入仕信息": [
        {
            "入仕方式": "科举: 乡贡举人",
            "入仕年份": "1876",
            "入仕年龄": "未详"
        },
        {
            "入仕方式": "贡生: 拔贡",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "人境庐",
            "别名类型": "室名、别号"
        },
        {
            "别名": "人境庐主人",
            "别名类型": "未详"
        },
        {
            "别名": "公度",
            "别名类型": "字"
        },
        {
            "别名": "外史氏",
            "别名类型": "未详"
        },
        {
            "别名": "布袋和尚",
            "别名类型": "未详"
        },
        {
            "别名": "东海公",
            "别名类型": "未详"
        },
        {
            "别名": "东海黄公",
            "别名类型": "未详"
        },
        {
            "别名": "水苍雁红馆主人",
            "别名类型": "未详"
        },
        {
            "别名": "法时尚任斋主",
            "别名类型": "未详"
        },
        {
            "别名": "法时尚任斋主人",
            "别名类型": "未详"
        },
        {
            "别名": "萧然鸥梦散人",
            "别名类型": "未详"
        },
        {
            "别名": "风波民任斋主人",
            "别名类型": "未详"
        }
    ],
    "任职信息": [
        {
            "官职": "布政使衔",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "参赞官",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "参赞官",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "大臣",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "总领事官",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        }
    ],
    "地理信息": [
        {
            "地名": "嘉应直隶州直辖地方",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "嘉应直隶州直辖地方",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "人境庐诗草",
            "著述年份": "未详",
            "著述角色": "未详"
        },
        {
            "著述名称": "日本国志:四十卷",
            "著述年份": "未详",
            "著述角色": "未详"
        },
        {
            "著述名称": "日本杂事诗:二卷",
            "著述年份": "未详",
            "著述角色": "未详"
        }
    ],
    "社会区分": [],
    "机构情况": [],
    "经历事件信息": [],
    "财富情况": [],
    "个人简介": [
        "黄遵宪（1848年4月27日～1905年3月28日）晚清诗人，外交家、政治家、教育家。字公度，别号人境庐主人，汉族客家人，广东省梅州人，光绪二年举人，历充师日参赞、旧金山总领事、驻英参赞、新加坡总领事，戊戌变法期间署湖南按察使，助巡抚陈宝箴推行新政。工诗，喜以新事物熔铸入诗，有“诗界革新导师”之称。黄遵宪有《人镜庐诗草》、《日本国志》、《日本杂事诗》。被誉为“近代中国走向世界第一人”。 ► 黄遵宪的诗文(229篇)"
    ],
    "诗词文章内容": [
        {
            "标题": "赠梁任父母同年 / 题梁任父同年",
            "作者": "黄遵宪",
            "内容": "寸寸山河寸寸金，侉离分裂力谁任。杜鹃再拜忧天泪，精卫无穷填海心。"
        },
        {
            "标题": "赠梁任父同年",
            "作者": "黄遵宪",
            "内容": "寸寸山河寸寸金，侉离分裂力谁任，杜鹃再拜忧天泪，精卫无穷填海心。"
        },
        {
            "标题": "今别离",
            "作者": "黄遵宪",
            "内容": "别肠转如轮，一刻既万周。眼见双轮驰，益增中心忧。古亦有山川，古亦有车舟。车舟载离别，行止犹自由。今日舟与车，并力生离愁。明知须臾景，不许稍绸缪。钟声一及时，顷刻不少留。虽有万钧柁，动如绕指柔。岂无打头风？亦不畏石尤。送者未及返，君在天尽头。望影倏不见，烟波杳悠悠。去矣一何速，归定留滞不？所愿君归时，快乘轻气球。\n朝寄平安语，暮寄相思字。驰书迅已极，云是君所寄。既非君手书，又无君默记。虽署花字名，知谁箝缗尾？寻常并坐语，未遽悉心事。况经三四译，岂能达人意！只有斑斑墨，颇似临行泪。门前两行树，离离到天际。中央亦有丝，有丝两头系。如何君寄书，断续不时至？每日百须臾，书到时有几？一息不相闻，使我容颜悴。安得如电光，一闪至君旁！\n开函喜动色，分明是君容。自君镜奁来，入妾怀袖中。临行剪中衣，是妾亲手缝。肥瘦妾自思，今昔得毋同？自别思见君，情如春酒浓。今日见君面，仍觉心忡忡。揽镜妾自照，颜色桃花红。开箧持赠君，如与君相逢。妾有钗插鬓，君有襟当胸。双悬可怜影，汝我长相从。虽则长相从，别恨终无穷。对面不解语，若隔山万重。自非梦来往，密意何由通！\n汝魂将何之？欲与君追随。飘然渡沧海，不畏风波危。昨夕入君室，举手搴君帷。披帷不见人，想君就枕迟。君魂倘寻我，会面亦难期。恐君魂来日，是妾不寐时。妾睡君或醒，君睡妾岂知。彼此不相闻，安怪常参差！举头见明月，明月方入扉。此时想君身，侵晓刚披衣。君在海之角，妾在天之涯。相去三万里，昼夜相背驰。眠起不同时，魂梦难相依。地长不能缩，翼短不能飞。只有恋君心，海枯终不移。海水深复深，难以量相思。"
        },
        {
            "标题": "哭威海",
            "作者": "黄遵宪",
            "内容": "台南北，若唇齿。口东西，若首尾。刘公岛，中间峙。嗟铁围，薄福龙。\n龙偃屈，盘之中。海与陆，不相容。敌未来，路已穷。敌之来，又来攻。\n敌大来，先拊背。荣成摧，齐师溃。南门开，犬不吠。金作台，须臾废。\n万钧炮，弃则那！炮击船，我奈何！船资故，力犹可。炮资故，我杀我。\n危乎危，北山嘴。距南台，不尺咫。十里墙，薄如纸。李公睡，戴公死。\n寇深矣，事急矣！麾海军，急上台。雷轰轰，化为灰。山号跳，海惊猜。\n击者谁，我实来。南复北，台乌有。船孑孑，东西口。天大雪，雷忽发。\n船藃裂，龙见血。鬼夜哭，船又覆。地日蹙，龙局缩。坏者撞，伤者斗。\n破者沈，逃者走。噫吁戏，海陆军。人力合，我力分。如蠖屈，不得伸。\n如斗鸡，不能群。毛中虫，自戕身。丝不治，丝愈棼。火不战，火自焚。\n遁无地，谋无人。天盖高，天不闻。四援绝，莫能救。即能救，谁死守？\n炮未毁，人之咎。船幸存，付谁某？十重甲，颜何厚！海漫漫，风浩浩。\n龙之旗，望杳杳。大小李，愁绝倒。岿然存，刘公岛。"
        },
        {
            "标题": "杂感·大块凿混沌",
            "作者": "黄遵宪",
            "内容": "大块凿混沌，浑浑旋大圜；隶首不能算，知有几万年。羲轩造书契，今始岁五千；以我视后人，若居三代先。俗儒好尊古，日日故纸研；六经字所无，不敢入诗篇。古人弃糟粕，见之口流涎；沿习甘剽盗，妄造丛罪愆。黄土同抟人，今古何愚贤；即今忽已古，断自何代前？明窗敞流离，高炉蒸香烟；左陈端溪砚，右列薛涛笺；我手写我口，古岂能拘牵！即今流俗语，我若登简编；五千年后人，惊为古斓斑。"
        },
        {
            "标题": "哀旅顺",
            "作者": "黄遵宪",
            "内容": "海水一泓烟九点，壮哉此地实天险。炮台屹立如虎阚，红衣大将威望俨。\n下有深池列钜舰，晴天雷轰夜电闪。最高峰头纵远览，龙旗百丈迎风飐。\n长城万里此为堑，鲸鹏相摩图一啖。昂头侧睨视眈眈，伸手欲攫终不敢。\n谓海可填山易撼，万鬼聚谋无此胆。一朝瓦解成劫灰，闻道敌军蹈背来！"
        },
        {
            "标题": "拜曾祖母李太夫人墓",
            "作者": "黄遵宪",
            "内容": "郁郁山上松，呀呀林中乌。松有荫孙枝，乌非反哺雏。\n我生堕地时，太婆七十五。明年阿弟生，弟兄日争乳。\n太婆向母怀，伸手抱儿去。从此不离开，一日百摩抚。\n亲手裁绕罗，为儿制衣裳。糖霜和面雪，为儿作餦餭。\n发乱为梳头，脚腻为暖汤。东市买脂粉，靧面日生香。\n头上盘云髻，耳后明月珰。红裙绛罗襦，事事女儿妆。\n牙牙初学语，教诵《月光光》。一读一背诵，清如新炙簧。\n三岁甫学步，送儿上学堂。知儿故畏怯，戒师莫严庄。\n将出牵衣送，未归踦闾望。问讯日百回，赤足足奔忙。\n春秋多佳日，亲戚尽团聚。双手擎掌珠，百口百称誉。\n我家七十人，诸子爱渠祖。诸妇爱渠娘，诸孙爱渠父。\n因裙便惜带，将缣难比素。老人性偏爱，不顾人笑侮。\n邻里向我笑，老人爱不差。果然好相貌，艳艳如莲花。\n诸母背我骂，健犊行破车。上树不停脚，偷芋信手爬。\n昨日探鹊巢，一跌败两牙。噀血喷满壁，盘礴画龙蛇。\n兄妹昵我言，向婆乞金钱。真倾紫荷囊，滚地金铃圆。\n爷娘附我耳，幼婆要加餐。金盘脍鲤鱼，果为儿下咽。\n伯叔牵我手，心知不相干。故故摩儿顶，要图老人欢。\n儿年九岁时，阿爷报登科。剑儿大父傍，一语三摩挲。\n此儿生属猴，聪明较猴多。雏鸡比老鸡，异时知如何？\n我病又老耄，情知不坚牢。风吹儿不长，那见儿扶摇。\n待儿胜冠时，看儿能夺标。他年上我墓，相携著宫袍。\n前行张罗伞，后行鸣鼓箫。猪鸡与花果，一一分肩挑。\n爆竹响墓背，墓前纸钱烧。手捧紫泥封，云是夫人诰。\n子孙共罗拜，焚香向神告。儿今幸胜贵，颇如母所料。\n世言鬼无知，我定开口笑。大父回顾儿，此言儿熟记。\n一年记一年，儿齿加长矣。儿是孩提心，那知太婆事。\n但就儿所见，依稀记一二。太婆每出人，笼东拄一杖。\n后来杖挂壁，时见垂帷帐。夜夜携儿眠，呼娘搔背䖹。\n展转千挞腰，殷殷春雷响。佛前灯尚明，窗隙见月上。\n大父搴帘来，欢笑时鼓掌。琐屑及乡邻，讥诃到官长。\n每将野人语，眩作鬼魅状。太婆悄不应，便知婆欲睡。\n户枢徐徐关，移踵车轮曳。明朝阿娘来，奉匜为盥洗。\n欲饭爷捧盘，欲羹娘进匕。大父出迎医，覼缕讲脉理。\n咀嚼分尝药，斟酌共量水。自儿有知识，日日见此事。\n几年举场忙，几年绝域使。忽忽三十年，光阴迅弹指。\n今日来拜墓，儿既须满嘴。儿今年四十，大父七十九。\n所喜颇聪强，容颜类如旧。周山看松柏，不要携杖走。\n拜跪不须扶，未觉躬伛偻。挂珠碧霞犀，犹是母所授。\n绣补炫锦鸡，新自粤西购。一手搴颔髭，一手振袍袖。\n打鼓唱迎神，红毡齐泥首。上头艺红香，中间酌黄酒。\n青箬苞黍粽，紫丝络莲藕。大父在前跪，诸孙跪在后。\n森森排竹笋，依依伏杨柳。新妇外曾孙，是婆定昏媾。\n阿端年始冠，昨年已取妇。随兄擎腰扇，阿和亦十五。\n长樛次当孙，此皆我儿女。青青秀才衣，两弟名谁某。\n少者新簪花，捧觞前拜手。次第别后先，提抱集贱幼。\n一家尽偕来，只恨不见母。母在婆最怜，刻不离左右。\n今日母魂灵，得依太婆否？树静风不停，草长春不留。\n世人尽痴心，乞年拜北斗。百年那可求，所愿得中寿。\n谓儿报婆恩，此事难开口。求母如婆年，儿亦奉养久。\n儿今便有孙，不得母爱怜。爱怜尚不得，那论贤不贤。\n上羡大父福，下伤吾母年。吁嗟无母人，悠悠者苍天！"
        },
        {
            "标题": "三哀诗 其三 唐韨臣明经",
            "作者": "黄遵宪",
            "内容": "呜呼汉家厄，十世到我皇。上承六七圣，德泽遍八荒。\n麛裘三月政，讴歌不能忘。忽传有疾诏，遍求千金方。\n千人万人和，重鼓女娲簧。珠襦坐武帐，奔走何跄跄。\n神鹊衔果来，天女实发祥。今当尧舜朝，益宜简元良。\n恩赐太子衣，有心见厖凉。恻恻君弦声，晨寒哀履霜。\n瀛台百尺高，远隔海中央。齐东野人语，传说多荒唐。\n贼相与瞽师，发短心甚长。亟欲奉前星，高置中宫旁。\n猪王一无知，好勇徒强梁。群小争拥戴，妄夸国富强。\n待封狼居胥，同进万年觞。天适降神人，人人空拳张。\n张我虎神威，何难驱群羊。家家白莲花，满城吹迷香。\n直挑强邻怒，横纵国人狂。各国会师来，长驱莫敢当。\n遂令《春秋》笔，天王狩河阳。呜呼当此时，国势如蜩螗。\n东南外诸侯，亟亟宜勤王。上以肃宫禁，下以靖材枪。\n外以杜邻责，免索岁币偿。奈和裘蒙戎，失路迷伥伥。\n转令一匹夫，起为董公倡。遥闻誓群师，风云奉龙骧。\n多鱼忽漏言，一纲归沦亡。画虎竟不成，刲羊亦无衁。\n成败非所论，此志良可伤。人言秘筐中，别藏法三章。\n意实主民权，假托尊王纲。又言三日谷，纵兵肆跳踉。\n掳掠得几何，概许归橐囊。是皆莫须有，秘狱谁能详。\n江南群盗蒌，纷纷说连衡。倘若出此策，自毁周身防。\n铸铁成大错，引刀还自戕。明明勤王师，转以贼名扬。\n君魂果衔冤，被发诉帝乡。援枹率犀甲，号召诸国殇。\n请帝乘白龙，还我苍天苍。芒芒此禹域，滔滔彼汉江。\n君听人间谣，处处歌堂堂。"
        },
        {
            "标题": "夜起",
            "作者": "黄遵宪",
            "内容": "千声檐铁百淋铃，雨横风狂暂一停。正望鸡鸣天下白，又惊鹅击海东青。沉阴噎噎何多日，残月晖晖尚几星。斗室苍茫吾独立，万家酣睡几人醒？"
        },
        {
            "标题": "己亥杂诗 其二",
            "作者": "黄遵宪",
            "内容": "亦曾忍死须臾坐，正用此时持事来。今午垂帘春睡起，拥垆拈箸拨寒灰。"
        },
        {
            "标题": "日本杂事诗 其一六六",
            "作者": "黄遵宪",
            "内容": "摩腹能同揣骨神，居然着手便成春。更烦带下名医手，缓结赪颜记《秘辛》。"
        },
        {
            "标题": "寄四弟 其二",
            "作者": "黄遵宪",
            "内容": "匏瓜系不食，壮夫是所羞。出门望长安，远在天尽头。\n贡士亲署名，行作万里游。念此当乘离，恩情日绸缪。\n今年槐花黄，挂帆来广州。亦谓此恨浅，待我过深秋。\n秋风亦已过，别恨终悠悠。欲归不得归，飘蓬迹沈浮。\n登高插茱萸，重阳风飕飕。以汝异乡思，知我游子忧。\n千里远相隔，已恨归滞留。何况万里别，益以十年愁。"
        },
        {
            "标题": "己亥杂诗 其六十五",
            "作者": "黄遵宪",
            "内容": "梦里似曾迁海外，醉中不觉到江南。茫茫人海浮沈处，添得闲鸥又二三。"
        },
        {
            "标题": "八月十五夜太平洋舟中望月作歌",
            "作者": "黄遵宪",
            "内容": "茫茫东海波连天，天边大月光团圆。送人夜夜照船尾，今夕倍放清光妍。\n一舟而外无寸地，上者青天下黑水。登程见月四回明，归舟已历三千里。\n大千世界共此月，世人不共中秋节。泰西纪历二千年，祇作寻常数圆缺。\n舟师捧盘登舵楼，船与天汉同西流。虬髯高歌碧眼醉，异方乐祇增人愁。\n此外同舟下床客，梦中暂免供人役。沈沈千蚁趋黑甜，交臂横肱睡狼藉。\n鱼龙悄悄夜三更，波平如镜风无声。一轮悬空一轮转，徘徊独作巡檐行。\n我随船去月随身，月不离我情倍亲。汪洋东海不知几万里，今夕之夕惟我与尔对影成三人。\n举头西指云深处，下有人家亿万户。几家儿女怨别离，几处楼台作歌舞？\n悲欢离合虽不同，四亿万众同秋中。岂知赤县神州地，美洲以西日本东，独有一客欹孤篷。\n此客出门今十载，月光渐照鬓毛改。观日曾到三神山，乘风意渡大瀛海。\n举头祇见故乡月，月不同时地各别。即今吾家隔海遥相望，彼乍东升此西没。\n嗟我身世犹转蓬，纵游所至如凿空。禹迹不到夏时变，我游所历殊未穷。\n九州脚底大球背，天胡置我于此中？异时汗漫安所抵，搔头我欲问苍穹。\n倚栏不寐心憧憧，月影渐变朝霞红，朦胧晓日生于东。"
        },
        {
            "标题": "近世爱国志士歌 其十",
            "作者": "黄遵宪",
            "内容": "手写御屏风，美哉犹有憾。君看红旗扬，神风扫夷舰。"
        },
        {
            "标题": "近世爱国志士歌 其八",
            "作者": "黄遵宪",
            "内容": "丈夫四方志，胡乃死槛车？倘遂七生愿，祝君生支那。"
        },
        {
            "标题": "己亥杂诗 其十四",
            "作者": "黄遵宪",
            "内容": "墙外垂杨尽别家，平分水竹颇争差。万花烂漫他年事，第一安排旋复花。"
        },
        {
            "标题": "日本杂事诗 其五十四",
            "作者": "黄遵宪",
            "内容": "削木能飞诩鹊灵，备梯坚守习羊坽。不知尽是东来法，欲废儒书读墨经。"
        },
        {
            "标题": "己亥续怀人诗 其九",
            "作者": "黄遵宪",
            "内容": "文如腹中所欲语，诗是别后相思资。三载心头不曾去，有人白皙好须眉。"
        },
        {
            "标题": "日本杂事诗 其一○七",
            "作者": "黄遵宪",
            "内容": "弹尽三弦诉可怜，沉沉良夜有情天。楼头月照人团聚，到老当如鸡卵圆。"
        },
        {
            "标题": "舟中骤雨",
            "作者": "黄遵宪",
            "内容": "极天唯海水，水际忽云横。云气随风走，风声挟雨行。\n鹏垂天欲堕，龙吼海齐鸣。忽出风围外，沧波万里平。"
        },
        {
            "标题": "寄题陈氏峥庐 其一",
            "作者": "黄遵宪",
            "内容": "前者主人翁，我曾侍杖履。后者继主人，雁行我兄弟。\n滔滔大江流，前水复后水。一息不停留，百川互输委。\n翁昔笑倚栏，早识生灭理。蓬蓬马鬣高，万古藏于是。\n一官甫归来，乃无托足地。生当大乱时，忠贤或祈死。\n人至以死祈，世事可知矣！嗟嗟我华种，受生即患始。\n尽是无父人，呼天失怙恃。弱肉供强食，谁能保没齿？\n翁今顺化去，万事责可已。呼龙下大荒，倘作神游戏。\n屋后《瘗鹤铭》，是翁记默示。价前红杜鹃，是子所染泪。\n鹤冢鹃巢间，乃我寄题字。揣翁垂爱心，万一肯留视。"
        },
        {
            "标题": "九月朔日启程由上海归舟中作",
            "作者": "黄遵宪",
            "内容": "月黑霜凝点客衣，寥天雁影乍南飞。一池水问干何事，万里风劳远送归。\n测镜回看星贯索，解装待问石支机。旁人莫误三能望，遥指银潢望紫微。"
        },
        {
            "标题": "病中纪梦述寄梁任父 其一",
            "作者": "黄遵宪",
            "内容": "阴风飒然来，君提君头颅。自言逆旅中，倏遇狙击狙。\n闪电刃一挥，忽如绛市苏。道逢两神人，排云上天衢。\n此挹《蹇民》袖，彼褰烈士襦。邂逅哭复歌，互讯今何如。\n君言今少年，大骂余非夫。当服九世雠，折棰笞东胡。\n逐逐挥日戈，弯弯射天弧。孰能张纲罗，尽杀革命徒？\n汝辈主立宪，宁非愚欲迂。我方欹枕听，鸣鸡乱惊呼。\n残日挂危檐，犹照君眉须。遥知白日光，明明耀子躯。\n子魂渡海来，道有风波无？蛟螭日攫人，子行犹坦途。\n悬金购君头，彼又安蔽辜。在在神护持，天固弗忍诛。\n君头倚我壁，满壁红模糊。起起拭眼看，噫吁瓜分图！"
        },
        {
            "标题": "山歌",
            "作者": "黄遵宪",
            "内容": "买梨莫买蜂咬梨，心中有病没人知。因为分梨故亲切，谁知亲切转伤离。催人出门鸡乱啼，送人离别水东西。挽水西流想无法，从今不养五更鸡。"
        },
        {
            "标题": "赠梁任父同年 其四",
            "作者": "黄遵宪",
            "内容": "寸寸河山寸寸金，"
        },
        {
            "标题": "病中纪梦述寄梁任父 其二",
            "作者": "黄遵宪",
            "内容": "我生托此国，举国重科第。记昔持墨卷，出应群儿试。\n梦谒文宣王，旁立朱衣吏。手指平头宪，云是汝名字。\n尔时意气盛，年少矜爪嘴。谓彼牛医儿，徒一唐名士。\n不如《党锢传》，人人主清议。汪汪千顷波，陋比涔蹄水。\n捧龟诟天呼，区区竟余畀。乌知当是时，东海波腾沸。\n攘夷复尊王，佥议以法治。立宪定公名，君民同一体。\n果遵此道行，日几大平世。我随使槎来，见此发深喟。\n呜呼专制国，今既四千岁。岂谓及余身，竟能见国会。\n以此名我名，苍苍果何意！人言廿世纪，无复容帝制。\n举世趋大同，度势有必至。怀刺久磨灭，惜哉吾老矣！\n日去不可追，河清究难俟。倘见德化成，愿缓须臾死。"
        },
        {
            "标题": "病中纪梦述寄梁任父 其三",
            "作者": "黄遵宪",
            "内容": "子今归自美，云梦俄罗斯。愤作颠倒想，故非痴人痴。\n中原今逐鹿，此角复彼犄。此鹿竟谁得，梦境犹迷离。\n辽东百万家，战黄血淋漓。不特薄福龙，重重围铁围。\n哀彼金翅鸟，毛羽咸离披。方图食小龙，展翼漫天池。\n鼓衰气三竭，遍体成疮痍。吁嗟自专主，天鉴明在兹。\n人人自为战，人人公忘私。人人心头血，濡染红日旗。\n我今托中立，竟忘当局危。散作枪炮声，能无惊睡狮？\n睡狮果惊起，牙爪将何为？将下布宪诏，太阿知在谁？\n我惭嘉富洱，子慕玛志尼。与子平生愿，终难偿所期。\n何时睡君榻，同话梦境迷？即今不识路，梦亦徒相思。"
        },
        {
            "标题": "寄题陈氏峥庐 其二",
            "作者": "黄遵宪",
            "内容": "负墙一病叟，吞声几欲哭。居此三四世，手执茅衣屋。\n作犬不守门，作猱不升木。坐令田荒芜，万事付手束。\n自官教我耕，暂学种蔬蔌。横纵济尽通，方整帛有幅。\n门前桑竹茶，坐我树阴绿。携儿哺鸡雏，反盎有馀粥。\n倘官遂设施，庶几一年蓄。何期麦尝新，不及今兹孰。\n炭船溯湘来，篙工偶托足。称官老陈米，意比凶年谷。\n长沙露行客，肩挑笑歌逐。城中诸娄罗，莫敢侵半菽。\n沈沈石墨缘，穷搜到地轴。家家易金归，乐祸天雨粟。\n人人他不知，只知小人腹。帝清爱下民，赖官锡民福。\n官胡弃民归？世亦嫌薄禄。江神夹海若，蹴我国日蹙。\n无人救饥溺，听我饱荼毒。社时操豚蹄，待向墓前祝。"
        },
        {
            "标题": "聂将军歌",
            "作者": "黄遵宪",
            "内容": "聂将军，名高天下闻。虬髯虎眉面色赭，河朔将帅无人不爱君。\n燕南忽报妖民起，白昼横刀走都市。欲杀一龙二虎三百羊，是何鼠子乃敢尔？\n将军令解大小团，公然张拳出相抵。空拳冒刃口喃喃，炮声一到骈头死。\n忽来总督文，戒汝贪功勋。复传亲王令，责汝何暴横。\n明晨太后诏，不许无理闹。夕得相公书，问讯事何如？\n皆言此团忠义民，志灭番鬼扶清人。复言神拳斫不死，自天下降天之神。\n国人争道天魔舞，将军墨墨泪如雨。呼天欲诉天不闻，此身未知死谁手，又复死何所？\n大沽昨报炮台失，诏令前军作前敌。不闻他军来，但见聂字军旗入复出。\n雷声肱肱起，起处无处觅。一炮空中来，敌人对案不能食。\n一炮足底轰，敌人绕床不得息。朝飞弹雨红，暮卷枪云黑。\n百马横冲刀雪色，周旋进退来来击。黄龙旗下有此军，西人东人惊动色。\n敌军方诧督战谁，中旨翻疑战不力。此时众团民，方与将军雠。\n阿师黄马褂，车前鸣八驺。大兄翠雀翎，衣冠如沐猴。\n亦有红灯照，巾帼赢兜鍪。昨日拜赐金，满车高瓯窭。\n京中大官来，神前同叩头。懿旨五六行，许我为同仇。\n奖我兴甲兵，勉我修戈矛。将军顾轻我，将军知此不？\n军中流言各哗噪，作官不如作贼好。诸将窃语心胆寒，从贼容易从军难。\n人人趋叩将军辕，不愿操兵愿打拳。将军气涌遍传檄，从此杀敌先杀贼。\n将军日午罢战归，红尘一骑乘风驰。跪称将军出战时，闯门众多偻罗儿。\n排墙击案拖旌旗，嘈嘈杂杂纷指挥。将军之母将军妻，芒笼绳缚兼鞭笞。\n驱迫泥行如犬鸡，此时生死未可知。恐遭毒手不可迟，将军将军宜急追。\n将军追贼正驰电，道旁一军路横贯。齐声大呼聂军反，火光已射将军面。\n将军左足方中箭，将军右臂几化弹。是兵是贼纷莫辨，黄尘滚滚酣野战。\n将军麾军方寸乱，将军部曲已云散。将军仰天泣数行，众狂仇我谓我狂。\n十年训练求自强，连珠之炮后门枪。秃襟小袖氆氇装，藩身汉心庸何伤。\n执此诬我谗口张，通天之罪死难偿，我何面目对我皇？\n外有虎豹内豺狼，謷謷犬吠牙强梁，一身众敌何可当？\n今日除死无可望，非战之罪乃天亡。天苍苍，野茫茫，八里台，作战场。\n赤日行空飞沙黄，今日被发归大荒。左右搀扶出里疮，一弹掠肩血滂滂。\n一弹洞胸胸流肠，将军危坐死不僵。白衣素冠黑裲裆，几人泣送将军丧，从此津城无人防。\n将军母，年八十，白发萧骚何处泣？将军妻，是封君，其存其殁家莫闻。\n麻衣草屦色憔悴，路人道是将军子。欲将马革裹父尸，万骨如山堆战垒。"
        },
        {
            "标题": "三哀诗 其二 吴季清明府",
            "作者": "黄遵宪",
            "内容": "世界随转轮，成坏各有劫。适值倾覆时，万法不必说。\n以君循吏才，三年官于越。无端桴鼓鸣，伏莽寇窃发。\n山县斗大城，城头黑云压。纷纷彼狼心，跃跃欲猪突。\n君昔理常平，手曾治大猾。鸮音不能革，生性成梼杌。\n到此播流言，官实通贼牒。作贼兼作官，满城耳喧聒。\n城中西教徒，积恶鬼罗刹。闪闪苍鹰眼，磨刀咸欲杀。\n公知事不可，大声作瞋喝。反激蚩蚩怒，一霎尽灭裂。\n非无防御使，蠢蠢怯如鳖。噤不发一言，坐视民劫夺。\n此客甫断头，彼奴复流血。乱刃白雨点，混杀到手滑。\n狾犬狂号跳，奔马肆啼齧。但是县衙人，一见軏摧捽。\n郎当子若孙，衣破脚不袜。同寮不肯留，望门走托钵。\n指名遍搜牢，牵发互辫结。驱羊人屠肆，执棰尚鞭挞。\n天堂变地狱，肉花碎片割。同时遭茶毒，彼此造何业？\n君当就缚时，自知当永诀。上念我佛恩，如何得解脱？\n下伤我母慈，如何保生活？可怜八十母，萧条几黄发。\n追忆六年前，春酒寿筵设。君披宫锦袍，手执先朝笏。\n公瑾与伯符，同年小一月。我歌寿人曲，登堂来拜谒。\n孙曾六七枝，一一芝兰茁。最小耳银珰，靧面白胜雪。\n谁料采衣舞，回旋仅一瞥？覆巢无完卵，雏鸟鸣亦绝。\n闻今既半年，未悉子存殁。家人畏惊倒，相戒咸结舌。\n入则围红裙，出乃易墨绖。母尚倚闾望，朝夕拜菩萨。\n念子归何迟，此别太契阔。岂知望子台，早既堆白骨。\n以君精佛理，夙通一切法。明知入世事，如露如泡沫。\n佛力犹有尽，何况身生灭。将头临刃时，定知不惊怛。\n独怪耶稣教，瓣香曾未爇。如何偕教徒，一例受磨折？\n观君遭万变，已足空一切。只有黄鸟歌，哀吟代呜咽！"
        },
        {
            "标题": "五禽言 其五",
            "作者": "黄遵宪",
            "内容": "行不得也哥哥，行不得也哥哥！黑云盖野天无河，枝摇树撼风雨多，骨肉满眼各自他。\n三年病损瘦到骨，还欲将身入纲罗。一身纲罗不敢惜，巢倾卵覆将奈何！\n行不得也哥哥！"
        },
        {
            "标题": "三哀诗 其一 袁爽秋京卿",
            "作者": "黄遵宪",
            "内容": "土生板荡朝，非气莫能济。国家有妖孽，尤贵养正气。\n公官典客时，正值艰难际。初言义和拳，本出大刀会。\n先皇铸九鼎，早既斥魑魅。明明白莲教，遗孽传苗裔。\n邪述金钟罩，不过弄狡狯。宗社三百年，岂可付儿戏。\n继言诸大国，各有白马誓。预储大万金，始可戮一士。\n矧持英簜来，堂堂大国使。一客不能容，反纵瘈犬噬。\n问罪责主人，将以何辞对？封事两留中，痛哭再上疏。\n彼贼敢横行，实挟朝贵势。奈何朝廷尊，公与匪人比？\n盲师糊涂相，骄将偃蹇吏。掷国作孤注，作事太愦愦。\n速请黄钺诛，无得议视贵。幸清君侧恶，斧钺臣不避。\n当璧天子父，不敢为尊讳。天潢盗弄兵，语直斥王字。\n呜呼批鳞难，况触投鼠忌。朝衣缚下狱，众口成诟詈。\n白刃露霜锋，黄巾走尘骑。阿师呼大兄，红带夹道侍。\n欢哗杀二毛，万头相倾挤。公甫下囚车，拜问臣何罪？\n刑官纵马来，大骂囚无礼。岂容发口言，指天复画地。\n呼天声未终，滚地头已坠。恶耗四海传，何人不雨泪！\n识公十数年，相见軏倒屣。追述潘邓说，许我以国器。\n同辈六七贤，推公最强记。喜谈佛老学，语我求出世。\n知公真名士，不独善交艺。未知比干心，竟为直谏碎。\n我实知公浅，负负心内愧。马关定约后，公来谒大吏。\n青梅雨翛翛，煮酒论时事。公言行箧中，携有《日本志》。\n此书早流布，直可省岁币。我已外史达，人实高阁置。\n我笑不任咎，公更发深喟。今日读公疏，倘得行公意。\n四百五十兆，何至贻民累。不独民累祛，中国咸受惠。\n即彼附贼徒，亦缓须臾毙。斥公助逆人，黄泉见亦悔。\n苍苍天九重，今尚浮云蔽。痛公不言隐，开卷軏流涕。\n盗首既伏诛，知公不为厉。定为社稷忧，骑龙谒天帝。"
        },
        {
            "标题": "五禽言 其三",
            "作者": "黄遵宪",
            "内容": "泥滑滑，泥滑滑！北风多雨雪，十步九倾跌。前日一翼剪，昨日一臂折。\n阿谁肯护持，举足动牵掣。仰天欲哀鸣，口噤不敢说。\n回头语故雌，恐难复相活。泥滑滑！"
        },
        {
            "标题": "和平里行和丘仲阏",
            "作者": "黄遵宪",
            "内容": "丰碑巍巍土花碧，大书和平字深刻。此乡曾驻勤王师，下马来拜文信国。\n澄潭小渚风不波，奇卉美箭枝交柯。手携酒壶背钓蓑，彼是文山安乐窝。\n日气火气蒸湿暑，人声鬼声杂风雨。身倚穷墙立园土，此乃南冠囚絷处。\n少日里居殊安康，中年国难多抢攘。最公一生所践履，大都惶恐滩与零丁洋。\n红尘蔽天走胡骑，海水群飞无立地。飘流绝岛君若臣，行在朝衣频拭泪。\n自从辛苦贼中来，万死一生艰险备。今夕何夕梦稍安，此身却在和平里。\n想见淋漓落笔时，满腔揽辔澄清志。八千子弟方募兵，欲倚即墨复齐城。\n有田有成众一旅，天若祚宋期中兴。摩厓上刻浯溪颂，安知不署臣结名？\n崖山一哭舟尽覆，公竟囚车随北征。吁嗟乎，从古未闻纯是夷虏世，剪分鹑首天何醉？\n拨乱无闻平贼功，劫盟莫讲和戎利。丘生丘生吾与汝，坐视金瓯缺复碎。\n想公驰檄召勤王，对我父老愧欲死。公魂归天在柴市，今日邻军犹设祭。\n矧公画日亲笔书，字字风霜留正气。孤城隐隐烟雾遮，大江溅沫飞春沙。\n寒山片石月来照，中有光芒非公耶？"
        },
        {
            "标题": "五禽言 其二",
            "作者": "黄遵宪",
            "内容": "姑恶姑恶，小姑谣诼！小姑才我有间时，狞奴黠婢日助虐。\n十年不将雏，自叹妾命薄。作窠犹未成，亦愿受鞭扑。\n一意报姑恩，云何姑不乐？姑恶姑恶！"
        },
        {
            "标题": "五禽言 其四",
            "作者": "黄遵宪",
            "内容": "阿婆饼焦，阿婆饼焦！阿婆年少时，羹汤能手调。今日阿婆昏且骄，汝辈不解事，阿婆手自操。\n大妇来，口譊譊。小妇来，声嚣嚣。都道阿婆本领高。\n豆萁然尽煎太急，炙手手热惊啼号。阿婆饼焦！"
        },
        {
            "标题": "南汉修慧寺千佛塔歌",
            "作者": "黄遵宪",
            "内容": "天龙不飞海蛟起，遥斥洛州为刺史。万事萧闲署大夫，仍世风流作天子。\n无愁天子安乐公，黄屋左纛夸豪雄。当时十国均佞佛，此国佞佛尤能工。\n八万四千塔何处，敕司特用乌金铸。石趺铁盖花四围，宫使沙门名列署。\n千家设供争饭僧，百姓烧指添然灯。一州政得如斗大，亦造窣堵高层层。\n此塔周围佛千位，十方弟子同瞻礼。宝林铜钟广欢缘，云华石室谁作记？\n坐花共数莲几枝，剔锈尚余铭百字。下言人鬼共安康，上祝国皇寿千岁。\n噫嘻刘氏五十年，一方岭蛋殊可怜。画地为牢聚蛇毒，杀人下酒垂蛟涎。\n离宫深处即地狱，铁床汤镬穷烹煎。兔丝吞骨龙作醢，诸刘遗种无一全。\n人人被发欲上诉，亡魂怨魄谁解冤？编玉为堂柱念四，媚川采珠人八千。\n垒山日输赎罪石，入城亦费导行钱。钱王媚佛善搜括，比此尚觉差安便。\n卖儿贴妇竭膏血，一塔岂有功德缘！尔时王此昏荒国，方诩极乐忉利天。\n红云张宴饱荔子，素馨如雪堆花田。朝出呼鸾引幢盖，暮归走马委珠钿。\n鱼英供壶甘露味，翠屏舞镜春风颠。大体双双学猪媚，微行侧侧携蟾仙。\n楼罗检历纵嬉戏，候窗设监酣醉眠。女巫霞裾坐决事，彼昏只倚常侍贤。\n自谓此乐千万岁，还丹不服贪流连。谁知执梃降王长，屈指造塔刚七年。\n星流雨至时事改，风轮转劫无不坏。铜壶滴漏几须臾，倏忽到今九百载。\n金蚕往往卖珠市，玉鱼时时出银海。康陵荒废马坟空，此塔金身岿然在。\n赐田补钵亦荒芜，废像模铜失光彩。人间理乱百不闻，菩萨低眉犹故态。\n吁嗟乎，佛虽无福亦无殃，而今宗教多荒唐。木铎广招诸弟子，白绢妄说空家乡。\n中西同异久积愤，一朝糜烂如蜩螗。谁人秉国竟养盗，坐引强敌侵畿疆？\n天魔纷扰修罗战，神兵六甲走且僵。大千破碎六种动，恐与佛国同沦亡。\n长安北望泪如泻，空亭徘徊夕阳下，问佛不言佛羊哑。\n赵佗窃号何真降，孰能保此一方者？"
        },
        {
            "标题": "元朱碧山银槎歌",
            "作者": "黄遵宪",
            "内容": "华灯照夜张铜荷，酒池滟滟吹白波。主人醉客出奇器，错落绝胜银颇罗。\n玉芒锋杀巧削楮，珊枝盘屈纷交柯。中虚龙腹深兀兀，下锐凤尾飞莎莎。\n滑稽满注妙能转，浑脱安稳平不颇。拍浮淩波舞白鸟，蜿蜒张翅旋丹螺。\n槎头有人五铢服，挟书傲睨颜微酡。蓬莱三山在台盏，靴尖一趯时来过。\n下镌至正壬寅字，朱华手造无差讹。吁嗟大元起漠北，灭国五十挥天戈。\n大瓶舁酒四白象，行幕鸣鼓千明驼。珠盘玉瓮鸦鹘石，万邦琛赆来求和。\n使星任指东西极，亦饮白鹄擎金鹅。承平日久文物盛，巧工亦复高巍峨。\n一杯流传六百载，急觞饮我尤盆多。天乎平户覆舟后，寇来又见东海倭。\n玉尘百斛输不尽，黄龙十舰弃则那。绣衣使者虽四出，强颜媚敌还遭诃。\n即今回槎令逐客，竟隔上阑遮银河。追思虞揭作高会，朝回花底恒鸣珂。\n清谈定穷星宿海，欢饮应赋《天马歌》。海鸥盗去杯羽化，尚窃形似工研磨。\n坐观桑田几兴废，如抚铜狄三摩挲。肆工述物亦苦窳，朝官退食无委蛇。\n攒眉对饮长太息，银槎银槎奈尔何！"
        },
        {
            "标题": "五禽言 其一",
            "作者": "黄遵宪",
            "内容": "不如归去，不如归去！博劳无父鹦无母，生小零丁长艰苦，毛羽虽成不自主。\n归去归去，归何处？不如归去！"
        },
        {
            "标题": "感怀呈樵野尚书丈即用话别图灵字韵",
            "作者": "黄遵宪",
            "内容": "海南巨鳄顽不灵，非人非鬼绝睹聆。诎彊弥隙百无策，罔两铸鼎谁能铭？\n方今五洲犹户庭，云帆飙舰来不停。海波漫漫槃不掩，天阙荡荡门无扃。\n突然太行扼井陉，欲上无梯驰无軨。守门狺狺黑犬吠，传书杳杳飞鸾青。\n背盟绝客出何经，更索钜岛屯飞舲。蛙蛤相呼祇取闹，蛟螭攫人先染腥。\n我生遇合如径廷，累百感心万劳形。西逾万里大漠绝，东居三年濛雨零。\n于今忽作闭口瓶，焚香依佛书锁厅。平生踪迹默自数，将南忽北飘浮萍。\n故乡梅花今已馨，在山泉水催我听。归携片石问君平，客槎奈犯牵牛星。"
        },
        {
            "标题": "寄女 其二",
            "作者": "黄遵宪",
            "内容": "江南二三月，夹道花争妍。谁家女如云，各各扶婢肩。\n碧罗湖水媚，茜纱秋云娟。就中最骄诩，绣罗双行缠。\n一裙覆百金，一袜看千钱。婷婷复袅袅，织步殊可怜。\n笑谓蛮方人，半是赤足仙。新样尖头鞋，略仿浮海船。\n上绣千鸳鸯，下刺十丈莲。指船大如许，伸脚笑欲颠。\n汝辈闻此语，当引扇障颜。父母谁不慈，忍将人雕镌。\n幸未一缸泪，买此双拘攀。迩闻西方人，设会同禁烟。\n意欲保天足，未忍伤人权。吁嗟复吁嗟，作俑今千年。"
        },
        {
            "标题": "寄女 其一",
            "作者": "黄遵宪",
            "内容": "团团鸡子黄，滟滟花猪肉。双鸡日馈洎，毋许窍更鹜。\n饭蒸粳稻香，酒泼葡萄绿。庖丁日解牛，碎切煮烂熟。\n吹沫成白波，碾尘积红曲。罨以自然鼎，浓过留香粥。\n我日啜此汁，十载未餍足。勿告而翁知，知之恐眉䠞。\n牛旁侍阎罗，黄金狞四目。云欲取屠人，横叉入地狱。\n佛自爱众生，我自食天禄。嗟予患疟后，负风几欲伏。\n计臂小半分，量腰剩一束。两颊旋深涡，而今渐平复。\n须白一二茎，双鬓尚垂绿。朝朝软饱后，行行扪余腹。\n寄汝近时影，祝我他时福。"
        },
        {
            "标题": "降将军歌",
            "作者": "黄遵宪",
            "内容": "冲围一舸来如飞。众军属目停鼓鼙。船头立者持降旗。\n都护遣我来致词。我军力竭势不支。零丁绝岛危乎危。\n龟鳖小竖何能为。岛中残卒皆疮痍。其馀鬼妻兵家儿。\n锅底无饭枷无衣。纥干冻雀寒复饥。六千人命悬如丝。\n我今死战彼安归。此岛如城海如池。横排各舰珠累累。\n有炮百尊枪千枝。亦有弹药如山齐。全军旗鼓我所司。\n本愿两军争雄雌。化为沙虫为肉糜。与船存亡死不辞。\n今日悉索供指麾。乃为生命求恩慈。指天为正天鉴之。\n中将许诺信不欺。诘朝便为受降期。两军雷动欢声驰。\n燐青月黑阴风吹。鬼伯催促不得迟。浓薰芙蓉倾深卮。\n前者阖棺后与尸。一将两翼三参随。两军雨泣咸惊疑。\n已降复死死为谁？可怜将军归骨时。白幡飘飘丹旐垂。\n中一丁字悬高桅。回视龙旗无孑遗。海波索索悲风悲。\n悲复悲！噫噫噫！"
        },
        {
            "标题": "放歌用前韵",
            "作者": "黄遵宪",
            "内容": "归来归来兮穷鬼舍我揶揄鬼不灵，我目无睹耳无聆。\n迷阳迷阳伤吾足，岂能绝漠渡碛远勒《燕然铭》。平生履海如户庭，风轮逐地驰不停。\n忽然凤皇受诒鸩告绝，百灵闭门门昼扃。行趋太行越井陉，莫緤马兮朝展軨。\n攀云观日俯视众山小，复走江南江北饱看青山青。\n不然痛饮读《骚经》，望衡九面浮湘舲。秋风袅袅一叶渡江去，金焦山下下探水窟蛟龙腥。\n噫吁乎，穷边瓯脱多王廷，尚有五岳留真形。我乡我土大有好山水，犹能令我颜丹鬓绿不复齿发嗟凋零。\n肩囊腰剑手钵瓶，归来归来兮左楼右阁中有旋马厅。\n二松五柳四围杂桃李，坐看风中飞絮波中萍。寒梅著花幽兰馨，《小山》《招隐》君其听。\n归来归来兮菜香饭熟茶馀睡觉独自语，京华北望恋恋北斗星。"
        },
        {
            "标题": "台湾行",
            "作者": "黄遵宪",
            "内容": "城头逢逢雷大鼓。苍天苍天泪如雨。倭人竟割台湾去。\n当初版图人天府。天威远及日出处。我高我曾我祖父。\n艾杀蓬蒿来此土。糖霜茗雪千亿树。岁课金钱无万数。\n天胡弃我天何怒。取我脂膏供仇虏。眈眈无厌彼硕鼠。\n民则何辜罹此苦？亡秦者谁三户楚。何况闽粤百万户。\n成败利钝非所睹。人人效死誓死拒。万众一心谁敢侮。\n一声拔剑起击柱。今日之事无他语。有不从者手刃汝。\n堂堂蓝旗立黄虎。倾城拥观空巷舞。黄金斗大印系组。\n直将总统呼巡抚。今日之政民为主。台南台北固吾圉。\n不许雷池越一步。海城五月风怒号。飞来金翅三百艘。\n追逐巨舰来如潮。前者上岸雄虎彪。后者夺关飞猿猱。\n村田之铳备前刀。当軏披靡血杵漂。神焦鬼烂城门烧。\n谁与战守谁能逃？一轮红日当空高。千家白旗随风飘。\n搢绅耆老相招邀。夹跪道旁俯折腰。红缨竹冠盘锦条。\n青丝辫发垂云髾。跪捧银盘茶与糕。绿沈之瓜紫蒲桃。\n将军远来无乃劳？降民敬为将军导。将军曰来呼汝曹。\n汝我黄种原同胞。延平郡王人中豪。实辟此土来分茅。\n今日还我天所教。国家仁圣如唐尧。抚汝育汝殊黎苗。\n安汝家室毋譊譊。将军徐行尘不嚣。万马入城风萧萧。\n呜呼将军非天骄。王师威德无不包。我辈生死将军操。\n敢不归依明圣朝。噫嚱吁，悲乎哉！汝全台。昨何忠勇今何怯。\n万事反覆随转睫。平时战守无豫备。曰忠曰义何所恃？"
        },
        {
            "标题": "寄女 其三",
            "作者": "黄遵宪",
            "内容": "宝塔高十层，巍峨天主堂。蹇人欲上天，引手能扶将。\n指挥十字架，闪闪碧眼光。土人手执棰，驱之如虎狼。\n苏州大都会，新辟通商场。蜃气嘘作楼，马鬣化为墙。\n行有女欧丝，条条出空桑。载我金钱去，百帆复千箱。\n我奉大府檄，奔走吴之江。一月三往来，往来趁夜航。\n彼酋领事官，时时从商量。喜则轩眉笑，怒或虬髯张。\n岂免斗唇舌，时复摅肝肠。世人别颜色，或白亦或黄。\n黑奴汝所知，汝曾至南荒。昔有女王国，曾封亲魏王。\n文身易断发，鳞介被冠裳。自我竖降幡，亦附强国强。\n汝弟捧地球，手指海中央。区区黑子大，胡为战则赢？\n汝母口诵经，佛国今何方？如何伏魔者，怒目无金刚？\n聪明汝胜母，书付汝参详。慎勿给人看，看则疑荒唐。"
        },
        {
            "标题": "题樵野丈运甓齐话别图",
            "作者": "黄遵宪",
            "内容": "四海复四海，九州更九州。既逾海西极，尚非天尽头。\n今之墨利坚，佛说牛贺洲。通商五十载，聚众千百俦。\n金椎南北道，铁耜东西畴。世族庾氏庾，专门辀人辀。\n吉莫制革履，蒙戎缝旃裘。下至洒削技，亦挟瓦墁售。\n人人辇金归，金山高瓯窭。初辟合众国，布告东诸侯。\n红黄黑白种，万族咸井收。无端画禹迹，不使隙地留。\n争食哄鸡虫，别味殊薰莸。横下逐客令，相率合力勠。\n丸泥封函关，划道分鸿沟。欲使越地舟，同歌箜国篌。\n公时秉英簜，御侮持干掫。逆阪善转丸，密室工藏彄。\n谓有百金产，当免南冠囚。凿山通蚕丛，筑台高环榴。\n拔帜已归汉，右袒翻为刘。岂图五丁力，竟招众楚咻。\n华言造蜚语，越调腾怨讴。我时居京都，逢人说因由。\n恨不后车从，参预前箸筹。逮公唱刀环，我复随轩輶。\n契阔六七载，烟波杳悠悠。忽然地轴翻，东海嗟横流。\n黄尘滚滚来，蔽天森戈矛。辽东十万家，血染红髑髅。\n何物掉尾鲸，公然与龙仇。中有枳首蛇，飞飞从鸧鹙。\n盲云杂怪雨，波寒风飕飕。鲂鱮戒出入，蛟螭互蟠蟉。\n公复探虎穴，径驱车前驺。丝辔闇无华，云旌惨垂旒。\n谓我识涂马，召我来咨诹。檄我千里船，揖我百尺楼。\n战旗卷风急，腊鼓催年遒。竦立诵玺书，未语鲠在喉。\n皇帝问东皇，两国非寇雠。元元一家子，所愿兵革休。\n侧闻哀痛诏，泪珠荧双眸。何期尺一书，按剑明珠投。\n和戎盟已定，辟港事方稠。我奉大府檄，寻约毋效尤。\n夜郎挟天骄，自比黑面猴。鸮音不革响，马逸难维娄。\n定议法六条，未审然与不。喜公告典属，语妙言无邮。\n公亦定载书，气夺藩之酋。颇如云从龙，上下相应求。\n平生蹑公后，学步随沈浮。超擢出骖乘，误犯凌斗牛。\n凡公所亲历，我亦穷追搜。古称绝域使，例比谭天邹。\n献环诩《盖地》，折棰夸防秋。《王会》徵《职贡》，使父亲怀柔。\n今日渡西海，受节先包羞。紫凤短褐倒，黄龙清酒酬。\n与公共此役，积岁丛百尤。艰难比天险，嗟怨惟鬼谋。\n一灯话畴昔，累夕言咿嚘。宪也初识公，同客齐之罘。\n哦诗商旧学，漉酒酣新篘。抵掌当世务，时时摩蒯缑。\n尔时会秦赵，重狱穷共兜。吁嗟海大鱼，已如鱼中钩。\n尚能跋巨浪，展翼摩天游。指东覆蟠木，图南包小球。\n环顾四海波，依然完金瓯。即当绘图时，今亦一星周。\n二老话升平，一室何清幽。入门竹数竿，翠覆云油油。\n登盘献橙橘，绕屋围松楸。茫茫大瀛海，寸地才一沤。\n门前水只尺，便通浮海舟。海水绿摇天，中函今古愁。\n公自翔丹凤，我行从白鸥。再阅二十年，重对话绸缪。"
        },
        {
            "标题": "度辽将军歌",
            "作者": "黄遵宪",
            "内容": "闻鸡夜半投袂起，檄告东人我来矣。此行领取万户侯，岂谓区区不余畀。\n将军慷慨来度辽，挥鞭跃马夸人豪。平时蒐集得汉印，今作将印悬在腰。\n将军乡者曾乘传，高下句骊踪迹遍。铜柱铭功白马盟，邻国传闻犹胆颤。\n自从弭节驻鸡林，所部精兵皆百炼。人言骨相应封侯，恨不遇时逢一战。\n雄关巍峨高插天，雪花如掌春风颠。岁朝大会召诸将，铜炉银烛围红毡。\n酒酣举白再行酒，拔刀亲割生彘肩。自言平生习枪法，炼目炼臂十五年。\n目光紫电闪不动，袒臂示客如铁坚。淮河将帅巾帼耳，萧娘吕姥殊可怜。\n看余上马快杀贼，左盘右辟谁当前？鸭绿之江碧蹄馆，坐令万里销烽烟。\n坐中黄曾大手笔，为我勒碑铭燕然。么么鼠子乃敢尔，是何鸡狗何虫豸？\n会逢天幸遽贪功，它它籍籍来赴死。能降免死跪此牌，敢抗颜行聊一试。\n待彼三战三北馀，试我七纵七擒计。两军相接战甫交，纷纷鸟散空营逃。\n弃冠脱剑无人惜，只幸腰间印未失。将军终是察吏才，湘中一官复归来。\n八千子弟半摧折，白衣迎拜悲风哀。幕僚步卒皆云散，将军归来犹善饭。\n平章古玉图鼎钟，搜箧价犹值千万。闻道铜山东向倾，愿以区区当芹献。\n藉充几币少补偿，毁家报国臣所愿。燕云北望尤愤多，时出汉印三摩挲。\n忽忆《辽东浪死歌》，印兮印兮奈尔何！"
        },
        {
            "标题": "玄武湖歌和龙松岑",
            "作者": "黄遵宪",
            "内容": "大江滚滚流日夜，降幡屡竖石头下。别有苍茫一片湖，山势周遭湖不打。\n湖光十里擎风荷，游人竞说安乐窝。船头箫管驴背酒，吴娘楚客时经过。\n城南暑郁蒸如瓮，汗雨横流湿衣缝。笳鼓欣停战伐声，篷船合作清凉梦。\n一客新自天边来，一客卧起丛书堆。承平公子交章伯，酒龙诗虎争崔嵬。\n天风浩浩三万里，吹我犯斗星槎回。河山不异风景好，今者不乐何为哉？\n江城明媚雨新霁，菱叶莲蓬送香气。井阑莫问燕支山，钟声尚认鸡鸣埭。\n闲闲十亩逍遥游，莽莽六朝兴废事。珠楼绮阁未渠央，青盖黄龙奈何帝。\n盛衰漫唱《百年歌》，哀乐且图今日醉。酒波光溢金叵罗，银鲈锦鸭甘芳多。\n强颜作欢赞眉饮，茫茫对此如愁何。夕阳映郭空波明，柳丝漾绿芦芽青。\n平生旧游在吾眼，仿佛上野湖心亭。美酒肥牛酣大嚼，头冠腰箭恣欢谑。\n遥想将军渡海归，相从凯唱从军乐。"
        },
        {
            "标题": "以莲菊桃杂供一瓶作歌",
            "作者": "黄遵宪",
            "内容": "南斗在北海西流，春非我春秋非秋。人言今日是新岁，百花烂熳堆案头。\n主人三载蛮夷长，足遍五洲多异想。且将本领管群花，一瓶海水同供养。\n莲花衣白菊花黄，夭桃侧侍添红妆。双花并头一在手，叶叶相对花相当。\n浓如栴檀和众香，灿如云锦粉五色。华如宝衣陈七市，美如琼浆合天食。\n如竞笳鼓调筝琶，蕃汉龟兹乐一律。如天雨花花满身，合仙佛魔同一室。\n如招海客通商船，黄白黑种同一国。一花惊喜初相见，四千余岁甫识面。\n一花自顾远自猜，万里绝域我能来。一花退立如局缩，人太孤高我惭俗。\n一花傲睨如居居，了更妩媚非粗疏。有时背面互猜忌，非我族类心必异。\n有时并肩相爱怜，得成眷属都有缘。有时低眉若饮泣，偏是同根煎太急。\n有时仰首翻踌躇，欲去非种谁能锄。有时俯水瞋不语，谁滋他族来逼处。\n有时微笑临春风，来者不拒何不容。众花照影影一样，曾无人相无我相。\n传语天下万万花，但是同种均一家。古言猗傩花无知，听人位置无差池。\n我今安排花愿否，拈花笑索花点首。花不能言我饶舌，花神汝莫生分别。\n唐人本自善唐花，或者并使兰花梅花一齐发。飙轮来往如电过，不日便可归支那。\n此瓶不乾花不萎，不必少见多怪如橐驼。地球南北倘倒转，赤道逼人寒署变。\n尔时五羊仙城化作海上山，亦有四时之花开满悬。\n即今种花术益工，移枝接叶争天功。安知莲不变桃桃不变为菊，迥黄转绿谁能穷？\n化工造物先造质，控搏众质亦多术。安知夺胎换骨无金丹，不使此莲此菊此桃万亿化身合为一。\n众生后果本前因，汝花未必原花身。动物植物轮回作生死，安知人不变花花不变为人。\n六十四质亦么么，我身离合无不可。质有时坏神永存，安知我不变花花不变为我。\n千秋万岁魂有知，此花此我相追随。待到汝花将我供瓶时，远愿对花一读今我诗。"
        },
        {
            "标题": "番客篇",
            "作者": "黄遵宪",
            "内容": "山鸡爱舞镜，海燕贪栖梁。众鸟各自飞，无处无鸳鸯。\n今日大富人，新赋新婚行。插门桃柳枝，叶叶何相当。\n垂红结彩球，绯绯数尺长。上书大夫第，照耀门楣光。\n中庭寿星相，新"
        },
        {
            "标题": "乙未二月二十七日公祭沈文肃公祠",
            "作者": "黄遵宪",
            "内容": "管弦合沓钟鼓喧，左炉右鼎腾香烟。翩然被发乘云下，知公未遂神龙蟠。\n凭阑东望大江去，旁通闽海百由延。增城赤嵌矗弧岛，下有膏沃千良田。\n柘浆茶荈作银气，红尘四合城郭阗。生番攫人食人肉，侧有饿虎贪垂涎。\n当时倭奴轶我界，公统王师居中权。大官媕婀主和议，公唾谓不值一钱。\n侧闻近者议输币，乃竭水衡倾铜山。南门管轮东流柱，摇摇竟如风旌悬。\n流求两属忽改县，举族北辕王东迁。公言尺寸不许让，兴灭继绝兼保藩。\n毡裘大长议分岛，公尚摇手谓不然。岂期舐糠遂及米，神州亦竟污腥膻。\n巍峨钜舰古未有，凿破混沌成方圆。《考工》作记智述物，云房石栈相钩连。\n后来汉帜成一队，椎轮笔路推公先。病中呢喃造铁甲，欲聚众铁城三边。\n东沟一战炮雷震，轰轰洞击七札穿。人船兵甲各糜化，虫沙万数鱼鳖千。\n威海刘岛据坚要，漆城孰上池难填。蝝息蜷伏不敢出，如引铁锁封喉咽。\n天骄横肆地险失，坐令蚍蚁咸无援。曹蜍李志奄奄气，仰求敌国垂哀怜。\n言为众生乞生命，手书降表黄龙笺。恐公闻此气山涌，妄语诡公船犹全。\n就中邓林二死士，躬蹈烈火沈重渊。愿公遣使携葆羽，垂手接引援上天。\n金戈铁马英灵在，倘藉神力旋坤乾。吁嗟公去十六载，今日何月时何年！\n捧觞再拜席未散，又闻奔命囊书传。"
        },
        {
            "标题": "东沟行",
            "作者": "黄遵宪",
            "内容": "濛濛北来黑烟起，将台传令敌来矣，神龙分行尾衔尾。\n倭来倭来渐趋前，绵绵翼翼一字连，倏忽旋转成浑圆。\n我军瞭敌遽飞炮，一弹轰雷百人扫，一弹星流药不爆。\n敌军四面来环攻，使船使马旋如风，万弹如锥争凿空。\n地炉煮海海波涌，海鸟绝飞伏蛟恐，人声鼓声噤不动。\n漫漫昏黑飞劫灰，两军各挟攻船雷，模糊不辨莫敢来。\n此船桅折彼釜破，万亿金钱分雨堕，入水化水火化火。\n火光激水水能飞，红日西斜无还时，两军各唱绕歌归。\n从此华船匿不出，人言船坚不如疾，有器无人终委敌。"
        },
        {
            "标题": "为同年吴德潚寿其母夫人",
            "作者": "黄遵宪",
            "内容": "郁郁龙象山，松柏森苍苍。中有丹山鸟，哀鸣复回翔。\n树下即方池，池旁多鸳鸯。封缸有美酒，罗列东西厢。\n新妇厨下来，徐徐捧羹汤。长孙华蘤冠，幼孙明月珰。\n再拜拜寿母，愿母举一觞。呼潇汝来前，未言泪盈眶。\n瞿瞿心目中，曷尝须臾忘！汝父初闻丧，星奔去澄江。\n露宿衣难斯，雨泣铃郎当。沈沈永宁城，凄风摇阴房。\n切脉雰乱丝，背面欹空床。病名我不知，何由知医方？\n回头看我面，眼语诸儿郎。复指白衣冠，当作收敛装。\n汝时口啖饼，学哭嬉柩旁。为汝换锦袍，随兄爇炉香。\n朝发沪州头，丹旐魂飞扬。暮宿巴江尾，白鸡鸣悽怆。\n体夫詈重棺，骑奴嘲空囊。家有垂白母，犹待儿治丧。\n遥遥二千里，如何到家乡？明年汝兄归，捧棺交汝兄。\n逝者遂已矣，存者称未亡。我今七十三，忽忽四十霜。\n食梅难得甜，啖蔗难得浆。何图见孙曾，驩笑同此堂。\n潇也奉母言，手书告其朋。同年黄遵宪，曾历各海邦。\n西俗重妇女，安居如天堂。一簪值十万，一衣百万强。\n登楼客持裾，试马夫引缰。梦中不识役，矧乃身手当。\n虽则同女身，苦乐何参商？吁嗟三代后，女学将毋忘。\n执业只箕帚，论功惟酒浆。所托或寒微，持身备嫔嫱。\n拳拳事女君，缩缩足循墙。人权绌已甚，世情习为常。\n周婆欲制礼，胡儿惟有娘。将此语人人，人人疑荒唐。\n人生于父母，犹戴日月光。同是鞠育恩，谁能忍分张？\n当时黔蜀交，塞道嗥豺狼。驱儿就兄学，虎口儿勿惊。\n黄巾动地来，捉人锁琅珰。弃家匿深山，视盎无宿粮。\n蜀姜与蜀锦，殷勤远寄将。口书勉儿学，儿学毋怠荒。\n山中多黄檗，甘苦母自尝。母苦儿则知，不知母何望？\n潇今富学行，非母曷有成。斯实备父德，岂徒慰姑嫜。\n作妇甘卑屈，为亲宜显扬。显扬万分一，恩义终难详。\n盘龙恭人诰，雕螭节孝坊。悠悠《鹿鸣》诗，并坐歌笙簧。\n歌我《述德篇》，彤管何芬芳。持谢有母人，念兹永勿忘！"
        },
        {
            "标题": "悲平壤",
            "作者": "黄遵宪",
            "内容": "黑云蓖山山突兀，俯瞰一城炮齐发。火光所到雷䃔䃧，肉雨腾飞飞血红。\n翠翎鹤顶城头堕，一将仓皇马革裹。天跳地踔哭声悲，南城早已悬降旗。\n三十六计莫如走，人马奔腾相践蹂。驱之驱之速出城，尾追翻闻饿鸱声。\n大东喜舞小东怨，每每倒戈飞暗箭。长矛短剑磨铁枪，不堪狼藉委道旁。\n一夕狂驰三百里，敌军便渡鸭绿水。一将囚拘一将诛，万五千人作降奴。"
        },
        {
            "标题": "感事三首 其一",
            "作者": "黄遵宪",
            "内容": "酌君以葡萄千斛之酒，赠君以玫瑰连理之花。饱君以波罗径尺之果，饮君以天竺小团之茶。\n处君以琉璃层累之屋，乘君以通幰四望之车。送君以金丝压袖之服，延君以锦幔围墙之家。\n红氍贴地灯耀壁，今夕大会来无遮。褰裳携手双双至，仙之人兮粉如麻。\n绣衣曳地过七尺，白羽覆髻腾三叉。襜褕乍解双臂袒，旁缀缨络中宝珈。\n细腰亭亭媚杨柳，窄靴簇簇团莲华。膳夫中庭献湩乳，乐人阶下鸣鼓笳。\n诸天人龙尽来集，来自天汉通银槎。衣裳阑斑语言杂，康乐和亲欢不哗。\n问我何为独不乐，侧身东望三咨嗟？"
        },
        {
            "标题": "登巴黎铁塔",
            "作者": "黄遵宪",
            "内容": "拔地崛然起，崚嶒矗百丈。自非假羽翼，孰能蹑履上？\n高标悬金针，四维挂铁网。下竖五丈旗，可容千人帐。\n石础森开张，露阙屹相向。游人企足看，已惊眼界创。\n悬车倏上腾，乍闻辘轳响。人已不翼飞，迥出空虚上。\n并世无二尊，独立绝依傍。即居最下层，高已莫能抗。\n苍苍覆大圜，森芒列万象。呼吸通帝座，疑可通肸蚃。\n自天下至地，俯察不复仰。但恨目力穷，更无外物障。\n离离画方罫，万顷开沃壤。微茫一线遥，千里走河广。\n宫阙与城垒，一气作苍莽。不辨牛马人，沙虫纷扰攘。\n我从下界来，小大顿变相。未知天眼窥，么么作何状？\n北风冰海来，秋气何飒爽。海西数点烟，英伦郁相望。\n缅昔百年役，裂地争霸王。驱民入锋镝，倾国竭府帑。\n其后拿破仑，盖世气无两。胜尊天单于，败作降王长。\n欧洲古战场，好胜不相让。即今正六帝，各负天下壮。\n等是蛮触争，纷纷校得丧。嗟我稊米身，尪弱不自量。\n一览小天下，五洲如在掌。既登绝顶高，更作凌风想。\n何时御气游，乘球恣来往。扶摇九万里，一笑吾其傥。"
        },
        {
            "标题": "感事三首 其二",
            "作者": "黄遵宪",
            "内容": "吾闻弇州西有西极国，积苏累块杳无极。又闻昆仑山高万余里，增城九重天尺咫。\n此皆钧天帝所都，聚窟亦属神仙徒。元洲长洲本幻渺，丹水赤水疑有无。\n又闻西方大秦国，远轶南海波斯胡。水晶作柱夜光络，绣缕织罽黄金涂。\n犁靬干善眩虽略妄，张骞凿空原非诬。谈天足徵邹子说，《盖地》亦列王母图。\n东西隔绝旷千载，列国崛兴强百倍。道通南徼仍识途，舟绕大郎竟超海。\n衣裳之会继兵车，跂行蠕动同一家。穆满辙迹所不到，今者联翩来乘槎。\n吁嗟乎，芒芒九有古禹域，南北东西尽戎狄。岂知七万余里大九洲，竟有二千年来诸大国。"
        },
        {
            "标题": "感事三首 其三",
            "作者": "黄遵宪",
            "内容": "地球浑浑周八极，天设区域限西北。绳行沙度不可涉，黑风况畏罗杀国。\n咄哉远人来叩关，凿地忽通西南蛮。贾胡竟到印度海，师船还越大浪山。\n婆罗苏禄吾南土，从此汉阳咸人楚。长蛇封豕恣并吞，喁喁鹣鲽来无路。\n可仑比亚尤人豪，搜索大地如追逃。裹粮三月指西发，极目所际惟波涛。\n行行匝月粮且罄，舟人欲杀鬼夜号。忽然大陆出平地，一钓手得十五鳌。\n即今美洲十数国，有地万里民千忆。世人已识地球圆，更探增冰南北极。\n精卫终偿填海志，巨灵竟有擘山力。华严楼阁虽则奇，沧海桑田究难测。\n堂堂大国称支那，文物久冠亚细亚。流沙被德广所及，却特威远蔑以加。\n宋明诸儒骛虚论，徒诩汉大夸皇华。谬言要荒不足论，鸟知壤地交犬牙。\n鄂罗英法联翩起，四邻逼处环相伺。着鞭空让他人先，卧榻一任旁侧睡。\n古今事变奇至此，彼己不知宁勿耻。持被入直刺刺语不休，劝君一骋四方志。"
        },
        {
            "标题": "下水船歌",
            "作者": "黄遵宪",
            "内容": "雷光一制光闪天，洪波直泻无回旋。饥鹰脱鞲兔走穴，驰轮下阪箭离弦。\n君看我舟疾如驶，世间快事那有此。潮头拍拍鸥乱飞，舟人叫绝篙师喜。\n一山当头一对面，倏忽两山都不见。群山转瞬眼欲花，况又山头云万变。\n江随山转气益骄，蹴沙啮石波横跳。山虽百折舟一直，拍耳惟觉风刁刁。\n风声水声相鼓荡，舷倾桅侧终无恙。风乘我耶我乘风，便凌霄汉游天上。\n年来足迹遍五洲，浮槎曾到天尽头。长风破浪奚足道，平生奇绝输此游。\n忽闻隔岸唱邪许，纤夫努力力如虎。百丈横牵上濑舟，三朝三暮见黄牛。"
        },
        {
            "标题": "今别离 其四",
            "作者": "黄遵宪",
            "内容": "汝魂将何之，欲与君追随。飘然渡沧海，不畏风波危。\n昨夕入君室，举手搴君帷。披帷不见人，想君就枕迟。\n君魂倘寻我，会面亦难期。恐君魂来日，是妾不寐时。\n妾睡君或醒，君睡妾岂知。彼此不相闻，安怪常参差。\n举头见明月，明月方入扉。此时想君身，侵晓刚披衣。\n君在海之角，妾在天之涯。相去三万里，昼夜相背驰。\n眠起不同时，魂梦难相依。地长不能缩，翼短不能飞。\n只有恋君心，海枯终不移。海水深复深，难以量相思。"
        },
        {
            "标题": "锡兰岛卧佛 其二",
            "作者": "黄遵宪",
            "内容": "浩浩象口水，流到殑伽山。遥望窣堵波，相约僧跻攀。\n中有卧佛像，丈六金身坚。右叠重累足，左握光明拳。\n虽具坚牢相，软过兜罗绵。水田脱净衣，鬊云堆华鬘。\n大青发屈蠡，围金耳垂环。就中白毫光，普照世大千。\n八十种好相，一一功德圆。是谁摄巧匠，上登忉利天。\n刻此牛头檀，妙到秋毫颠。或言佛涅槃，娑罗双树间。\n此即茶维地，斯语原讹传。惟佛有神力，高踞两山巅。\n至今双足迹，尚隔十由延。或言古无人，只有龙鬼仙。\n其后买珠人，渐次成市廛。此亦妄造语，有如野狐禅。\n实别经行地，与佛大有缘。参天贝多树，由此枝叶繁。\n独怪如来身，不坐千叶莲。既付金缕衣，何不一启颜？\n岂真津梁疲，老矣倦欲眠。如何沈沈睡，竟过三千年？"
        },
        {
            "标题": "锡兰岛卧佛 其四",
            "作者": "黄遵宪",
            "内容": "我闻舒五指，化作狮子雄。能令众醉象，败窜头笼东。\n何不敕兽王，俾当敌人冲？我闻觕大力，手张祖王弓。\n射过七铁猪，入地千万重。何不矢一发，再张力士锋。\n我闻四海水，悉纳毛孔中。蛟龙与鱼鳖，众生无不容。\n何不口一吸，令化诸毛虫？我闻大千界，一击成虚空。\n譬掷陶家轮，极远到无穷。何不气一喷，散为鞞蓝风？\n我闻三昧火，烧身光熊熊。千眼金刚杵，头出烟焰红。\n何不呼阿奴，一用天火攻。我闻安息香，力能敕毒龙。\n尾击须弥山，波涛声汹汹。何不呼小婢，悉遣河神从？\n我闻阿脩罗，横攻善见宫。流尽赤蚌血，藕丝遁无踪。\n何不取天仗，压制群魔凶？我闻毗琉璃，素守南天封。\n薜荔鸠槃茶，万鬼声喁喁。何不饬鬼兵，力助天王功？\n惟佛大法王，兼综诸神通。声闻诸弟子，递传术犹工。\n如何敛手退，一任敌横纵。竟使清净土，概变腥膻戎？\n五方万天祠，一齐鸣鼓钟。遥望西王母，虎齿发蓬蓬。\n合上皇帝号，万宝朝河宗。佛力遂扫地，感叹摧肝胸。"
        },
        {
            "标题": "锡兰岛卧佛 其六",
            "作者": "黄遵宪",
            "内容": "噫嗟五大洲，立教几教皇？惟佛能大仁，首先唱天堂。\n以我悲悯心，置人安乐乡。古分十等人，贵贱如画疆。\n惟佛具大勇，自弃铜轮王。众生例平等，一律无低昂。\n罪畏末日审，报冀后世偿。佛说有弥勒，福德莫可当。\n将来僧祇劫，普渡胥安康。此皆大德慧，倾海谁能量。\n古学水火风，今学声气光。辩才总无碍，博综无不详。\n独惜说慈悲，未免过主张。臂称穷鸽肉，身供饿虎粮。\n左手割利刃，右手涂檀香。冤亲悉平等，善恶心皆忘。\n愈慈愈忍辱，转令身羸尪。兽蹄交鸟迹，一听外物戕。\n人间多虎豹，天上无凤凰。虎豹富筋力，故能恣彊梁。\n凤凰太文彩，毛羽易摧伤。惟强乃秉权，强权如金刚。\n吁嗟古名国，兴废殊无常。罗马善法律，希腊工文章。\n开化首埃及，今亦归沦亡。念我亚细亚，大国居中央。\n尧舜四千年，圣贤代相望。大哉孔子道，上继皇哉唐。\n血气悉尊亲，声名被八荒。到今四夷侵，尽撤诸边防。\n天若祚中国，黄帝垂衣裳。浮海率三军，载书使四方。\n王灭镇象主，鬼族驯狼㬻。归化献赤土，颂德歌白狼。\n共尊天可汗，化外胥来航。远及牛贺洲，鞭之如群羊。\n海无烈风作，地降甘露祥。人人仰震旦，谁侮黄种黄？\n弱供万国役，治则天下强。明王久不作，四顾心茫芳。"
        },
        {
            "标题": "锡兰岛卧佛 其五",
            "作者": "黄遵宪",
            "内容": "佛不能庇国，岂不能庇教。奈何五印度，竟不闻佛号！\n古有《韦陀》画，云自梵天造。贵种婆罗门，挟此肆凌傲。\n凡夫钝根辈，分定莫能校。自佛倡平等，人各有业报。\n天堂与地狱，善恶人所召。卑贱众首陀，吹螺喜相告。\n亦有婆罗门，渐渐服教导。食屑鹁鸠行，夜行鸺鹠叫。\n涂灰身半裸，拜月脚左跷。各弃事天业，回向信三宝。\n大地阎浮提，慈云遍覆帱。何意梵志辈，势盛复鼓噪。\n灰死火复然，尾大力能掉。别创温都名，布以人皇诏。\n佛头横著粪，诃骂杂嘲诮。尽驱出家人，一一出边徼。\n外来波斯胡，更立祆神庙。千牛祭火光，万马拜日曜。\n嗣后摩诃末，采集各经要。一经衍圣传，一剑镇群暴。\n谓此哥罗尼，实以教忠孝。天使乘白马，口宣天所诰。\n从则升九天，否则杀左道。教主兼霸王，黄屋建左纛。\n继以蒙古主，挟势尤桀骜。以彼转轮王，力大谁敢较。\n迩来耶稣徒，遍传《新旧约》。载以通商舶，助以攻城炮。\n谓天只一尊，获罪无所祷。一切土木像，荒诞尽可笑。\n顶上舍利珠，拉杂付摧烧。竟使佛威德，灯灭树倾倒。\n摩耶抚钵哭，迦叶捧衣悼。像法二千年，今真末劫到。\n恶王魔波旬，更使众魔娆。天人八部众，谁不生悲恼？"
        },
        {
            "标题": "锡兰岛卧佛 其一",
            "作者": "黄遵宪",
            "内容": "大风西北来，摇天海波黑。茫茫世界尘，点点国土墨。\n虽曰中国海，无从问禹迹。近溯唐南蛮，远逮汉西域。\n旧时《职贡图》，依稀犹可识。自明遣郑和，使节驰络绎。\n凡百马流种，各各设重译。金弃铸多罗，玉环献摩勒。\n每以佛光明，表颁帝威德。苏禄率群臣，渤泥挈尽室。\n阑斑被绣缦，扶服拜赤帟。是中蛮夷长，窃号公侯伯。\n比古小诸侯，尚足称蒲璧。其他鸟了部，争亦附商舶。\n有诏镇国山，碑立高百尺。以此明得意，此刻之罘石。\n及明中弃后，朝贡渐失职。岂知蕞尔国，既经三四摘。\n铁围薄福龙，大半供鸟食。我行过九真，其次泊息力。\n婆罗左右望，群岛比虮虱。咸归西道主，尽拔汉赤帜。\n日夕兴亡泪，多于海水滴。行行复行行，便到师子国。"
        },
        {
            "标题": "伦敦大雾行",
            "作者": "黄遵宪",
            "内容": "苍天已死黄天立，倒海翻云百神集。一时天醉帝梦酣，举国沉迷同失日。\n芒芒荡荡国昏荒，冥冥蒙蒙黑甜乡。我坐斗室几匝月，面壁惟拜灯光王。\n时不辨朝夕，地不识南北。离离火焰青，漫漫劫灰黑。\n如渡大漠沙尽黄，如探严穴黝难测。化尘尘亦缁，望气气皆墨。\n色象无可名，眼鼻若并塞。岂有盘古氏，出世天再辟。\n又非阿脩罗，搅海水上击。忽然黑暗无间堕落阿鼻狱，又惊恶风吹船飘至罗杀国。\n出门寸步不能行，九衢偏地铃铎声。车马鸡栖匿不出，楼台蜃气中含腥。\n天罗磕匝偶露缺，上有红轮色如血。暖暖曾无射目光，凉凉未觉炙手热。\n吾闻地球绕日日绕球，今之英属遍五洲。亦日所照无不到，光华远被天尽头。\n鸟知都城不见日，人人反抱天堕忧。又闻地气蒸腾化为雨，巧算能知雨点数。\n此邦本以水为家，况有灶烟十万户。倘将四海之雾铢积寸算来，或尚不如伦敦城中雾。"
        },
        {
            "标题": "锡兰岛卧佛 其三",
            "作者": "黄遵宪",
            "内容": "吁嗟佛灭度，世界眼尽灭。最先王舍城，大辟禅师窟。\n迦叶与阿难，结集佛所说。尔来一百年，复见大会设。\n恒河左右流，犍槌声不绝。其后阿育王，第一言佛法。\n能役万鬼神，日造八万塔。举国施与佛，金榜国门揭。\n九十六外道，群言罢一切。复遣诸弟子，分授十万偈。\n北有大月氏，先照佛国月。四开无遮会，各运广长舌。\n汉家通西域，声教远相接。金人一入梦，白马来负笈。\n绳行复沙度，来往踵相蹑。总持四千部，重译多于发。\n华言通梵语，众推秦罗什。后分律法论，宗派各流别。\n要之祛卢字，力大过仓颉。南有狮子王，凿字赤铜鍱。\n当时东西商，互通度人筏。但称佛弟子，能避鬼罗杀。\n遂使诸天经，满载商人箧。鸟喙䓉子洲，畏鬼性騃怯。\n一闻地狱说，心畏ㄦ摩杀。赖佛得庇护，无异栖影鸽。\n国主争布金，妃后亦托钵。尊佛过帝天，高供千白氎。\n乐奏梵音曲，讼听番僧决。向来文身人，大半著僧衲。\n达摩浮海来，一花开五叶。语言与文字，一喝付抹杀。\n十年勤面壁，一灯传立雪。直指本来心，大声用棒喝。\n非特道家流，附会入庄列。竟使宋诸儒，沿袭事剽窃。\n最奇宗喀巴，别得大解脱。不生不灭身，忽然佛复活。\n西天自在王，高踞黄金榻。千百毡裘长，膜拜伏上谒。\n西戎犬羊性，杀人日流血。喃喃诵经声，竟能消杀伐。\n藏卫各蕃部，无复事鞭挞。即今奔巴瓶，改法用金梜。\n论彼象教力，群胡犹震慑。综佛所照临，竟过九州阔。\n极南到朱波，穷北逾靺鞨。大东渡日本，天皇尽僧牒。\n此方护佛齿，彼土迎佛骨。何人得钵缘，某日是箭节。\n庄饰紫金阶，供食白银阙。倒海然脂油，震雷响金钹。\n香云幢幡云，九天九地彻。五百虎狮象，遍地迎菩萨。\n谓此功德盛，当历千万劫。有国赖庇护，金瓯永无缺。\n岂知西域买，手不持寸铁。举佛降生地，一旦尽劫夺。"
        },
        {
            "标题": "春夜招乡人饮",
            "作者": "黄遵宪",
            "内容": "春风漾微和，吹断檐前雪。寒犬吠始停，众客互排闼。\n出瓮酒子酽，欹壁烛奴热。花猪间黄鸡，亦足供餔醊。\n团坐尽乡邻，无复苛礼设。以我久客归，群起争辩诘。\n初言日本国，旧是神仙窟。珊瑚交枝柯，金银眩宫阙。\n云馀白傅龛，锦留太真袜。今犹骖鸾来，眼见非恍惚。\n子乘仙槎去，应识长生诀。灵芝不死药，多少秘筐箧？\n或言可伦坡，索地始未获。匝月粮惧罄，磨刀咸欲杀。\n天神忽下降，指引示玉牒。巨鳌戴山来，再拜请手接。\n狂呼登陆去，炮乡轰空发。人马合一身，手秉黄金钺。\n野人走且僵，惊辟鬼罗杀。即今牛货洲，利尽西人夺。\n金穴百丈深，求取用不竭。又言太平洋，地当西南缺。\n下有海王宫，蛟螭恣出没。漫空白雨跳，往往鱼吐沫。\n曾有千斛舟，随波入长舌。天地黑如盘，腥风吹雨血。\n转肠入轮回，遗矢幸出穴。始知出鱼腹，人人庆复活。\n传闻浮海舟，尽里十重铁。叠床十八层，上下各区别。\n牛羊豕鸡狗，万物萃一筏。康庄九达间，周庐千户辟。\n船头逮船尾，巡行认车辙。其人好楼居，四窗而八达。\n千光璧琉璃，五色红靺鞨。杰阁高入云，明明月可掇。\n出入鬼仙间，多具锁子骨。曾见高縆伎，行绳若飞越。\n犁鞬善眩人，变态尤诡谲。常闻海客谈，异说十七八。\n太章实亲见，然否待子决。诸胡饱腥膻，四族出饕餮。\n饤盘比塔高，硬饼藉刀截。菜香苜蓿肥，酒艳葡萄泼。\n冷淘粘山蚝，浓汁爬沙鳖。动指思异味，谅子固不屑。\n古称美须眉，今亦夸白皙。紫髯盘蟠虬，碧眼闪健鹘。\n子年未四十，鬑鬑须在颊。诸毛纷绕涿，东涂复西抹。\n得毋逐臭夫，习染求容悦。子如夸狄强，应举巨觥罚。\n谬称夜郎大，能步禹迹阔。试披地球图，万国仅虮虱。\n岂非谈天衍，妄论工剽窃。一唱十随和，此默彼又聒。\n醉喝杯箸翻，笑震屋瓦裂。平生意气颇，滔滔论不歇。\n到此穷诘屈，口钳舌反结。自作沧溟游，积日多于发。\n所见了无奇，无异在眉睫。《山经》伯翳知，《坤图》怀仁说。\n足迹未遍历，安敢遽排讦。大鹏恣扶摇，暂作六月息。\n尚拟汗漫游，一将耳目豁。再阅十年归，一一详论列。"
        },
        {
            "标题": "纪事 其四",
            "作者": "黄遵宪",
            "内容": "某日戏马台，广场千人设。纵横乌皮儿，上下若梯级。\n华灯千万枝，光照绣帷撤。登场一酒胡，运转广长舌。\n盘盘黄须虬，闪闪碧眼鹘。开口如悬河，滚滚浪不竭。\n笑激屋瓦飞，怒轰庭柱裂。有时应者者，有时呼咄咄。\n掌心发雷声，拍拍齐击节。最后手高举，明示党议决。"
        },
        {
            "标题": "纪事 其一",
            "作者": "黄遵宪",
            "内容": "吹我合众笳，击我合众鼓。擎我合众花，书我合众簿。\n汝众勿喧哗，请听吾党语。人各有齿牙，人各有肺腑。\n聚众成国家，一身此尺土。所举勿参差，此乃众人父。\n击我共和鼓，吹我共和笳。书我共和簿，擎我共和花。\n请听吾党语，汝众勿喧哗。人各有肺腑，人各有齿牙。\n一身此尺土，聚众成国家。此乃众人父，所举勿参差。"
        },
        {
            "标题": "纪事 其五",
            "作者": "黄遵宪",
            "内容": "演说事未已，复辟纵观场。铁兜绣袮裆，左右各分行。\n宝象黄金络，白马紫丝缰。橐橐安步靴，林林耸肩枪。\n或带假面具，或手执长枪。金目戏方相，黑脸画鬼王。\n仿古十字军，赤旆风飘扬。齐唱爱国歌，曼声音绕梁。\n千头万头动，竞进如排墙。指点道旁人，请观吾党光。"
        },
        {
            "标题": "纪事 其八",
            "作者": "黄遵宪",
            "内容": "吁嗟华盛顿，及今百年矣。自树独立旗，不复受压制。\n红黄黑白种，一律平等视。人人得自由，万物咸遂利。\n民智益发扬，国富乃倍蓰。泱泱大国风，闻乐叹观止。\n乌知举总统，所见乃怪事。怒挥同室戈，愤争传国玺。\n大则酿祸乱，小亦成击刺。寻常瓜蔓抄，逮捕遍官吏。\n至公反成私，大利亦生弊。究竟所举贤，无愧大宝位。\n倘能无党争，尚想太平世。"
        },
        {
            "标题": "九姓渔船曲",
            "作者": "黄遵宪",
            "内容": "白石青溪波作镜，翩翩自照惊鸿影。本来此事不干卿，偏扰波澜生古井。\n使君五马从天来，八闽张罗纲贤才。何图满载珊瑚后，还有西施纲载回。\n西施一舸轻波软，原是官船当娃馆。玉女青矑隔版窥，径就郎怀歌婉转。\n婉转偎郎倚郎坐，不道鲁男真不可。此时忍后未能禁，此夕消魂便真个。\n门前乌桕天将曙，搴帷重对双星诉。君看银潢一道斜，小星竟向鹊桥渡。\n鹊桥一渡太匆匆，割臂盟寒忍负侬。不愿邮亭才一夕，宁将歌曲换三公。\n纷纷礼法言如雨，风语华言相诖误。欲乞春阴巧护花，缘章宁向东皇诉。\n略言臣到庚宗宿，大堤花艳惊人目。为求簉室梦泉丘，敢挈阿娇贮金屋。\n弹章自劾满朝惊，竟以风流微罪行。如何铁石心肠者，偏对梨涡忽有情？\n雅娘传语鸩媒妒，侬家世世横塘住。相当应嫁弄潮儿，不然便逐浮梁贾。\n张罗得为虽有缘，将珠抵鹊宁非误？祸水真成薄命人，微瑕究惜《闲情赋》。\n刚说高飞变凤凰，无端打散惊鸳鸯。金钗敲断都由我，团扇遮羞怕见郎。\n永丰坊柳丝丝缘，抛却一官剩双宿。莫将破甑屡回头，且唱同舟定情曲。"
        },
        {
            "标题": "冯将军歌",
            "作者": "黄遵宪",
            "内容": "冯将军，英名天下闻。将军少小能杀贼，一出旌旗云变色。\n江南十载战功高，黄袿色映色翎飘。中原荡清更无事，每日摩挲腰下刀。\n何物岛夷横割地，更索黄金要岁币。北门管钥赖将军，虎节重臣亲拜疏。\n将军剑光方出匣，将军谤书忽盈箧。将军卤莽不好谋，小敌虽勇大敌怯。\n将军气涌高于山，看我长驱出玉关。平生蓄养敢死士，不轩楼兰今不还。\n手执蛇矛长丈八，谈笑欲吸匈奴血。左右横排断后刀，有进无退退则杀。\n奋梃大呼从如云，同拚一死随将军。将军报国期死君，我辈忍扳将军恩。\n将军威严若天神，将军有令敢不遵，负将军者诛及身。\n将军一叱人马惊，从而往者五千人。五千人马排墙进，绵绵延延相击应。\n轰雷巨炮欲发声，既戟交胸刀在颈。敌军披靡鼓声死，万头窜窜纷如蚁。\n十荡十决无当前，一日横驰三百里。吁嗟乎，马江一败军心慑，龙州拓地贼氛压。\n闪闪龙旗天上翻，道咸以来无此捷。得如将军十数人，制梃能挞虎狼秦。\n能兴灭国柔强邻，呜呼安得如将军！"
        },
        {
            "标题": "纪事 其二",
            "作者": "黄遵宪",
            "内容": "此党夸彼党，看我后来绩。通商与惠工，首行保护策。\n黄金准银价，务令昭画一。家家田舍翁，定多十斛麦。\n凡我美利坚，不许人侵轶。远方黄种人，闭关严逐客。\n毋许溷乃公，鼾睡卧榻侧。譬如耶稣饼，千人得饱食。\n太阿一到手，其效可计日。彼党斥此党，空言彼何益。"
        },
        {
            "标题": "逐客篇",
            "作者": "黄遵宪",
            "内容": "呜呼民何辜，值此国运剥！轩顼五千年，到今国极弱。\n鬼蜮实难测，魑魅乃不若。岂谓人非人，竟作异类虐。\n茫茫六合内，何处足可托？华人渡海初，无异凿空凿。\n团焦始蜗庐，周防渐虎落。蓝缕启山林，丘墟变城郭。\n金山蟹堁高，伸手左右攫。欢呼满载归，群夸国极乐。\n招邀尽室行，后脚踵前脚。短衣结椎髻，担簦蹑草屩。\n酒人率庖人，执针偕执斫。抵掌齐入秦，诸毛纷绕涿。\n后有红巾贼，刊章指名捉。逋逃萃渊薮，趋如蛇赴壑。\n同室戈娄操，入市刃相斮。助以国纲宽，日长土风恶。\n渐渐生妒争，时时纵谣诼。谓彼外来丐，只图饱囊橐。\n地皮足一踏，有金尽跳跃。腰缠得万贯，便骑归去鹤。\n谁肯解发辫，为我供客作？或言彼无赖，初来尽袒膊。\n喜如虫扑缘，怒则兽噬搏。野蛮性嗜杀，无端血染锷。\n些地非恶溪，岂容食人鳄。又言诸娄罗，生性极龌龊。\n居同狗国秽，食等豕牢薄。所需日百钱，大觳难此较。\n任彼贱值佣，我辈坐脧削。眼见手足伤，谁能忍毒蠚？\n千口音譊譊，万目瞪灼灼。联名十上书，上请王斟酌。\n骤下逐客令，此事恐倍约。万国互通商，将以何辞却？\n姑遣三人行，藉免众口铄。掷枭倘成卢，聊一试蒲■。\n谁知糊涂相，公然闭眼诺。噫嘻六州铁，谁实铸大错？\n从此悬厉禁，多方设扃钥。丸泥便封关，重门复击柝。\n去者鹊绕树，居者燕巢幕。关讥到进客，郊移及游学。\n国典与邻交，一切束高阁。东望海漫漫，绝远逾大漠。\n舟人呼卬须，津吏唱公莫。不持入关繻，一来便受缚。\n但是黄面人，无罪亦篣掠。慨想华盛顿，颇具霸王略。\n檄告美利坚，广土在西漠。九夷及八蛮，一任通邛笮。\n黄白红黑种，一律等土著。逮今不百年，食言曾不怍。\n吁嗟五大洲，种族粉各各。攘外斥夷戎，交恶詈岛索。\n今非大同世，祇挟智勇角。芒砀红番地，知汝重开拓。\n飞鹰倚天立，半球悉在握。华人虽后至，岂不容一勺。\n有国不养民，譬为丛驱爵。四裔投不受，流散更安着？\n天地忽局蹐，人鬼共咀嚼。皇华与大汉，第供异族谑。\n不如黑奴蠢，随处安浑噩。堂堂龙节来，叩关亦足躩。\n倒顷四海水，此耻难洗濯。他邦互效尤，无地容飘泊。\n远步想章亥，近功陋卫霍。芒芒问禹迹，何时版图廓？"
        },
        {
            "标题": "纪事 其三",
            "作者": "黄遵宪",
            "内容": "彼党讦此党，党魁乃下流。少作无赖贼，曾闻盗人牛。\n又闻挟某妓，好作狭邪游。聚赌叶子戏，巧术妙窃钩。\n面目如鬼蜮，衣冠如沐猴。隐慝数不尽，汝众能知不？\n是谁承馀窍，竟欲粪佛头。颜甲十重铁，说恐难遮羞。\n此党讦彼党，众口同一咻。"
        },
        {
            "标题": "纪事 其七",
            "作者": "黄遵宪",
            "内容": "四年一公举，今日真及期。两党党魁名，先刻党人碑。\n人人手一纸，某官某何谁。破晓车马声，万蹄纷奔驰。\n环人各带刀，故示官威仪。实则防民口，豫备国安危。\n路旁局外人，各各捩眼窥。三五立街头，徐徐撚颔髭。\n大邦数十筹，胜负终难知。赤轮日可中，已诧邮递迟。\n俄顷一报来，急喘竹筒吹。未几复一报，闻锣惊复疑。\n抑扬到九天，啼笑奔千儿。夜半筹马定，明明无差池。\n轰轰祝炮声，雷乡云下垂。巍巍九层楼，高悬总统旗。"
        },
        {
            "标题": "近世爱国志士歌 其七",
            "作者": "黄遵宪",
            "内容": "只一衣带水，便隔十重雾。能知四国为，独君识时务。"
        },
        {
            "标题": "近世爱国志士歌 其五",
            "作者": "黄遵宪",
            "内容": "文章亦小技，能动处士议。武门两石弓，不若一丁字。"
        },
        {
            "标题": "近世爱国志士歌 其四",
            "作者": "黄遵宪",
            "内容": "拍枕海潮来，勿再闭关眠。日本桥头水，直接龙动天。"
        },
        {
            "标题": "近世爱国志士歌 其十二",
            "作者": "黄遵宪",
            "内容": "宗五汝宗五，呼天诉民苦。恨不漆头颅，留看民歌舞。"
        },
        {
            "标题": "赤穗四十七义士歌",
            "作者": "黄遵宪",
            "内容": "四十七士人同仇。四十七士心同谋。一盘中供仇人头。\n哀哀燕雀鸣啁啾。泥首泣诉围松楸。臣等无状恐为当世羞。\n君虽有臣不能为君持干掫。君实有弟不获传国如金瓯。\n君亦有国民，不敢兴师修戈矛。犹复腼颜视息日日偷。\n臣等非敢国法雠。伏念国亡君死实惟仇人由。当时天使来，奉命同会酬。\n环门观礼千人稠。彼名高家实下流。骂我衣冠如沐猴。\n笑我朝会啼秃鹙。我君怒如鲠在喉。拔剑一发不复收。\n乌知仇人不死翻贻家国忧。臣等闻变行叹复坐愁。\n或言死拒或言死请无能连一筹。同官臭味殊薰莸。\n一国蒙戎如狐裘。最后决意报雠同力戮，洒血书誓无悔尤。\n四十七士相绸缪。蹈间伺隙忽然岁一周。昨夜四更月黑至鸺鹠。\n众皆衷甲撑铁兜。长梯大椎兼利鍭。或逾高墉或逾沟。\n开门先刃铃下驺。大呼转斗如貔貅。彼仇人者巧藏驱，如椽银烛遍宅搜。\n神恫鬼怒人焉瘦，闯然首出霜锋抽。彼盘之中血髑髅。\n先公犹识伧父面目不？此一匕首先公所赐绕指柔。\n请公含笑试吴钩。忽复赍齐恨埋九幽。臣等事毕无所求。\n愿从先君地下游。国家明刑有皋繇。定知四十七士同作槛车囚。\n不愿四十七士戴头如赘疣。唯愿四十七士骈死同首丘。\n将军有令付管勾。纲舆分置四诸侯。明年赐剑如杜邮。\n四十七士性命同日休。一时惊叹争歌讴。观者拜者吊者贺者万花绕冢每日香烟浮。\n一裙一屐一甲一胄一刀一矛一杖一笠一歌一画手泽珍宝如天球。\n自从天孙开国首重天琼矛和魂一传千千秋。况复五百年来武门尚武国多贲育俦。\n到今亦穗义士某某某某四十七人一一名字留。\n内足光辉大八州。外亦声明五大州。"
        },
        {
            "标题": "罢美国留学生感赋",
            "作者": "黄遵宪",
            "内容": "汉家通西域，正值全盛诗。南至大琉球，东至高名骊。\n北有同盟国，帝号俄罗斯。各遣子弟来，来拜国子师。\n皇帝临辟雍，皇皇汉官仪。《石经》出玉箧，宝盖张丹墀。\n诸王立横卷，百蛮环泮池。于戏盛德事，慨想轩与羲。\n自从木兰狩，国弱势不支。环球六七雄，鹰立侧眼窥。\n应制台阁体，和声帖括诗。二三老臣谋，知难济倾危。\n欲为树人计，所当师四夷。奏遣留学生，有诏命所司。\n第一选隽秀，其次择门楣。高门掇科第，若搞颔下髭。\n黄背好八股，肯令手停披。茫茫西半球，远隔天之涯。\n千金不垂堂，谁敢狎蛟螭？惟有小家子，重利轻别离。\n纥干山头雀，短喙日啼饥。但图飞去乐，不复问所之。\n蓝楼田舍奴，蓬头乳臭儿。优给堂餐钱，荣颁行装衣。\n舟中东西人，相顾惊复疑。此乃窭人子，胡为来施施？\n使者挈乘槎，四牡光騑騑。郑重诏监督，一一听指麾。\n广厦百数间，高悬黄龙旗。入室阒无人，但见空皋比。\n便便腹高卧，委蛇复委蛇。借问诸学生，了不知东西。\n各随女师去，雏鸡母相依。鸟语日啾啁，庶几无参差。\n就中高才生，每有出类奇。其馀中不中，太半悲染丝。\n千花红毾㲪，四窗碧琉璃。金络水晶柱，银盘夜光杯。\n乡愚少所见，见异辄意移。家书说贫穷，问子今何居。\n我今膳双鸡，谁记炊扊扅。汝言盎无粮，何不食肉糜？\n客问故乡事，欲答颜忸怩。嬉戏替戾冈，游宴贺跋支。\n互谈伊优亚，独歌妃呼豨。吴言与越语，病忘反不知。\n亦有习祆教，相率拜天祠。口嚼天父饼，手翻《景教碑》。\n楼台法界住，香华美人贻。此间国极乐，乐不故蜀思。\n新来吴监督，其僚喜官威。谓此泛驾马，衔勒万能骑。\n徵集诸生来，不拜即鞭笞。弱者呼謈痛，强者反唇稽。\n汝辈狼野心，不如鼠有皮。谁甘畜生骂，公然老拳挥。\n监督愤上书，溢以加罪辞。诸生尽佻达，所业徒荒嬉。\n学成供蛮奴，否则仍汉痴。国家糜金钱，养此将何为？\n朝廷命使者，去留审所宜。使者护诸生，本意相维持。\n监督意亦悔，驷马舌难追。使者甫下车，含怒故诋諆。\n我不知许事，我且食蛤蜊。监督拂衣起，喘如竹筒吹。\n一语不能合，遂令天地暌。郎当一百人，一一悉遣归。\n竟如瓜蔓抄，牵累何累累。当其未遣时，西人书交驰。\n总统格兰脱，校长某何谁。愿言华学生，留为国光辉。\n此来学日浅，难言成与亏。颇有聪颖士，利锥非钝槌。\n忽然筵席撤，何异鞶带褫。本图爱相助，今胡弃如遗？\n相公答书言，不过别瑕疵。一旦尽遣撤，哗然称我欺。\n怒下逐客令，旋禁华工来。溯自西学行，极盛推康熙。\n算兼几何学，方集海外医。天士充日官，南斋长追随。\n广译奇器图，诸器何伙颐。惜哉国学舍，未及设狄鞮。\n矧今学兴废，尤关国盛衰。十年教训力，百年富强基。\n奈何听儿戏，所遣皆卑微。部娄难为高，混沌强书眉。\n坐令远大图，坏以意气私。牵牛罚太重，亡羊补恐迟。\n蹉跎一失足，再遣终无期。目送海舟返，万感心伤悲！"
        },
        {
            "标题": "流求歌",
            "作者": "黄遵宪",
            "内容": "白头老臣倚墙哭，颓髻斜簪夜惨绿。自嗟流荡作波臣，细诉兴亡溯天蹴。\n天孙传世到舜天，海上蜿蜒一脉延。弹丸虽号蕞尔国，问鼎犹传七百年。\n大明天子云端里，自天草诏飞黄纸。印绶遥从亦士颁，衣冠幸不珠崖弃。\n使星如月照九州，王号中山国小球。英簜双持龙虎节，绣衣直指凤麟洲。\n从此苞茅动人贡，艳说扶桑茧如瓮。酋豪入学还请经，天王赐袭仍归赗。\n尔时国势正称强，日本犹封异姓王。只戴上枝归一日，更无尺诏问东皇。\n黑面小猴投袂起，谓是区区应余畀。数典横徵贡百牢，兼弱忽然加一矢。\n鲸鲵横肆气吞舟，早见降幡出石头。大夫拔舍君含璧，昨日蛮王今楚囚。\n畏首畏尾身有几，笼鸟惟求宽一死。但乞头颅万里归，妄将口血群臣誓。\n归来割地献商于，索米仍输岁岁租。归化虽编归汉里，畏威终奉吓蛮书。\n一国从兹臣二主，两姑未觉难为妇。称臣称侄日为兄，依汉依天使如父。\n一旦维新时事异，二百馀藩齐改制。覆巢岂有完卵心，顾器略存投鼠忌。\n公堂才锡藩臣宴，锋车竟走降王传。刚闻守约比交邻，忽尔废藩夷九县。\n吁嗟君长槛车去，举族北辕谁控诉？鬼界明知不若人，虎性而今化为鼠。\n御沟一带水溶溶，流出花枝胡蝶红。尚有丹书珠殿挂，空将金印紫泥封。\n迎恩亭下蕉阴覆，相逢野老吞声哭。旌麾莫睹汉官仪，簪缨未改秦衣服。\n东川西川吊杜鹃，稠父宋父泣鸲鹆。兴灭曾无翼九宗，赐姓空存殷七族。\n几人脱险作逋逃，几次流离呼伯叔？北辰太远天不闻，东海虽枯国难复。\n毡裘大长来调处，空言无施究何补？只有琉球恤难民，年年上疏劳疆臣。"
        },
        {
            "标题": "近世爱国志士歌 其九",
            "作者": "黄遵宪",
            "内容": "宁死不帝秦，意蹈东海死。当时互抱人，今亦骑箕尾。"
        },
        {
            "标题": "近世爱国志士歌 其六",
            "作者": "黄遵宪",
            "内容": "锁港百不知，惟梦君先觉。到今鴂舌声，遍地设音学。"
        },
        {
            "标题": "近世爱国志士歌 其十一",
            "作者": "黄遵宪",
            "内容": "鸡鸣晓渡关，鸟楼夜系狱。长歌招和魂，一歌一声哭。"
        },
        {
            "标题": "游箱根 其三",
            "作者": "黄遵宪",
            "内容": "举国无名川，一湖何滉瀁！环抱三百里，下窥五十丈。\n神武开辟来，亘古无消长。氿泉日穴出，洑流失归向。\n一碧湛空明，万象绝依傍。昂头只日月，两轮互摩荡。\n我来驾一舟，杳茫迷所往。谓是沧溟游，乘风破巨浪。\n何图众山顶，乃泛海荡荡。关东昔豪杰，割地争霸王。\n汤池据此险，漆城莫敢上。迩来司农官，又作填海想。\n凿脉乾此湖，可得千沃壤。纷纷校得失，尧桀我俱忘。\n且作烟波徒，容与打双桨。"
        },
        {
            "标题": "送肉户玑公使之燕京",
            "作者": "黄遵宪",
            "内容": "《海外大荒经》，既称带方东。是有君子国，挂剑知儒风。\n唐宋时遣使，车书万里同。缁流唱金经，武士横雕弓。\n内国既多事，外使不复通。迩者海禁开，乘时多英雄。\n捧盘从载书，隔海飞艨艟。益知唇齿交，道谊在和衷。\n子今持使节，累叶家声隆。博学等黄备，抱德追菅公。\n冠垂华蘤枝，手撚梅花红。同行二三子，亦如贵珠鬃。\n子能弥阙失，竹帛铭汝功。今日送子去，东西倏转蓬。\n扶桑遥回顾，旭影多朦胧。仰瞻阙庭高，我心亦忡忡。"
        },
        {
            "标题": "游箱根 其二",
            "作者": "黄遵宪",
            "内容": "群峰插云中，结屋峰头住。濛濛万云海，凭空无寸土。\n开窗起看云，迷茫若无睹。一云忽飞来，一云不肯去。\n一云幻作龙，盘旋绕层柱。关窗急遮拦，攒隙细如缕。\n须臾塞破屋，真气满庭户。解装张行囊，呼童共捞取。\n大风卷地来，团作黑烟聚。隐隐闻雷声，乍似婴儿怒。\n遥知百万家，已洒三尺雨。我方跂脚眠，梦骑赤龙舞。\n直倾天河水，远向并豫注。侧身起西望，梦堕云深处。"
        },
        {
            "标题": "送秋月古香种树归隐日向故封即用其留别诗韵",
            "作者": "黄遵宪",
            "内容": "昨日公侯今老农，飘然挂冠归旧封。忙时蜡屐闲扶筇，空山猿鹤长相从。\n觚棱帝阙春梦浓，醒来忽隔天九重。天风吹袂云荡胸，云胡不乐心溶溶。\n人生一别难相逢，落月屋梁思子容。他时子倘思吾侬，鸡鸣西望罗浮峰。"
        },
        {
            "标题": "游箱根 其四",
            "作者": "黄遵宪",
            "内容": "群山若堂防，依严各构屋。家家争调水，曲笕引修竹。\n泠泠滴檐角，汩汩出严腹。晓鸦犹未兴，已有游人浴。\n东屋鸣琴弦，西屋斗棋局。南屋垂钓竿，北屋罗简牍。\n蛟毫展凉簟，鹤"
        },
        {
            "标题": "宫本鸭北索题晃山图即用卷中小野湖山诗韵",
            "作者": "黄遵宪",
            "内容": "地球浑浑周八极，大块郁积多名山。汪洋巨海不知几万里，乃有此岛虱其间。\n关东八州特秀出，落落晃山天半悬。乱峰插云俯水立，怒涛泼地轰雷阗。\n坐令三百诸侯竭土木，朘民膏血供云烟。下有黑狮白虎踆踆踠踠伏阙下，上有琼楼玉宇高处天风寒。\n中间一人冕旒拟王者，今古护卫僧官千。呜呼将军主政七百载，唯汝勋业差可观。\n即今霸图寥落披此卷，尚足令我开笑颜。古称海上蓬莱方壶圆峤可望不可即，我曰其然岂其然？"
        },
        {
            "标题": "近世爱国志士歌 其二",
            "作者": "黄遵宪",
            "内容": "草莽臣正之，望阙辄哭谒。眼枯泪未枯，中有杜鹃血。"
        },
        {
            "标题": "近世爱国志士歌 其三",
            "作者": "黄遵宪",
            "内容": "怒鞭尊氏像，泣述《山陵志》。可怜默默齐，犹复《不恤纬》。"
        },
        {
            "标题": "游箱根 其一",
            "作者": "黄遵宪",
            "内容": "危涂远盘纡，径仄鸟迹绝。一步不敢前，双足若被刖。\n人呼兜笼来，纵横宽尺八。脚手垂郎当，腰背盘曲折。\n舆人出裸国，皮绉龟兆裂。螭蛟绣满身，横胸施绛袜。\n两肩乍抬举，双杖互扶挈。前枝后更撑，仰攀俯若跌。\n有如蚁旋磨，又似蛇出穴。跦跦上竹点，蠢蠢爬沙鳖。\n噫风竹筒吹，汗雨蒸甑泄。劳倦时一歌，乡音鸟嘲哳。\n烟树绕千回，风花眩一瞥。峭壁俯绝壑，旁睨每挢舌。\n四山呼无人，一堕便永诀。畏途宁中止，弛担娄更迭。\n直穷绝顶高，始觉天地阔。"
        },
        {
            "标题": "近世爱国志士歌 其一",
            "作者": "黄遵宪",
            "内容": "今日共尊王，九原君知否？化鹤倘将来，摩挲柳庄柳。"
        },
        {
            "标题": "西乡星歌",
            "作者": "黄遵宪",
            "内容": "人不能容此嵚崎磊落之身，天尚与之发扬蹈厉之精神。\n除旧布新识君意，烂烂一星光射人。人人惊呼伯有至，昨为天盗今为厉。\n海上才停妖鸟鸣，天边尚露神龙尾。神龙本自西海来，蹈海不死招魂回。\n当时帝星拥虚位，披发上诉九天阊阖呼不开。尊王攘夷平生志，联翩三杰同时起。\n锦旗遥指东八州，手缚名王献天子。河鼓一将监众军，中宫匡卫罗藩臣。\n此时赤手同捧日，上有一人戴旒冕，是为日神之子天帝孙。\n下有八十三州地，满城旭彩辉红轮。乾坤整顿兵气息，光华复旦歌维新。\n无端忽唱征韩议，汝辈媕阿难计事。参商水火不相能，拂衣大笑吾归矣。\n归来落拓不得志，牵狗都门日游戏。鼻端出火耳后风，指天画地时聚议。\n夜半拊床欲为帝，奋梃大呼投袂起。将军要问政府罪，胡驱吾辈置死地？\n三千万众我同胞，忍令绞血输血税。死于饥寒死于苛政死于暴客等一死，徒死何如举大计。\n一时啸聚八千人，各负长刀短铳至。赤囊传警举国惊，守险力扼熊本城。\n雷池一步不得过，天纲所际难逃生。十二万军同日死，呜呼大星遂陨地！\n将军之头走千里，将军之身分五体。聚骨成山血作川，噫气为风泪如雨。\n此外喑呜叱咤之声势，化为妖云为沴气。骑箕一星复归来，狼角光芒耀天际。\n吁嗟乎，丈夫不能留芳千百世，尚能贻臭亿万载。\n生非柱国死非阎罗王，犹欲齰血书经化作魔王扰世界。\n英雄万事期一快，不复区区计成败。长星劝汝酒一杯，一世之雄旷世才。"
        },
        {
            "标题": "闻车驾又幸西安",
            "作者": "黄遵宪",
            "内容": "群公累月道旁谋，扰扰干戈未敢休。太白去天真一握，裨瀛环海更西流。\n河山形势成牛角，神鬼威灵尚虎头。差喜长安今夜月，千年还照帝王州。"
        },
        {
            "标题": "七月十五夜暑甚看月达晓",
            "作者": "黄遵宪",
            "内容": "空庭树静悄无鸦，太白光芒北斗斜。破碎山河犹照影，广寒宫阙定谁家？\n光残银烛谈偷药，热逼金瓯看剖瓜。满酌清尊聊一醉，漫愁秋尽落黄花。"
        },
        {
            "标题": "读七月二十五日行在所发罪己诏书泣赋",
            "作者": "黄遵宪",
            "内容": "读诏人人泣数行，脍躬不德股肱良。三年久已祈群望，此罪明知在万方。\n表里山河故无害，转旋日月定重光。婆娑风尾亲批诺，遥想天颜惨不扬。"
        },
        {
            "标题": "己亥杂诗 其二十三",
            "作者": "黄遵宪",
            "内容": "移桃接李尽成春，果硕花浓树愈新。难怪球西新辟地，白人换尽旧红人。"
        },
        {
            "标题": "宫本鸭北以旧题长华园诗索和",
            "作者": "黄遵宪",
            "内容": "绕榭山花红欲然，林中结屋屋如船。人来蓬岛无宾主，境比桃源别洞天。\n近事披图谈斗虎，旧游濡笔纪飞鸢。登楼北望方多事，未许偷闲作散仙。"
        },
        {
            "标题": "闭关",
            "作者": "黄遵宪",
            "内容": "郁郁松阴外，深深一闭关。暂游二万里，小住两三间。\n云懒随龙卧，风微任鸟还。墙头山自好，何必诩神山。"
        },
        {
            "标题": "感事 其七",
            "作者": "黄遵宪",
            "内容": "师未多鱼遂漏言，如何此事竟推袁？柏人谁白孱王罪？改子终伤慈母恩。\n金玦厖凉含隐痛，杯弓蛇影负奇冤。五洲变法都流血，先累维新案尽翻。"
        },
        {
            "标题": "杂感 其五",
            "作者": "黄遵宪",
            "内容": "谓开明经科，所得学究耳。谓开制策科，亦祇策士气。\n谓开词赋科，浮华益无耻。持较今世文，未易遽轩轾。\n隋唐制科后，变法屡兴废。同以文章名，均之等废契。\n譬如探筹策，亦可得茂异。狗《曲》出何经，驴券书博士。\n所用非所习，祇以丛骂詈。亦有高材生，各自矜爪觜。\n袒汉夸考据，媚宋争义理。彼此互是非，是非均一鄙。\n茫茫宇宙间，万事等儿戏。作诗一长吟，聊用自娱喜。"
        },
        {
            "标题": "温则宫朝会",
            "作者": "黄遵宪",
            "内容": "万灯悬耀夜光珠，绣缕黄金匝地铺。一柱通天铭武后，三山绝岛胜方壶。\n如闻广乐钧天奏，想见重华《盖地图》。五十余年功德盛，女娲以后世应无。"
        },
        {
            "标题": "香港感怀十首",
            "作者": "黄遵宪",
            "内容": "岂欲珠崖弃，其如城下盟。帆樯通万国，壁垒遏三城。虎穴人雄据，鸿沟界末明。传闻哀痛诏，犹洒泪纵横。"
        },
        {
            "标题": "酬曾重伯编修",
            "作者": "黄遵宪",
            "内容": "废君一月官书力，读我连篇新派诗。风雅不亡由善作，光丰之后益矜奇。文章巨蟹横行日，世变群龙见首时。手撷芙蓉策虯驷，出门惘惘更寻谁？"
        },
        {
            "标题": "酬曾重伯编修 其一",
            "作者": "黄遵宪",
            "内容": "诗笔韩黄万丈光，湘乡相国故堂堂。谁知东鲁传家学，竟异南丰一瓣香。\n上接孟荀驺论纵，旁通《骚》赋楚歌狂。沣兰沅芷无穷竟，况复哀时重自伤。"
        },
        {
            "标题": "酬刘子岩同年瑛",
            "作者": "黄遵宪",
            "内容": "铁汉楼高天四垂，岭云愁护党人碑。看花每溅啼鹃泪，绕树难安飞鸟枝。\n何地可名清净土？思君忽到太平时。一家乐寿兼文福，呼聿吟书买写诗。"
        },
        {
            "标题": "和钟西耘庶常德祥律门感怀诗",
            "作者": "黄遵宪",
            "内容": "六月中兴赋《出车》，金陵王气复充闾。华夷共主皆思服，尧舜如天尚病诸。荡寇重编归汉里，和戎难下绝秦书。只应文物开王会，珥笔曾夸太史鱼。"
        },
        {
            "标题": "为何翙高兵部藻翔题象山图 其四",
            "作者": "黄遵宪",
            "内容": "《十七史》从何处说，茫茫《六合》赋何愚。骑驴倒看云烟过，只好商量入画图。"
        },
        {
            "标题": "过安南西贡有感 其五",
            "作者": "黄遵宪",
            "内容": "班超投笔气如山，万里封侯出玉关。今岂无人探虎穴，宝刀难染血痕殷。"
        },
        {
            "标题": "喜闻恪靖伯左公至官军收复嘉应贼尽灭 其二",
            "作者": "黄遵宪",
            "内容": "恢恢天网四围张，群贼空营走且僵。举国望君如望岁，将军擒贼先擒王。\n十年窃号留馀孽，六百名城作战场。今日平南驰露布，在天灵爽慰先皇。"
        },
        {
            "标题": "喜闻恪靖伯左公至官军收复嘉应贼尽灭 其一",
            "作者": "黄遵宪",
            "内容": "诸侯齐筑受降城，狂喜如雷堕地鸣。终累吾民非敌国，又从据乱转升平。\n黄天当立空题壁，赤子虽饥莫弄兵。天下终无白头贼，中原群盗漫纵横。"
        },
        {
            "标题": "福州大水行同张樵野丈荫桓龚霭人丈易图作",
            "作者": "黄遵宪",
            "内容": "黑风吹海海夜立，倏忽平地生波涛。囊沙拥水门急闭，飞浪已越城墙高。\n漂庐拔木无万数，安得江揵淮阳包。众头攒动乍出没，欲葬无椁栖无巢。\n攀崖绿壁幸脱死，饥肠雷吼鸣嗷嗷。中丞视氏犹已溺，急起冒突挥露桡。\n鸱鸮毁室商救子，鱼鳖满城资渡桥。况闻移粟苏喘息，自雍及绛来千艘。\n流离琐尾得安宅，无复登屋声三号。天灾流行国代有，难得官长劳民劳。\n海疆东南正多事，水从西来纷童谣。曲突徙薪广恩泽，愿亟靖海安天骄。"
        },
        {
            "标题": "晚渡江",
            "作者": "黄遵宪",
            "内容": "扰扰悲生事，孤篷自往还。霞红眉欲笑，山绿鬓遥删。\n鱼底星辰睡，鸥边天地闲。号咷矶外水，莫更向人间。"
        },
        {
            "标题": "二十初度",
            "作者": "黄遵宪",
            "内容": "堕地添丁日，时平万户春。我生遂多事，臣壮不如人。\n离乱艰难际，穷愁现在身。摩挲腰下剑，龙性那能驯。"
        },
        {
            "标题": "日本杂事诗 其一三五",
            "作者": "黄遵宪",
            "内容": "进贤冠顶玉交枝，高髻峨峨花四披。廿六阶分《舆服志》，礼容如见汉官仪。"
        },
        {
            "标题": "海行杂感 其十",
            "作者": "黄遵宪",
            "内容": "一日明明十二时，中分大半睡迷离。黄公却要携黄奶，遮眼文书一卷诗。"
        },
        {
            "标题": "海行杂感 其九",
            "作者": "黄遵宪",
            "内容": "是耶非耶其梦耶，风乘我我乘风耶？藤床簸魂睡新觉，此身飘飘天之涯。"
        },
        {
            "标题": "海行杂感 其五",
            "作者": "黄遵宪",
            "内容": "打窗压屋雨风声，起看沧波一掌平。我自冒风冲雨过，原来风雨不曾晴。"
        },
        {
            "标题": "海行杂感 其八",
            "作者": "黄遵宪",
            "内容": "偶然合眼便家乡，夜二三更母在床。促织入门蛛挂壁，一灯絮絮话家常。"
        },
        {
            "标题": "海行杂感 其三",
            "作者": "黄遵宪",
            "内容": "青李黄甘烂熳堆，蒲桃浓绿泼新醅。怪他一白清如许，水亦轮回变化来。"
        },
        {
            "标题": "海行杂感 其四",
            "作者": "黄遵宪",
            "内容": "中年岁月苦风飘，强半光阴客里抛。今日破愁编日记，一年却得两花朝。"
        },
        {
            "标题": "海行杂感 其一",
            "作者": "黄遵宪",
            "内容": "稗瀛大海善谈天，丱女童男远学仙。倘遂乘桴更东去，地球早辟二千年。"
        },
        {
            "标题": "海行杂感 其七",
            "作者": "黄遵宪",
            "内容": "每每鸳鸯逐队行，春风相对坐调筝。才闻儿女呢呢语，又作胡雏恋母声。"
        },
        {
            "标题": "海行杂感",
            "作者": "黄遵宪",
            "内容": "星星世界遍诸天，不计三千与大千。倘亦乘槎中有客，回头望我地球圆。"
        },
        {
            "标题": "海行杂感 其二",
            "作者": "黄遵宪",
            "内容": "叠床恰受两三人，奁镜盂巾位置匀。寸地尺天虽局蹐，尽容稊米一微身。"
        },
        {
            "标题": "海行杂感 其十二",
            "作者": "黄遵宪",
            "内容": "拍拍群鸥逐我飞，不曾相识各天涯。欲凭鸟语时通讯，又恐华言汝未知。"
        },
        {
            "标题": "海行杂感 其十三",
            "作者": "黄遵宪",
            "内容": "盖海旌旗辟道开，巨轮擘浪炮鸣雷。西人柄酌东人酒，长记通盟第一回。"
        },
        {
            "标题": "海行杂感 其十一",
            "作者": "黄遵宪",
            "内容": "家书琐屑写从头，身在茫茫一叶舟。纸尾只填某日发，计程难说到何州。"
        },
        {
            "标题": "夜泊高陂其地多竹",
            "作者": "黄遵宪",
            "内容": "一篷凉月冷于秋，万竹潇潇俯碧流。欲拟勾留留不得，明年何处梦黄州？"
        },
        {
            "标题": "和钟西耘庶常德祥津门感怀诗 其四",
            "作者": "黄遵宪",
            "内容": "狼㬻遗种等高车，万族相从到尾闾。魑魅入林逢不若，虾蟆吞月鉴方诸。\n昔闻靺鞨歌西乐，今见祛庐制左书。始受一廛濠镜地，有明师早漏多鱼。"
        },
        {
            "标题": "和钟西耘庶常德祥津门感怀诗 其二",
            "作者": "黄遵宪",
            "内容": "八荒无事息兵车，七叶讴吟洽里闾。岂谓浮云变苍狗，竟教明月蚀詹诸。\n骊山烽火成焦土，牛耳牲盘捧载书。秋草木兰驰道静，白龙微服记为鱼。"
        },
        {
            "标题": "和钟西耘庶常德祥律门感怀诗",
            "作者": "黄遵宪",
            "内容": "狼慌遗种等高车，万族相从到尾间。魑魅入林逢不若，蛤蟆吞月鉴方诸。昔闻靺鞨歌西乐，今见佉卢制左书。始受—廛濠镜地，有明师早漏多鱼。"
        },
        {
            "标题": "和钟西耘庶常德祥律门感怀诗",
            "作者": "黄遵宪",
            "内容": "东西南北走舟车，虎穴惊看插邑闾。七万里戎来集此，五千年史未闻诸。考工述物搜奇字，鬼谷尊师发秘书。教训十年民力盛，倘排犀手射鲸鱼。"
        },
        {
            "标题": "和钟西耘庶常德祥律门感怀诗",
            "作者": "黄遵宪",
            "内容": "电掣重轮走水车，风行千里献比闾。移山未要嗤愚叟，捧土真能塞孟诸。黑齿雕题征鬼箓，赤文绿字诩天书。寻常弓矢疑堪用，闻道潮人驱鳄鱼。"
        },
        {
            "标题": "和钟西耘庶常德祥律门感怀诗",
            "作者": "黄遵宪",
            "内容": "八成无事息兵车，七叶讴吟洽里闾。岂谓浮云变苍狗，竟教明月蚀詹诸。骊山烽火成焦土，牛耳牲盘捧载书。秋草木兰驰道静，白龙微服记为鱼。"
        },
        {
            "标题": "和钟西耘庶常德祥律门感怀诗",
            "作者": "黄遵宪",
            "内容": "雷动星驰入贡车，舌人环列护爻闾。但占风雨都来享，偶断苞茅便问诸。宅北曾分羲仲命，绥南远赐赵佗书。盟津八百争朝会，犹记征祥纪白鱼。"
        },
        {
            "标题": "和钟西耘庶常德祥律门感怀诗",
            "作者": "黄遵宪",
            "内容": "鸾声阁道碾安车，元老相从话踦闾。未雨绸缪彻桑土，御冬旨蓄备桃诸。借筹幸辟同文馆，警鼓惊传奔命书。相戒鲂鱮休出入，吞声私泣过河鱼。"
        },
        {
            "标题": "和钟西耘庶常德祥律门感怀诗",
            "作者": "黄遵宪",
            "内容": "执梃降王走传车，先擒月爱后东闾。难言赤狄初何种，终痛庭坚祀忽诸。两帝东西争战国，九州大小混方书。喁喁鹣鲽来无路，久已纵横海大鱼。"
        },
        {
            "标题": "天津纪乱十二首 其五",
            "作者": "黄遵宪",
            "内容": "露布明光奏，翻夸土气扬。执戈童卫国，麾扇女勤王。\n赤手能擒虎，红头看烂羊。伤心骄愤诏，雪耻报先皇。"
        },
        {
            "标题": "己亥杂诗 其五十四",
            "作者": "黄遵宪",
            "内容": "琼阙丹房曜彩霞，烂红玫瑰雨天华。外孙鲁酒皇娥瑟，同醉西方阿母家。"
        },
        {
            "标题": "群公 其四",
            "作者": "黄遵宪",
            "内容": "途穷日暮更何求，白首同拚一死休。衔刃尚希忠烈传，盖棺免索太师头。\n彗星扫地应除旧，祸水滔天幸绝流。九庙有灵先诏在，朝衣趋谒定应羞。"
        },
        {
            "标题": "己亥杂诗 其十八",
            "作者": "黄遵宪",
            "内容": "略买胭脂画折枝，明窗护以璧琉璃。物从中国名从主，绿比波薐红荔支。"
        },
        {
            "标题": "己亥杂诗 其十七",
            "作者": "黄遵宪",
            "内容": "秋淫天漏雨萧萧，展叶抽条各自骄。同作绿阴同蔽日，如何修竹肯弹蕉。"
        },
        {
            "标题": "己亥杂诗 其十五",
            "作者": "黄遵宪",
            "内容": "无端苞拆复挼莎，误尽人非郭橐驼。甫见萌芽生意尽，对花负负奈花何！"
        },
        {
            "标题": "己亥杂诗 其十六",
            "作者": "黄遵宪",
            "内容": "忍向当门再种兰，露翻风打莫重看。思量空谷安身好，犹恐他时画地难。"
        },
        {
            "标题": "岁暮怀人诗 其三",
            "作者": "黄遵宪",
            "内容": "既死奸谀胆尚惊，四夷拱手畏公名。一篇荐士通天表，独尔怜才到鲰生。"
        },
        {
            "标题": "石川鸿齐英偕僧来谒张副使误谓为僧鸿齐作诗自辩余赋此以解嘲",
            "作者": "黄遵宪",
            "内容": "谓僧为官非秃鹙，谓官为僧非沐猴。为官为僧无不可，呼马应马牛应牛。\n先生昨者杖策至，两三老衲共联袂。宽衣博袖将毋同，只少袈裟念珠耳。\n师丹固非老善忘，鲁侯亦岂儒为戏。知公迹僧心亦僧，不复拘拘皮相士。\n先生闻当喜欲狂，自辩非僧太迂泥。但论普度一切心，安识转轮三世事。\n吾闻先达曾戏言，莫如为僧乐且便。世间快意十八九，只恨酒色须逃禅。\n入宫有妻案有肉，弃冠便作飞行仙。昨者大邦布令甲，宗门无用守戒法。\n周妻何肉两无忌，朝过屠门夕拥妾。佛如有知亦欢喜，重愿东来度僧牒。\n溯从佛法初来东，稻目以后争信崇。造经千卷塔七级，赐衣百袭粟万钟。\n帝王亦称三宝奴，上皇尊号多僧徒。七道百国输正税，民膏民血供浮屠。\n将军柄政十数世，争挽强弓不识字。斯文一脉比传灯，亦赖儒僧延不坠。\n西方菩萨东沙门，天上地下我独尊。尊君为僧固君福，急掩君口听我言。\n九方何必分黄骊，两兔安能辨雄雌。鸿飞宁记雪泥迹，马耳且任东风吹。"
        },
        {
            "标题": "奉谕改于八月廿四日回銮感赋",
            "作者": "黄遵宪",
            "内容": "翘首齐瞻辇路尘，又迟銮驾阻时巡。翠华望遍今天下，玉玺犹持一妇人。\n万里河难塞瓠子，九霄星未转钩陈。三公一国狐裘赋，谁是安危社稷臣？"
        },
        {
            "标题": "久旱雨霁丘仲阏过访饮人境庐仲阏有诗兼慨近事依韵和之 其一",
            "作者": "黄遵宪",
            "内容": "生鞭碎尽剩湖光，未落秋花半染霜。举目山河故无恙，惊心风雨既重阳。\n麻鞋衮衮趋天阙，华盖迟迟返帝乡。话到黄龙清酒约，唏嘘无语忍衔觞。"
        },
        {
            "标题": "久旱雨霁丘仲阏过访饮人境庐仲阏有诗兼慨近事依韵和之 其二",
            "作者": "黄遵宪",
            "内容": "蒹葭秋老卧江湖，有客敲门梦乍苏。海外瀛谈劳炙輠，电中天笑诧投壶。\n自循短发羞吹帽，相对新亭喜雨珠。太白孤云高两角，不知曾溍汉旌无？"
        },
        {
            "标题": "拔自贼述所闻 其三",
            "作者": "黄遵宪",
            "内容": "今日阿哥妻，明日旁人可。但付一马驮，何用分汝我。"
        },
        {
            "标题": "拔自贼述所闻 其一",
            "作者": "黄遵宪",
            "内容": "红巾系我腰，绿纱裹我头。男儿重横行，阿嫂汝莫愁。"
        },
        {
            "标题": "拔自贼述所闻 其二",
            "作者": "黄遵宪",
            "内容": "朝倾百斛酒，暮饱千头羊。时时赌博簺，夜夜迎新娘。"
        },
        {
            "标题": "拔自贼述所闻 其四",
            "作者": "黄遵宪",
            "内容": "四更起开门，月黑阴云堆。几时踏杀羊，老虎来不来？"
        },
        {
            "标题": "游仙词仍用沈乙庵韵",
            "作者": "黄遵宪",
            "内容": "玉宇扬尘海尽飞，丁宁无遣世人知。误移紫凤图难补，欲探青鸾足又踦。\n恶水叠经鬼罗刹，散仙犹诩汉官仪。《思归》《送远》天风曲，遥听红墙玉笛吹。"
        },
        {
            "标题": "哭张心谷士驹三首 其三",
            "作者": "黄遵宪",
            "内容": "一队同游少年辈，两年零落九原多。频频泪到心头滴，便恐明朝两鬓皤。"
        },
        {
            "标题": "哭张心谷士驹三首 其一",
            "作者": "黄遵宪",
            "内容": "匆匆事业了潮州，竟认潮州作首丘。哀泣一家新故鬼，此邦与汝定何雠？"
        },
        {
            "标题": "代柬寄诗五兰谷并问诸友 其一",
            "作者": "黄遵宪",
            "内容": "入梦江湖远，撑胸天地宽。长安人踏破，有客独居难。\n短榻鸣虫寂，孤灯落叶寒。不禁儿女语，琐屑写君看。"
        },
        {
            "标题": "别张简唐思敬并示陈縡尚元焯 其一",
            "作者": "黄遵宪",
            "内容": "马首欲东王事亟，乘辕改北故人归。别君泥醉杯中酒，独我愁看身上衣。\n万绪一时齐扰扰，三年同客更依依。平安寄语吾家去，为道腰支近稍肥。"
        },
        {
            "标题": "别张简唐思敬并示陈縡尚元焯 其二",
            "作者": "黄遵宪",
            "内容": "平生四海论人物，早有张、陈在眼中。一举云霄希有鸟，频年尘土可怜虫。\n试思科第定何物，长此羁贫却恼公。归问白眉吾好友，可能追逐共云龙。"
        },
        {
            "标题": "代柬寄诗五兰谷并问诸友 其四",
            "作者": "黄遵宪",
            "内容": "覆地桐阴绿，中为人境庐。刚柔分日课，兄弟各头居。\n草草常留饭，匆匆亦读书。近来仍过我，见我衮师无？"
        },
        {
            "标题": "代柬寄诗五兰谷并问诸友 其二",
            "作者": "黄遵宪",
            "内容": "万树秋风起，吾心吹不归。袖留孤刺在，书自百城围。\n大海容鸥住，高云看鸟飞。酒痕和泪渍，时一检青衣。"
        },
        {
            "标题": "代柬寄诗五兰谷并问诸友 其三",
            "作者": "黄遵宪",
            "内容": "亲健都奇福，芳兰各自花。云扶王父杖，酒暧冷官衙。\n巢燕长依母，凄乌又有家。上堂如照镜，莫叹鬓丝华。"
        },
        {
            "标题": "立秋日访易实甫顺鼎遂偕游秦淮和实甫作",
            "作者": "黄遵宪",
            "内容": "袖里《魂南》一束诗，茫茫相对两情痴。看扬玉海尘千斛，喜剩青溪橹一枝。\n鹑首赐人天亦醉，龙泉伴我世谁知？死亡无日难相见，况又相逢便说离。"
        },
        {
            "标题": "己亥杂诗 其三十七",
            "作者": "黄遵宪",
            "内容": "老树楼鸦子又孙，青青松柏半为薪。眼中酒化杯中泪，拜手今承主祭人。"
        },
        {
            "标题": "日本国志书成志感",
            "作者": "黄遵宪",
            "内容": "湖海归来气未除，忧天热血几时摅？《千秋鉴》借《吾妻镜》，四壁图悬人境庐。\n改制世方尊白统，《罪言》我窃比《黄书》。频年风雨鸡鸣夕，洒泪挑灯自卷舒。"
        },
        {
            "标题": "春暮偶游归饮人境庐",
            "作者": "黄遵宪",
            "内容": "某水某山我故乡，今时今日好容光。频年花事春三月，独我蓬飘天一方。\n门外骊驹犹在道，堂前燕子稳栖梁。金盆月艳蒲萄缘，便拟狂飞千百觞。"
        },
        {
            "标题": "日本杂事诗 其一七七",
            "作者": "黄遵宪",
            "内容": "左陈履宪右冠模，夏屋纷罗万象图。聚族同谋轮扁秘，不过依样画葫芦。"
        },
        {
            "标题": "再述 其一",
            "作者": "黄遵宪",
            "内容": "誓师仗钺大王雄，虐使连声詈宋聋。万国谈瀛惊创见，八方震电怒环攻。\n寇来直指齐云观，兵起谁张救日弓？况是黑龙江上月，旌旗光照血波红。"
        },
        {
            "标题": "由上海启行至长崎 其一",
            "作者": "黄遵宪",
            "内容": "浩浩天风快送迎，随槎万里赋东征。使星远曜临三岛，帝泽旁流遍九瀛。\n大鸟扶摇抟水上，神龙首尾挟舟行。冯夷歌舞山灵喜，一路传呼万岁声。"
        },
        {
            "标题": "由上海启行至长崎 其二",
            "作者": "黄遵宪",
            "内容": "满城旭影曜红旗，神武当年此肇基。竿木才平秦世乱，衣冠创见汉官仪。\n中原旧族流传远，四海同家聚会奇。此土此民成此国，有人尽日倚栏思。"
        },
        {
            "标题": "初闻京师义和团事感赋 其三",
            "作者": "黄遵宪",
            "内容": "博带峨冠对旧臣，三年缄口讳维新。仅将儿戏尘羹事，付与尸居木偶人。\n绍述政行皆铁案，党人狱起又黄巾。即今刚赵来宣抚，犹信投戈是义民。"
        },
        {
            "标题": "狂歌示胡二晓岑曦",
            "作者": "黄遵宪",
            "内容": "飞鸟不若笯凤，游鳞不若豢龙。虚誉不若疑谤，速拙不苦缓工。\n高台落日多悲风，我剑子剑弓子弓。与子拍手青云中，但须塞耳甘耳聋。\n苍蝇营营无万数，下士大笑声滃滃。"
        },
        {
            "标题": "日本杂事诗 其三十七",
            "作者": "黄遵宪",
            "内容": "剪纸频将花样翻，司农用印不辞烦。法同手实名头会，绝少催租吏到门。"
        },
        {
            "标题": "寓汕头旅馆感怀寄梁诗五",
            "作者": "黄遵宪",
            "内容": "策策秋声木叶乾，百端萧瑟入心肝。颠风断渡铃能语，古月悬天镜独看。\n未到中年哀乐备，无多同调别离难。巡檐绕室行千遍，刚对孤灯又倚阑。"
        },
        {
            "标题": "九月初三夜招袁重黎柯巽庵梁节庵王晋卿诸君小饮和节庵韵",
            "作者": "黄遵宪",
            "内容": "袅袅风波又此秋，青溪几曲映清流。疏篷剪烛人重话，短鬓簪花老渐羞。\n杯影惊心倾海水，角声催晚逼城楼。蒹葭别有凄凄恨，不向中央怨阻修。"
        },
        {
            "标题": "生女",
            "作者": "黄遵宪",
            "内容": "拜佛拈花后，居然见汝生。系丝谁健妇？争乳奈雏兄。\n觅果年来事，游山嫁毕情。一齐到心坎，杯酒醉还倾。"
        },
        {
            "标题": "己亥续怀人诗 其十三",
            "作者": "黄遵宪",
            "内容": "兼综九流能说佛，旁通四部善谈天。红灯夜雨围炉话，累我明朝似失眠。"
        },
        {
            "标题": "重九日雨独游醉中作",
            "作者": "黄遵宪",
            "内容": "吹面风多冷意酣，潇潇寒雨滴重檐。宵来一醉长安市，竟夕相思大海南。\n遍插茱萸偏我少，无端萍梗为谁淹？故山岁岁登高去，蟹熟垆香酒压担。"
        },
        {
            "标题": "十月十九日至沪初随何大臣如璋使日本即于是日由上海东渡今十二年矣",
            "作者": "黄遵宪",
            "内容": "百年有几相逢日，一别重来十二年。海水萍踪仍此地，岁星荔实忽周天。\n长江浪击轰云炮，绝漠寒深大窖毡。公正南归吾北上，欲论近事恨无缘。"
        },
        {
            "标题": "日本杂事诗 其七十六",
            "作者": "黄遵宪",
            "内容": "观风若采《扶桑集》，压卷先编《侍宴诗》。读尽《凌云》兼《丽藻》，终推帝子独工辞。"
        },
        {
            "标题": "书愤 其一",
            "作者": "黄遵宪",
            "内容": "一自珠崖弃，纷纷各效尤。瓜分惟客听，薪尽向予求。\n秦楚纵横日，幽燕十六州。未闻南北海，处处扼咽喉。"
        },
        {
            "标题": "书愤 其三",
            "作者": "黄遵宪",
            "内容": "扰扰无穷事，吁嗟景教行。乍闻袄庙火，已见德车旌。\n过重牵牛罚，横光啮犬争。挟强图一逞，莫问出师名。"
        },
        {
            "标题": "书愤 其二",
            "作者": "黄遵宪",
            "内容": "岂欲亲豺虎，联交约近攻。如何盟白马，无故卖卢龙？\n一着棋全败，连环结不穷。四邻墙有耳，言早泄诸戎。"
        },
        {
            "标题": "日本杂事诗 其一五五",
            "作者": "黄遵宪",
            "内容": "铿锵鼓舞只依稀，守乐伶官记半非。弹到金獐涩河鸟，古音唯剩妃呼豨。"
        },
        {
            "标题": "日本杂事诗 其三十六",
            "作者": "黄遵宪",
            "内容": "减租恩诏普醲膏，硕鼠疲民敢告劳。归语老农吾土乐，宽仁长戴帝天高。"
        },
        {
            "标题": "乙丑十一月避乱大埔三河虚四首 其四",
            "作者": "黄遵宪",
            "内容": "七年创痛记分明，无数沙虫殉一城。逐鹿狂奔成铤走，伤禽心怯又弦惊。\n爷娘弟妹牵衣语，南北东西何处行？一叶小舟三十口，流离虎穴脱馀生。"
        },
        {
            "标题": "乙丑十一月避乱大埔三河虚四首 其三",
            "作者": "黄遵宪",
            "内容": "星斗无光夜色寒，一军惊拥将登坛。争功土聚沙中语，遇敌师从壁上观。\n谁敢倚公为砥柱，可怜报国只心肝。东南一局全输却，当局翻成袖手看。"
        },
        {
            "标题": "天津纪乱十二首 其九",
            "作者": "黄遵宪",
            "内容": "官作胡奴役，魔将鬼界围。惊雷从掌起，酣梦忽头飞。\n神变钉铜版，人难护铁衣。吞声说离乱，辛苦客逃归。"
        },
        {
            "标题": "寄怀丘仲阏逢甲",
            "作者": "黄遵宪",
            "内容": "沧海归来鬓欲残，此身商榷到蒲团。哀弦怕听家山破，醇酒还愁来日难。\n绕树乌寻谁屋好？衔雏燕喜旧巢安。朝朝曳杖看山去，看到斜阳莫倚栏。"
        },
        {
            "标题": "题黄佐廷赠尉遗像 其二",
            "作者": "黄遵宪",
            "内容": "不如乌鸟《陈情表》，生属猴年寄母书。读到季良男百拜，泪痕点点照衣裾。"
        },
        {
            "标题": "新嘉坡杂诗十二首 其六",
            "作者": "黄遵宪",
            "内容": "纣绝阴天所，黎鞬善眩人。偶题木居士，便拜竹王神。\n飞蛊民头落，迎猫鬼眼瞋。一经簪笔问，语怪总非真。"
        },
        {
            "标题": "京乱补述六首 其一",
            "作者": "黄遵宪",
            "内容": "王屋沈沈者，翻闻篝火鸣。潢池纷盗弄，枉矢竟流行。\n白棓天魔舞，丹书鬼卒名。人言十常侍，内应早连盟。"
        },
        {
            "标题": "三用前韵 其一",
            "作者": "黄遵宪",
            "内容": "秋草滦河辇路荒，牛车重又冒风霜。国人争看天魔舞，帝女难言神鹊祥。\n今尚拳拳持玺绶，人言籍籍扑缣囊。芜萋豆粥艰辛处，应忆东朝乐未央。"
        },
        {
            "标题": "日本杂事诗 其一五三",
            "作者": "黄遵宪",
            "内容": "吹螺竞作天魔舞，傅粉翻同脂夜妖。红襦绣领碧绸裤，骑上屋山打细腰。"
        },
        {
            "标题": "己亥续怀人诗 其五",
            "作者": "黄遵宪",
            "内容": "优孟衣冠笑沐猴，武灵胡服众人咻。问君薙发新王令，换却顽民多少头。"
        },
        {
            "标题": "香港感怀十首",
            "作者": "黄遵宪",
            "内容": "指北黄龙饮，从西天马来。飞轮齐鼓浪，祝炮日鸣雷。中外通喉舌，纵横积货财。登高遥望海，大地故恢恢。"
        },
        {
            "标题": "香港感怀十首",
            "作者": "黄遵宪",
            "内容": "盗喜逋逃薮，兵夸曳落河。官尊大呼药，客聚众娄罗。王面镌金宝，蛮腰跨革靴。斑阑衣服异，关吏莫谁何。"
        },
        {
            "标题": "香港感怀十首",
            "作者": "黄遵宪",
            "内容": "酋长虬髯客，豪商碧眼胡。金轮铭武后，宝塔礼耶稣。火树银花耀，毡衣绣缕铺。五丁开凿后，欲界亦仙都。"
        },
        {
            "标题": "香港感怀十首",
            "作者": "黄遵宪",
            "内容": "沸地笙歌海，排山酒肉林。连环屯万室，尺土过千金。民气多羶行，夷言学鸟音。黄标千万积，翻讶屋沉沉。"
        },
        {
            "标题": "香港感怀十首",
            "作者": "黄遵宪",
            "内容": "弹指楼台现，飞来何处峰？为谁刘黎藋，遍地出芜蓉。方丈三神地，诸侯百里封。居然成重镇，高垒矗狼烽。"
        },
        {
            "标题": "香港感怀十首",
            "作者": "黄遵宪",
            "内容": "流水游龙外，平波又画桡。佛犹夸国乐，奴亦挟天骄。御气毬千尺，驰风马百骁。街弹巡赤棒，独少市声嚣。"
        },
        {
            "标题": "香港感怀十首",
            "作者": "黄遵宪",
            "内容": "遣使初求地，高皇全盛时。六州谁铸错？一恸失燕脂。凿空蚕丛辟，嘘云蜃气奇。山头风猎猎，犹自误龙旗。"
        },
        {
            "标题": "香港感怀十首",
            "作者": "黄遵宪",
            "内容": "《博物》张华志，千间广厦开。摩挲铜狄在，怅望宝山回。大鸟如人立，长鲸跋浪来。官山还府海，人力信雄哉！"
        },
        {
            "标题": "香港感怀十首",
            "作者": "黄遵宪",
            "内容": "便积金如斗，能从聚窟消。蛮云迷宝譬，脂夜荡花妖。龙女争盘镜，鲛人斗织绡。珠帘春十里，难遣可怜宵。"
        },
        {
            "标题": "日本杂事诗 其九十",
            "作者": "黄遵宪",
            "内容": "得宝无须聘妇钱，新弦唱彻《想夫怜》。同牵白发三千丈，共结红丝一百年。"
        },
        {
            "标题": "春夜怀萧兰谷光泰",
            "作者": "黄遵宪",
            "内容": "深巷曾无车马喧，闭关我自枕书眠。平生放眼无馀子，与汝论交过十年。\n既觉梦都随雨去，半开花欲放春颠。隔墙红遍千株树，何日能来看木棉？"
        },
        {
            "标题": "日本杂事诗 其一八五",
            "作者": "黄遵宪",
            "内容": "初胎花事趁春融，祝语丁宁休洗红。一道裙腰频结束，尽将桃杏嫁东风。"
        },
        {
            "标题": "羊城感赋六首",
            "作者": "黄遵宪",
            "内容": "木棉花落絮飞初，歌舞冈前夜雨余。阁道鸾声都寂寞，市搂蜃气亦空虚。骑羊漫诩仙人鹤，驱鳄难除海大鱼。独有十三行外柳，重重深护画搂居。"
        },
        {
            "标题": "羊城感赋六首",
            "作者": "黄遵宪",
            "内容": "战台祠庙岿然存，双阙嵯峨耸虎门。谁似伏波饶将略？犹闻蹈海报君恩。要荒又议珠崖弃，霸业弥思纛屋尊。最是凋零苏武节，无人海外赋《招魂》！"
        },
        {
            "标题": "羊城感赋六首",
            "作者": "黄遵宪",
            "内容": "际海边疆万里开，臣佗大长信奇才。平蛮看竖擎天柱，朝汉同登浴日台。南极星辰原北拱，东流海水竞西回。喁喁鹣鲽波涛阻，独有联翩天马来。"
        },
        {
            "标题": "羊城感赋六首",
            "作者": "黄遵宪",
            "内容": "早潮晚汐打城门，玉漏声催铜鼓喧。百货均输成剧邑，五方风气异中原。舵舟舆轿山川险，帕首刀府帅尊。今古茫茫共谁语，越王台下正黄昏。"
        },
        {
            "标题": "羊城感赋六首",
            "作者": "黄遵宪",
            "内容": "手挽三江尽北流，寇氛难洗越人羞。黄巢毒竟流天下，陶侃军难进石头。铤鹿偶然完首尾，烂羊多赖得公侯。欃枪扫尽红羊换，从此当朝息内忧。"
        },
        {
            "标题": "羊城感赋六首",
            "作者": "黄遵宪",
            "内容": "慷慨争挥壮士戈，洗兵竟欲挽天河。苦烦父老通邛笮，难禁奸民教尉佗。袄庙火焚氛更恶，鲛人珠尽泪犹多。纷纷和战都非策，聚铁虽坚奈错何！"
        },
        {
            "标题": "己亥杂诗 其六十六",
            "作者": "黄遵宪",
            "内容": "我行偏历三天下，松寥一阁天下奇。两鼎蟠螭碑《瘗鹤》，还有椒山手写诗。"
        },
        {
            "标题": "长子履端生",
            "作者": "黄遵宪",
            "内容": "刚是花生日，春风蔼一庐。爱防牛折齿，惭咏《凤将雏》。\n急喜先求火，痴心到买书。长安传一纸，欢慰定何如！"
        },
        {
            "标题": "日本杂事诗 其一五七",
            "作者": "黄遵宪",
            "内容": "檀腹琵琶出锦囊，曾偕羯鼓谱《霓裳》。大唐法曲今谁读？空记当年刘二郎。"
        },
        {
            "标题": "将应顺天试仍用前韵呈霭人樵野丈 其一",
            "作者": "黄遵宪",
            "内容": "平生揽辔澄清志，足迹殊难出里闾。万一铅刀堪小试，可容韫匮便藏诸？\n觚棱魏阙宵来梦，简练阴符夜半书。一第区区何足道，频番绿木妄求鱼。"
        },
        {
            "标题": "将应顺天试仍用前韵呈霭人樵野丈 其二",
            "作者": "黄遵宪",
            "内容": "辙乱旗翻屡败车，行吟憔悴比三闾。未知吾舌犹存否？终望臣饥得食诸。\n辛苦低头就羁靮，功名借径寄诗书。若论稽古荣车服，久已临渊不羡鱼。"
        },
        {
            "标题": "中秋夜月",
            "作者": "黄遵宪",
            "内容": "曾闻太姆会群仙，霞缛云絪敞绮筵。齐唱《人间可哀曲》，却忘天上是何年。\n横争丛博拚孤注，醉掷陶轮碎大千。剩取山河月中影，不成沧海不成田。"
        },
        {
            "标题": "日本杂事诗 其一九四",
            "作者": "黄遵宪",
            "内容": "轻于蝉翼薄于纱，阑画乌丝整又斜。不用文人愁纸贵，淡黄遍种瑞香花。"
        }
    ],
    "对话内容": [
        {
            "Type": "宫廷官场对话",
            "Location": "朝堂之上",
            "Background": "黄遵宪与康有为讨论新政，黄遵宪坚持以诗词阐明新思想，康有为则力图劝说朝廷应更注重实务，二人围绕政务展开激烈辩论，引得众官皆侧耳倾听。",
            "Dialogue": "{\n    角色名: 康有为 \n    动作:(微微颔首，目光炯炯)\n    讲话: 陛下，朝廷之治，非但需诗词之美，更应务实之策。新政之道，宜从根本出发，扎实稳健，以求国之安泰，民之富庶。黄先生，您虽以诗词阐明思想，但施政之道，岂能仅依文辞而行？我以为大计应从实务入手，方能应对外侮，振兴国威。您以何见解，能以诗词之美，辅之以国之运筹？\n}\n\n{\n    角色名: 黄遵宪 \n    动作:(昂首挺胸，神情坚定)\n    讲话: 康先生所言诚然，然则诗词乃心灵之声，国之精神，非实务所能完全涵盖。诗以言志，能激励人心，振奋士气。国之兴亡，常在于民众之心向，若无文化之根基，何以立国？我坚信新政需与民心共鸣，方能铸就长久之治。以诗词传达新思想，犹如春风化雨，润物细无声，极能激发国人之志，助力改革之行。何以见得，若无文化之引领，实务更难持久，故我以为，二者须并行而进，方能驱动国家走向光明之未来。\n}"
        },
        {
            "Type": "诗词戏剧对话",
            "Location": "人境庐",
            "Background": "黄遵宪与梁启超共饮，黄遵宪朗诵自己的新作《今别离》，梁启超则以《赠梁任父母同年》回应，二人借酒言志，畅谈国家前途。",
            "Dialogue": "{\n    角色名: 梁启超 \n    动作:(举杯轻饮，神情恬淡)\n    讲话: 黄兄，今夜月明如水，您所吟之《今别离》，音韵悠扬，似乎将我引入那离愁别绪之境，令人心生感慨。然则，我也想以我这首《赠梁任父同年》相应，愿与您共酌此情。诗曰：“寸寸山河寸寸金，侉离分裂力谁任。”此句虽短，却道尽了国家之难，民众之苦。黄兄，您以为，如何才能将这份愁思化为行动之力，使我中华复兴之梦得以实现？\n}\n\n{\n    角色名: 黄遵宪 \n    动作:(微微一笑，眸中闪烁)\n    讲话: 梁兄之言，真乃心之所向，诗中自有其道理。然我以为，国家之复兴，唯有立足于文化自信与民众团结之上。正如诗中所言，寸寸河山，皆为我等之责任。我们应以诗为媒，传递爱国情怀，鼓舞士气，焕发出民族的光辉。唯有将文化与实际结合，方能发挥其应有的力量，助力国家之兴盛，民众之幸福。愿我们共勉，携手并进，在这条复兴之路上，共同书写辉煌的篇章。\n}"
        },
        {
            "Type": "书信交流",
            "Location": "黄家书房",
            "Background": "黄遵宪致信黄鸿藻，提及自己在外交上的见闻，表达对国家命运的忧虑与对变革的渴望，信中言辞恳切，显示出他作为家长的责任感与对父亲的敬重。",
            "Dialogue": "{\n    角色名: 黄鸿藻 \n    动作:(坐于书桌旁，神情凝重)\n    讲话: 遵宪，近来听闻你在外交上颇有建树，作为家长，我对此感到十分欣慰。然而，国事如棋，变化不定，面对外部压力，您又有何看法？我知您心系国家，惟恐国家命运衰微，您可否在信中详述近年来所见所闻，及对我国家未来之看法？以便我能更好地理解您的处境与理想，助力家国之兴旺。\n}\n\n{\n    角色名: 黄遵宪 \n    动作:(提笔挥洒，思绪飞扬)\n    讲话: 父亲，您之关怀令我倍感温暖。在外交上，我目睹了世界之大，亦见证了我中华之弱。而在这弱势之中，我深感变革之急，国家若不奋起，终将为他国所凌驾。信中我将详细叙述近来所见，然我认为，唯有学习外邦之长处，方能自强不息，复兴华夏。我们需加强对外交流，吸取先进经验，进而推动国内改革，推动教育与经济之发展，以求国家之强盛，民众之安乐。愿未来的路，能与父亲同舟共济，共创光明前景。\n}"
        },
        {
            "Type": "家庭市井对话",
            "Location": "嘉应直隶州的街头",
            "Background": "黄遵宪的子女与邻里小孩玩耍，黄鼎崇向友人夸耀父亲黄遵宪的诗才，谈及他如何用新诗影响周围人，引发众小孩的好奇与仰慕。",
            "Dialogue": "{\n    角色名: 黄鼎崇 \n    动作:(兴奋地奔跑，与邻里小孩玩耍)\n    讲话: 大家快来看，我的父亲黄遵宪，他的诗才无人能及，我听说他最近又写了一首新诗，真是令人期待！你们知道吗，他用诗词影响了周围的人，很多大人都开始学习他的诗，我觉得他真的是个了不起的人！你们觉得，我们将来能像他一样吗？只要努力学习，或许有一天，我们也能写出动人的诗篇，来传达我们的心声。\n}\n\n{\n    角色名: 邻里小孩 \n    动作:(围拢过来，眼中闪烁着崇拜)\n    讲话: 真的啊？我也想学写诗！听说黄伯伯的《今别离》写得好，我也想学！如果我能像他一样，写出好诗，大家都来赞美我，那我一定会很开心！你们觉得他是怎么做到的呢？可不可以教教我们，让我们也能诗词流传，将来成为大诗人呢？\n}"
        },
        {
            "Type": "宫廷官场对话",
            "Location": "新任大臣办公处",
            "Background": "黄遵宪被任命为大臣，向同僚介绍《日本国志》，众官纷纷请教其对外关系的看法，黄遵宪以其丰富的外交经验分享见解。",
            "Dialogue": "{\n    角色名: 同僚官员 \n    动作:(端坐朝堂，神情恭敬)\n    讲话: 黄大人，听闻您最近对《日本国志》的研究颇有心得，能否为我们详细阐述一下您对外关系的看法？我等在朝中，皆是为国之重任，若能从您这里得到启示，必能助力国家的进步与发展。您对外交流的见解，或许能助我等明理务实，从而更好地施展国策。\n}\n\n{\n    角色名: 黄遵宪 \n    动作:(站起身，神情坚定)\n    讲话: 各位同僚，诸位今日聚于此，实乃为国之兴亡与发展而思虑。关于《日本国志》，我认为其不仅仅是对外关系的总结，更是对我中华发展之启示。我们必须借鉴外邦之长，学习其治国之道，进而结合我中华文化之根基，推动自身的改革与进步。唯有如此，方能在世界之林中立足，何以自信地与他国交往。我愿与各位深入探讨，共同为国家的未来贡献智慧，谋求长久之治。\n}"
        },
        {
            "Type": "家庭市井对话",
            "Location": "黄家宴席",
            "Background": "家中设宴，亲属们围坐一堂，黄履刚与黄璇泰纷纷请教父亲的诗词，黄遵宪借此机会，传授诗词创作的技巧与思想，展现出作为父亲的关怀与教育。",
            "Dialogue": "{\n    角色名: 黄履刚 \n    动作:(好奇地看着父亲，满脸崇拜)\n    讲话: 父亲，您能教教我如何写诗吗？我听说您最近写的诗很受大家的喜欢，能不能告诉我一些技巧？我也想学写诗，成为像您一样的人，用诗词表达我的思考与情感！请您传授我一些秘诀，我一定会认真学习的！\n}\n\n{\n    角色名: 黄遵宪 \n    动作:(欣慰地微笑，轻抚儿子的头)\n    讲话: 孩子，写诗乃是心之所向，需用心去感受生活中的每一分每一秒。首先，观察自然之美，感受人情之暖，心中自然会涌现出诗意。其次，学习古人之法，体会韵律之美，以此来锤炼自己的文字。记得用真诚之心去写下每一行字，因只要有情，便能打动人心。愿你在这条诗词之路上，逐渐领悟其中的奥妙，愿你将来的诗篇，能传递出我们的家国情怀与理想。\n}"
        },
        {
            "Type": "诗词戏剧对话",
            "Location": "书院讲堂",
            "Background": "黄遵宪在书院讲述《人境庐诗草》的创作背景，学生们围坐聆听，黄遵宪引经据典，启发学生的思维，引发热烈讨论。",
            "Dialogue": "{\n    角色名: 学生甲 \n    动作:(认真倾听，目光专注)\n    讲话: 黄先生，您创作的《人境庐诗草》真是引人入胜，您能告诉我们这部作品的创作背景和灵感来源吗？在您的诗中，我感受到了一种对生活的深刻理解与对未来的期盼，您是如何将这些情感融入到诗中去的呢？\n}\n\n{\n    角色名: 黄遵宪 \n    动作:(微微一笑，神情思索)\n    讲话: 各位同学，感谢你们的关注。我的《人境庐诗草》乃是我对生活的观察与思考所致。在创作之初，我常常被周遭的美景、人与人之间的情感所打动，心中涌现出无尽的灵感。在诗中，我希望将这些情感与理想表达出来，让每一个字句都能传递出我对家国的关怀与对未来的渴望。写诗不仅是对文字的运用，更是对心灵的磨砺，愿你们在这条道路上，找到属于自己的声音，书写出动人的篇章。\n}"
        },
        {
            "Type": "宫廷官场对话",
            "Location": "光绪皇帝的寝宫",
            "Background": "黄遵宪上奏，建议加强对外交流与学习，皇帝对其言辞赞同，认为其有助于国家的进步，二人探讨如何更好地推行新政。",
            "Dialogue": "{\n    角色名: 光绪皇帝 \n    动作:(端坐于龙椅，神情凝重)\n    讲话: 黄大人，听闻您对如何加强对外交流与学习有独到见解，朕欲听听您的看法。当前国势日渐衰弱，您以为当如何改革，才能应对外侮，振兴国家？您所提出的建议，必能为我朝带来新的生机。\n}\n\n{\n    角色名: 黄遵宪 \n    动作:(恭敬地行礼)\n    讲话: 陛下，国家之复兴，实在在于文化与实务的结合。首先，需加强与外邦的交流，学习其先进之治国理念与科技，以求自我完善。其次，国家应重视教育，培养出既懂传统文化，又具备现代科学知识的人才，唯有如此，才能在国际舞台上立足。最后，建议设立专门机构，持续关注外部变革与发展动态，以便及时调整国家政策，确保我中华之长治久安。愿陛下能采纳此言，共同为国之未来而努力。\n}"
        },
        {
            "Type": "书信交流",
            "Location": "黄遵宪的书房",
            "Background": "黄遵宪收到康有为的来信，信中提到戊戌变法的计划，黄遵宪回信表示支持，并提出自己对变法的见解与建议，二人志同道合。",
            "Dialogue": "{\n    角色名: 康有为 \n    动作:(神情凝重，手握信纸)\n    讲话: 遵宪，近日我收到您的来信，内中提及戊戌变法的计划，您对此事的见解与建议是我十分重视的。您认为在变法过程中，如何才能让更多的国人参与进来，形成合力呢？这一点对我来说极为重要，您的见解必不可缺。\n}\n\n{\n    角色名: 黄遵宪 \n    动作:(沉思片刻，目光坚定)\n    讲话: 康先生，变法之路，需得广泛动员民众，以求共识。首先，需通过诗词与演讲等多种方式，宣传变法的重要性，让国人意识到变法的必要。其次，应设立平台，鼓励国人积极参与讨论与建言，以示他们的声音被重视。最后，需通过实际行动，逐步推行变法，让民众看到变化的成效，以增强他们的信心与支持。唯有如此，才能凝聚起强大的民意力量，推动变法顺利进行，进而实现国家的长远发展与繁荣。\n}"
        },
        {
            "Type": "诗词戏剧对话",
            "Location": "灯下吟诗",
            "Background": "黄遵宪与友人汪康年共饮，夜深人静之时，两人吟唱对诗，讨论诗词的意境与社会变革，表达对未来的希望与担忧。",
            "Dialogue": "{\n    角色名: 汪康年 \n    动作:(举杯邀饮，眉宇间满是豪情)\n    讲话: 黄兄，今夜月明如水，正是吟诗的好时机。请问，您最近创作的诗中，有何感触与体悟？我听闻您在诗中融入了对国家前途的深思，能否与我分享一二，或许我们在酒中能找到共鸣，畅谈未来之志。\n}\n\n{\n    角色名: 黄遵宪 \n    动作:(微微一笑，神情放松)\n    讲话: 康年兄，今夜的确是个好时机。近期我所创作的诗，皆是对国家未来的深切思考。尤其在《今别离》中，表达了对离愁与未来的无尽期盼。诗中所言：“虽有万钧柁，动如绕指柔。”正是我对未来的感慨与愿景。我们这一代人，需勇于担当国家的重任，推动变革，迎接未来的挑战。愿我们借着今夜的月光，共同畅谈理想与抱负，为了心中那份对国家的热爱而努力，尽展才华。\n}"
        }
    ]
}