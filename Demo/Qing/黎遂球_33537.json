{
    "基本信息": {
        "姓名": "黎遂球",
        "性别": "男",
        "出生年份": "1602",
        "死亡年份": "1646",
        "享年": "45",
        "朝代": "清",
        "家庭区分": "未详"
    },
    "亲属关系": [
        "黎遂球的父是黎密",
        "黎遂球的弟是黎遂琪",
        "黎遂球的长子; 第一子是黎延祖",
        "黎遂球的次子是黎彭祖"
    ],
    "其他关系": [],
    "入仕信息": [
        {
            "入仕方式": "科举: 乡贡举人",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "忠愍",
            "别名类型": "谥号"
        },
        {
            "别名": "美周",
            "别名类型": "字"
        }
    ],
    "任职信息": [
        {
            "官职": "兵部职方司主事",
            "起始年份": "未详",
            "结束年份": "未详",
            "任职方式": NaN,
            "任职地点": "赣州府"
        }
    ],
    "地理信息": [
        {
            "地名": "番禺",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "番禺",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "番禺",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "番禺",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "番禺",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "番禺",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "番禺",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "番禺",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "西湖杂记",
            "著述年份": "1646",
            "著述角色": "未详"
        },
        {
            "著述名称": "周易爻物当名二卷",
            "著述年份": "未详",
            "著述角色": "撰著者"
        },
        {
            "著述名称": "运掌经 一卷",
            "著述年份": "未详",
            "著述角色": "撰著者"
        },
        {
            "著述名称": "戒杀文 一卷",
            "著述年份": "未详",
            "著述角色": "撰著者"
        },
        {
            "著述名称": "花底拾遗一卷",
            "著述年份": "未详",
            "著述角色": "撰著者"
        }
    ],
    "社会区分": [
        "落第士人",
        "[为官者：文]",
        "画家",
        "拒绝出仕",
        "经世学者",
        "工于古文"
    ],
    "机构情况": [],
    "经历事件信息": [],
    "财富情况": [],
    "个人简介": [
        "（?—1646）广东番禺人，字美周。天启七年举人。再应会试不第。善诗、古文，工画山水。崇祯中，陈子壮荐遂球为经济名儒，以母老不赴。明亡，方应陈子壮荐，为南明隆武朝，兵部职方司主事，提督广东兵援赣州，城破殉难。谥忠悯。有《莲须阁诗文集》。 ► 黎遂球的诗文(220篇)"
    ],
    "诗词文章内容": [
        {
            "标题": "梁木公索题园亭二首 其一 咏竹梧吟次",
            "作者": "黎遂球",
            "内容": "短岸绿为天，森森翠玉穿。浅风梳凤翅，疏雨响鹍弦。\n倚石秋题叶，烹茶莫醉□。主人诗兴好，宜坐更宜眠。"
        },
        {
            "标题": "懊恼歌三首 其一",
            "作者": "黎遂球",
            "内容": "欢初恋侬时，夜夜门前立。今日欢弃侬，对人不敢泣。"
        },
        {
            "标题": "懊恼歌三首 其二",
            "作者": "黎遂球",
            "内容": "开门认欢船，行前笑相语。春风打布帆，回头下滩去。"
        },
        {
            "标题": "懊恼歌三首 其三",
            "作者": "黎遂球",
            "内容": "打散双鸳鸯，莫与欢侬似。不似欢去时，欢来便如此。"
        },
        {
            "标题": "悲哉行",
            "作者": "黎遂球",
            "内容": "江魂夜热鴊□露，田光俛叹荆卿怒。风吹白浪上昆崙，海水千年骑马渡。\n丈夫须眉但如此，敲彻肝肠不相视。买丝绣面难绣心，餐英贯蕊徒枯吟。\n黯黯浮云红日入，不如饮酒兼吞泣。"
        },
        {
            "标题": "次江西忆大儿小儿偶然成诗",
            "作者": "黎遂球",
            "内容": "大儿名长雄，小儿名石官。大儿始读书，问义生波澜。\n小儿恒索食，或啼或即欢。昨日我出门，蜀茶花未残。\n大儿立花下，嘿嘿众相看。问言将儿去，掉头作语难。\n小儿去索食，与食且未阑。我母语我行，吉行毋盘桓。\n恐渠乱牵衣，遂已出江干。"
        },
        {
            "标题": "别苏州",
            "作者": "黎遂球",
            "内容": "一束松笺报未齐，诗筒临发又兼携。舟移绀寺逢僧送，酒却红儿剩鸟啼。\n素影自怜鸥泛泛，单衫频映草萋萋。佳期尚待平分去，十日钱塘路向西。"
        },
        {
            "标题": "采莲童曲",
            "作者": "黎遂球",
            "内容": "莲童双眼低，面白与侬似。折花赠莲童，是侬阿姑子。"
        },
        {
            "标题": "采桑曲",
            "作者": "黎遂球",
            "内容": "离离翠叶晴，夜夜春蚕声。小姑腕如雪，博得雄鸠鸣。\n提筐语相促，攀枝上茅屋。日午不得还，鸡啄臼中粟。\n灶冷火无烟，乞火隔山前。宁可误儿饥，不可误蚕眠。"
        },
        {
            "标题": "戊辰生日宿淩江上药上人禅房七夕前二夜也",
            "作者": "黎遂球",
            "内容": "匹马梅关归独迟，经行随处有僧知。人间作客频添岁，天上牵牛又报期。\n投宿满分供佛饭，染云频写画禅诗。还因夜雨秋江水，坐遍松房话别离。"
        },
        {
            "标题": "自题浴石居",
            "作者": "黎遂球",
            "内容": "清居爱泉石，似此亦怡然。洗耳还高卧，巢山未费钱。"
        },
        {
            "标题": "知上人至郴州曾兰若少参特枉书问因上人还赋答为寿",
            "作者": "黎遂球",
            "内容": "一锡至仙城，知君有道情。佛依无量寿，水亦千秋名。\n苏耽何足羡，慧远且传声。节钺主恩在，还堪为众生。"
        },
        {
            "标题": "送李烟客出塞二首 其二",
            "作者": "黎遂球",
            "内容": "丈夫宁惜别，一路笑桃花。下水流澌劲，临关怒木芽。\n春情违蛱蝶，酒态在琵琶。莫动将归思，风前有暮笳。"
        },
        {
            "标题": "送李烟客出塞二首 其一",
            "作者": "黎遂球",
            "内容": "万里欲何之，行营望将旗。我正怜烟客，人疑是药师。\n谈兵奋髯戟，骑马策杨枝。为试登楼啸，胡雏满地悲。"
        },
        {
            "标题": "上巳同诸子侄游隆兴寺",
            "作者": "黎遂球",
            "内容": "雨歇更花妍，山村访法筵。桥头潮暗上，榕树路低连。\n得句留僧和，飞觞借佛前。吾家群从会，差胜永和年。"
        },
        {
            "标题": "春莫自板桥从诸父兄往从兄美彰墓上作",
            "作者": "黎遂球",
            "内容": "伊人不可见，山风落松林。形骸没颜色，土丘埋素心。\n昼鸟啼无听，潦水高为吟。我来随杖屦，携幼伤情深。\n草木自华实，彼穴何冥沉。丈夫入黄泉，流膏作甘霖。\n湿此层崖翠，千载留胸襟。周视作拱揖，泫泪不能尽。\n何况刊箕踞，一饮临苍岑。"
        },
        {
            "标题": "春居杂诗二首 其二",
            "作者": "黎遂球",
            "内容": "居近东门亦种瓜，亭台遥借五侯家。萱堂爱绕宜男草，桃树开成结子花。\n乡梦几年迟蛱蝶，江风随处听琵琶。频归趁及寻巢燕，遮莫人看羽翼加。"
        },
        {
            "标题": "春居杂诗二首 其一",
            "作者": "黎遂球",
            "内容": "新筑嫏嬛绿水头，较如长日系扁舟。轻风著幌斜吹缬，浅月当檐互上钩。\n修道几回成薄倖，閒情聊得破穷愁。斋钱俭省馀文价，亦买名花种药洲。"
        },
        {
            "标题": "短歌行",
            "作者": "黎遂球",
            "内容": "长歌莫挽天河水，短歌横笛声相倚。落花回风恋故枝，飞入芙蓉绣帏里。\n饮酒还宜近妇人，莫向平原楼上嗔。无情割爱乃身死，至今徒笑春申君。"
        },
        {
            "标题": "豫章舟中同黄虞六咏雪四首 其一",
            "作者": "黎遂球",
            "内容": "笑挹琼浆入盏盈，对君疑是玉为京。四方屏幛开云母，七尺珊瑚立水晶。\n旧里素馨犹伴作，空床白练待书成。鸳雏睡煖今何处，镇日沙头未放晴。"
        },
        {
            "标题": "豫章舟中同黄虞六咏雪四首 其三",
            "作者": "黎遂球",
            "内容": "封却鸡声放晓迟，推蓬容易鬓成丝。如绵不煖扁舟梦，拭粉难描远岫眉。\n麈柄对谈那得辨，鹤裘端坐较相宜。同云亦作松花片，待鸟撩天雁字诗。"
        },
        {
            "标题": "豫章舟中同黄虞六咏雪四首 其四",
            "作者": "黎遂球",
            "内容": "岂但浮云似白衣，诸峰寒瘦又寒肥。光欺兰烬三更后，舞乱梨花二月非。\n眼底琉璃看世界，毫梢珠玉佐閒挥。朝来高阁纷如许，疑见滕王蛱蝶飞。"
        },
        {
            "标题": "豫章舟中同黄虞六咏雪四首 其二",
            "作者": "黎遂球",
            "内容": "万斛珍珠忽满船，醉来应得赠吟边。梅风梦绕银尊月，花雨晴飞玉镜天。\n楼阁千家红鸭亸，桥梁双影白龙眠。行歌岂用伤同调，前路长堪共着鞭。"
        },
        {
            "标题": "夜过王予安寺楼令子茂远从山阴至率赠",
            "作者": "黎遂球",
            "内容": "黄绢新题处处传，红绫一幅夺时贤。桂枝总羡趋庭日，芍药谁如作赋年。\n捧杖正怀湖上寺，开樽俄到雪中船。灯前起舞拚沉醉，老我风尘待著鞭。"
        },
        {
            "标题": "过灵隐寺寻韬光院歌",
            "作者": "黎遂球",
            "内容": "竹枝节节分泉脉，一树红梅沉涧色。山空木落窥湖烟，壁冷松高磬声直。\n拾得仙翁白鹤翎，吹笙拟和琴心经。掀髯向天作呼吸，江潮涌月淩青冥。"
        },
        {
            "标题": "从军行二首 其二",
            "作者": "黎遂球",
            "内容": "从军复从军，登高远临眺。山寒馁虎出，天黑腥魂叫。\n爨凭狼矢烟，风吹鬼火照。大宛贡名马，乌孙奉新诏。\n望望绝王庭，但倚燕然啸。"
        },
        {
            "标题": "从军行二首 其一",
            "作者": "黎遂球",
            "内容": "汩汩河流水，行行万馀里。万里随所之，从军还何时。\n生还不足顾，誓死从军路。旗麾壮士勇，鼓重将军怒。\n饮马不解鞍，嚼雪不知寒。阵前杀气热，战后星芒阑。\n前驱若飞鸟，兵行多号少。一战尘头散，再战军声小。\n败走与夜亡，行伍各冲当。转斗不容已，踏烂左贤王。"
        },
        {
            "标题": "偕谢伯子吴达生黄虞六观梁氏家藏古鼎卣窑盘各器作",
            "作者": "黎遂球",
            "内容": "明霞冷澹晴窗寂，花底方袍神踧踖。敬君古器列参差，提出金屏如遇鼊。\n腐儒稽考何曾记，染面宝光酣一醉。生平耻作汉下人，从此须眉解安置。\n斑斑血肉云雷死，金人先辈山之子。陶公酒意嵇生琴，侣□□格其堪拟。\n定州陶师烟云手，要与千秋争鼎卣。桃花嫩肉古窑盘，遂入桃笙殿相偶。\n次第摩挲眼为寿，翠冷脂憨罗左右。君家四顾非人有，鹦鹉停歌花笑酒。\n神驹湿血络明珠，高楼小榭红氍毹。千金不惜贮情嗜，人生过乎浑閒事。\n琅玕作庋白玉床，歌以识之能不忘。"
        },
        {
            "标题": "赋得罗浮朱草禅藻社集同会息庵梁森琅陈秋涛陶摇光区启图叔永徐木之吴达生谢伯子诸公智海修六若惺三上人作",
            "作者": "黎遂球",
            "内容": "生处染浮云，残梅醉夕曛。色参雏凤尾，香上仙娥裙。\n丹灶春难觅，露珠寒半熏。人间种岂得，一叶慰神君。"
        },
        {
            "标题": "湖上答赠朱子庄进士",
            "作者": "黎遂球",
            "内容": "杏花簪罢折杨枝，年少仙郎得意时。借问上官遥点笔，何如西子对描眉。\n新看寺院笼纱句，旧觅旗亭进酒诗。便合与君赢一醉，锦袍应与莫教迟。"
        },
        {
            "标题": "夜登五层楼作",
            "作者": "黎遂球",
            "内容": "青天如幔四无凭，山上登楼尽五层。海泻一杯添共酒，月临千幢近悬灯。\n诗从帝座狂搔首，梦逐仙鸾醉曲肱。闻道扶桑弓可挂，望来还爱日方升。"
        },
        {
            "标题": "登太山上天门作",
            "作者": "黎遂球",
            "内容": "晓日上红门，向午在盘道。翀鸟等游鱼，寿柏齐寸藻。\n高天自无云，俯气互遥颢。衣带须臾更，烟流合离抱。\n淩杖挂层阶，浮身射众宝。石壁齧瑶浪，阳冰溜晴潦。\n宇宙何寥寥，经过怀玉璪。"
        },
        {
            "标题": "柳絮三者客舍晚坐走笔题歌者扇 其三",
            "作者": "黎遂球",
            "内容": "寂寂舞帘前，悠悠去远天。不妨团扇在，楼外听吟蝉。"
        },
        {
            "标题": "柳絮三者客舍晚坐走笔题歌者扇 其一",
            "作者": "黎遂球",
            "内容": "落袖红知白，沾池重更轻。隔堤斜日澹，织月较分明。"
        },
        {
            "标题": "柳絮三者客舍晚坐走笔题歌者扇 其二",
            "作者": "黎遂球",
            "内容": "入夏愁无雪，先秋便有风。几堪特赠意，飘泊笑行踪。"
        },
        {
            "标题": "同伍国开谭元定游西山杂咏二十首 其七",
            "作者": "黎遂球",
            "内容": "共说神宗驾幸时，侍臣朝立碧云墀。因看秃发龙衣像，向揖西来面壁师。"
        },
        {
            "标题": "同伍国开谭元定游西山杂咏二十首 其六",
            "作者": "黎遂球",
            "内容": "龙爪槐生似柳枝，寺前双植武宗时。额名弘化金书字，内有中官免死碑。"
        },
        {
            "标题": "同伍国开谭元定游西山杂咏二十首 其三",
            "作者": "黎遂球",
            "内容": "贵戚庄园隔寺开，夕阳流水绕亭台。为留进上诸花卉，不放閒游载酒来。"
        },
        {
            "标题": "同伍国开谭元定游西山杂咏二十首 其二",
            "作者": "黎遂球",
            "内容": "新柳风吹与浪黄，画桥东去玉泉长。年年三月花飞节，得入宫门泛御香。"
        },
        {
            "标题": "同伍国开谭元定游西山杂咏二十首 其五",
            "作者": "黎遂球",
            "内容": "景皇陵殿昼深深，老监龙钟出绿阴。望去也多妃主葬，白云松柏共萧森。"
        },
        {
            "标题": "同伍国开谭元定游西山杂咏二十首 其一",
            "作者": "黎遂球",
            "内容": "都门西出马蹄骄，望望山光路不遥。尽是内人香火寺，月明湖上听笙箫。"
        },
        {
            "标题": "同伍国开谭元定游西山杂咏二十首 其四",
            "作者": "黎遂球",
            "内容": "玉泉山后数家村，亦有先朝太子园。不识建文坟上树，落花狼籍燕衔喧。"
        },
        {
            "标题": "同伍国开谭元定游西山杂咏二十首 其八",
            "作者": "黎遂球",
            "内容": "传闻诸帝过陵傍，却与中官一样装。独有龙衣双骑夹，野人亲得认祥光。"
        },
        {
            "标题": "同伍国开谭元定游西山杂咏二十首 其十",
            "作者": "黎遂球",
            "内容": "肃皇因侍宝慈游，宫女和南满殿头。天眼品题真绝称，侍臣恭纪老僧留。"
        },
        {
            "标题": "同伍国开谭元定游西山杂咏二十首 其十六",
            "作者": "黎遂球",
            "内容": "禅房花竹映林隈，绀榭朱阑半不开。每近清明霜降日，安排官使上陵来。"
        },
        {
            "标题": "同伍国开谭元定游西山杂咏二十首 其十三",
            "作者": "黎遂球",
            "内容": "虾蟆石下落花疏，双井流泉度曲渠。引出小池桥底过，绿波摇动见银鱼。"
        },
        {
            "标题": "同伍国开谭元定游西山杂咏二十首 其十二",
            "作者": "黎遂球",
            "内容": "路上弘光石十盘，排生翠柏作阑干。太平天子曾来住，虎步龙行绕复看。"
        },
        {
            "标题": "同伍国开谭元定游西山杂咏二十首 其十八",
            "作者": "黎遂球",
            "内容": "娑罗春树放花浓，此处英宗幸六龙。地是旧元兜率寺，布金重建落成工。"
        },
        {
            "标题": "同伍国开谭元定游西山杂咏二十首 其九",
            "作者": "黎遂球",
            "内容": "陵园西过瑞云扃，世庙神宗辇步经。寺有香山称独翠，轩承御笔写来青。"
        },
        {
            "标题": "同伍国开谭元定游西山杂咏二十首 其十四",
            "作者": "黎遂球",
            "内容": "土木征亡有范安，紫芝崖下葬衣冠。游人解说当年事，不比寻尝近侍官。"
        },
        {
            "标题": "同伍国开谭元定游西山杂咏二十首 其十五",
            "作者": "黎遂球",
            "内容": "郑同当日使朝鲜，梵宇回将样式传。宝殿叠安千佛座，外头如窣堵波圆。"
        },
        {
            "标题": "同伍国开谭元定游西山杂咏二十首 其十一",
            "作者": "黎遂球",
            "内容": "神庙好题清雅字，永安禅寺挂东轩。更看海淀虚亭上，笔力端严体势尊。"
        },
        {
            "标题": "同伍国开谭元定游西山杂咏二十首 其十七",
            "作者": "黎遂球",
            "内容": "寿安山下塔如城，舍利中藏宝气明。识得宪宗真达孝，寺前看有御碑铭。"
        },
        {
            "标题": "度岭作二首 其二",
            "作者": "黎遂球",
            "内容": "怪石与古松，林立如甲士。铜鳞作而怒，铁盾绚犀兕。\n不肯受秦封，鞭笞焉及此。往见梅将军，功归汉天子。\n至今往来人，向午如趋市。金梁待翡翠，明珠疑薏苡。\n亦有吴隐之，吟诗酌江水。"
        },
        {
            "标题": "度岭作二首 其一",
            "作者": "黎遂球",
            "内容": "山腰如美人，假寐春亭蚤。长袖拥云鬟，舞带垂芳草。\n树雀斜翠钗，溪谷漾锦袄。画眉侈京兆，复有张郎好。\n结束洵多才，可怜金鉴老。时人尚新妆，落梅风莫扫。"
        },
        {
            "标题": "二月十七日社集赵裕子云槎同诸公赋",
            "作者": "黎遂球",
            "内容": "故人寻白社，先雨到玄关。为爱楼中坐，能看城外山。\n春惊前日半，晚踏落花还。诗就仍相觅，榕阴路一湾。"
        },
        {
            "标题": "过张受先茅居留赠四首 其三",
            "作者": "黎遂球",
            "内容": "楚狂歌凤德，汉代仰龙门。兰室气恒秘，桃花笑不言。\n凿流环梦处，结想拟仙源。往事馀经济，占云自灌园。"
        },
        {
            "标题": "过张受先茅居留赠四首 其四",
            "作者": "黎遂球",
            "内容": "种鱼供砚沈，留客让书床。问影泠泠善，栖心寸寸香。\n吏廉归只俭，童兀刺难偿。却累频怜我，缄题远不忘。"
        },
        {
            "标题": "赠张受先",
            "作者": "黎遂球",
            "内容": "昔始载铅椠，上国欣翱翔。冰泮雪既消，朱葩迎鼌阳。\n文心与云集，道翮谁翰张。之子应运作，百和先一倡。\n攀飞操威凤，辟邪属神羊。流俗亦起顽，圣人思见刚。\n矧予托交早，既觏靡愆忘。永矢奉良规，济津是为梁。"
        },
        {
            "标题": "湖上答赠方尔止",
            "作者": "黎遂球",
            "内容": "读书当世士，之子意深湛。大雅岂不作，和平存好音。\n笔香闻桂性，诗骨见兰心。海上予兹去，弹琴重可寻。"
        },
        {
            "标题": "过张受先茅居留赠四首 其一",
            "作者": "黎遂球",
            "内容": "茅居对天地，知子道心安。惜物拾花落，赋诗题叶看。\n世衰违好易，名重保身难。悟得阴阳理，兼成却病丹。"
        },
        {
            "标题": "过张受先茅居留赠四首 其二",
            "作者": "黎遂球",
            "内容": "五柳半人宅，一经堪子传。苍生想安石，神令著临川。\n鹤饿依贫骨，琴心弹古弦。道成同辟谷，因可谢文钱。"
        },
        {
            "标题": "放歌行",
            "作者": "黎遂球",
            "内容": "龙肉不可饱，珠贝不如衣。放臣耻忠名，察主容佞词。\n重云障白日，蚤暮安能知。相去日以远，谁见君所为。\n行行遵大道，龊龊如伏机。蝉緌翼为重，范冠毒与怀。\n臬音岂疗妒，狐媚生疑猜。中夜独延伫，昂首临高台。\n占星望恩赦，怀德视泰阶。岂敢厌沟渎，庶几兴草莱。\n平沉楚艾滋，夷养周原开。听我放歌行，千古有同哀。"
        },
        {
            "标题": "酌云淙邀瀑亭",
            "作者": "黎遂球",
            "内容": "斗酒故人趣，牵衣坐岩苔。县泉与云落，写景潆尊罍。\n万翠忽欲动，态合如始开。山中千岁流，到海生尘埃。\n仙人太古弦，挥弹听徘徊。餐花痛饮酒，以此名千杯。\n愚谷当可移，娲石留天隈。翼斝称经营，飞练凭剪裁。"
        },
        {
            "标题": "湖上漫吟",
            "作者": "黎遂球",
            "内容": "小泊莲船到寺檐，兽炉烟袅睡情恹。清秋岩壑遥飞练，细雨楼台互捲帘。\n千日醉醒凭酒盏，百年欢笑倩香奁。閒来学得安心诀，禅案全于绮语拈。"
        },
        {
            "标题": "寒榻病馀笑目前景物都无可咏因戏作天上宫词十首 其五",
            "作者": "黎遂球",
            "内容": "殿前新发谪仙行，赐与生花管一茎。更有石田青玉片，着教无事自供耕。"
        },
        {
            "标题": "寒榻病馀笑目前景物都无可咏因戏作天上宫词十首 其六",
            "作者": "黎遂球",
            "内容": "子晋飞琼两队分，宴酣新曲奏犹纷。仙家乐府都翻尽，阿母前头唱白云。"
        },
        {
            "标题": "寒榻病馀笑目前景物都无可咏因戏作天上宫词十首 其三",
            "作者": "黎遂球",
            "内容": "花开明月不容行，昨日弹章到立清。廉得天台近时事，监真添设许多名。"
        },
        {
            "标题": "寒榻病馀笑目前景物都无可咏因戏作天上宫词四首 其二",
            "作者": "黎遂球",
            "内容": "长幡曲盖宝光连，冠却芙蓉侍两边。直日退馀无一事，又寻丹箓勘诸仙。"
        },
        {
            "标题": "寒榻病馀笑目前景物都无可咏因戏作天上宫词十首",
            "作者": "黎遂球",
            "内容": "兔宫閒敞洞门深，捣药房栊尽蘸金。宫女等閒花底坐，桂枝偷得与人簪。"
        },
        {
            "标题": "寒榻病馀笑目前景物都无可咏因戏作天上宫词四首 其四",
            "作者": "黎遂球",
            "内容": "太微宫内散灵符，乐托来朝古丈夫。班罢径同香案吏，天门东去看投壶。"
        },
        {
            "标题": "寒榻病馀笑目前景物都无可咏因戏作天上宫词十首",
            "作者": "黎遂球",
            "内容": "蓬山仙女学骑龙，笑并秦娥度海东。约看回翁新弟子，袖间笼着小桃红。"
        },
        {
            "标题": "寒榻病馀笑目前景物都无可咏因戏作天上宫词四首 其一",
            "作者": "黎遂球",
            "内容": "宫门初放凤凰鸣，掌籍随班礼太清。奏定人间新贵榜，案前偷觑得头名。"
        },
        {
            "标题": "寒榻病馀笑目前景物都无可咏因戏作天上宫词四首 其三",
            "作者": "黎遂球",
            "内容": "玉天妃子盛妆馀，环佩玎珰曳紫裾。昨夜宴阑新有命，紫微宫里掌文书。"
        },
        {
            "标题": "寒榻病馀笑目前景物都无可咏因戏作天上宫词十首 其四",
            "作者": "黎遂球",
            "内容": "钧天随演羽衣班，押领盘旋教未閒。只为李郎偷学去，又调新曲别人间。"
        },
        {
            "标题": "古词二首 其二",
            "作者": "黎遂球",
            "内容": "女儿剔指甲，铜盘落神龙。误谓古琴弦，弹之应黄钟。\n解弦弃阶下，何以别沙虫。展转卧污泥，不觉随射工。\n一夕闻雷声，自悔失所从。振鬣能兴云，蜿蜒入天宫。\n习知含沙态，谓帝勿复容。宁当负私心，不敢欺至公。\n始识贫贱交，无为信心同。惟有道义盟，庶几能始终。"
        },
        {
            "标题": "古词二首 其一",
            "作者": "黎遂球",
            "内容": "公输刻木凤，多年犹未成。众人重公输，始便求凤形。\n及其似龟蛇，翻讶公输名。勿复与相语，但须吾技精。\n忽闻云中笑，纵似何足惊。不见丹山雏，出卵能飞鸣。"
        },
        {
            "标题": "古剑行",
            "作者": "黎遂球",
            "内容": "我有殊方剑，寻常把赠人。丈夫空手立，犹自足谋身。"
        },
        {
            "标题": "送邵僧弥同骏公之金陵",
            "作者": "黎遂球",
            "内容": "载杖秋船去，贵游如隐居。清江看画意，碧影照琴书。\n声价双南重，才名六代疏。钟山松树古，相待结精庐。"
        },
        {
            "标题": "参曹溪道场宿憨师影堂作",
            "作者": "黎遂球",
            "内容": "大教齐事理，凡心交信疑。四大示所聚，天人显卢师。\n顽仙既远遁，毒龙亦恒依。作用有显秘，知量无参差。\n后起仰高踪，途辙何合离。法兴金固城，旨沛汤浚池。\n嗟予蹑形影，淑问启新知。兹来仰堂构，摄心睹威仪。\n馀磬入松风，高钟旋翠微。廊棂窈窕转，塔槛玲珑施。\n香烟界溪流，灯月藏山辉。晦息意乍定，梵声发尝期。\n共叹中兴功，俯礼无异祠。"
        },
        {
            "标题": "癸亥除夕二首 其一",
            "作者": "黎遂球",
            "内容": "依然送腊似前年，检历那堪岁自迁。渐与儿童不相类，却于时辈漫为缘。\n深杯薄酒憨憨醉，北舍南邻浅浅烟。可叹逢春无别事，斋头间亦揭红笺。"
        },
        {
            "标题": "癸亥除夕二首 其二",
            "作者": "黎遂球",
            "内容": "时名一任世人方，痴叔文儿与酒狂。又是六旬新甲子，谁论三十贵萧郎。\n邻家照夜灯千炬，岁市宜春傍两行。短梦既馀聊自慰，好凭佳兆报春王。"
        },
        {
            "标题": "还过豫章同朱子美万吉人茂先青渥次谦集陈士业斋头",
            "作者": "黎遂球",
            "内容": "花际相追不及呼，君家原是我归途。犹堪一夜蕉窗雨，便脱征衫问酒垆。"
        },
        {
            "标题": "嬉春曲戏效香奁体四首 其一",
            "作者": "黎遂球",
            "内容": "醉国新除录事衔，又凭鹦鹉作花监。逋觞那敢摇香片，进酒从他溅汗衫。\n蝶过捉教临席舞，燕来充作赛香喃。松笺檄得怜芳伴，别向灯前发几函。"
        },
        {
            "标题": "嬉春曲戏效香奁体四首 其二",
            "作者": "黎遂球",
            "内容": "暗接脂唇酒共甜，月明长恨捲珠帘。香浮捧砚双云娜，花染弹筝十指尖。\n柳带赠诗情自结，梨魂如梦醉同淹。宜人赖有微微雾，避入深丛过短檐。"
        },
        {
            "标题": "嬉春曲戏效香奁体四首 其三",
            "作者": "黎遂球",
            "内容": "渡头桃叶笑歌还，半搦腰围杏色悭。鸲鹆对为痴绝舞，鸳鸯长得梦中閒。\n书空袅袅晴丝挂，旋颊融融热晕顽。眉黛可容春几许，满堤图画谱青山。"
        },
        {
            "标题": "嬉春曲戏效香奁体四首 其四",
            "作者": "黎遂球",
            "内容": "软红团砌日和南，为祝行云结小庵。斗艳岂容遭妒女，逢仙刚又选童男。\n青衣倍称骑羊戏，玉管生怜驾凤堪。愿与花神乞延寿，共将垂鬓续春三。"
        },
        {
            "标题": "寄怀刘玄度先生二首 其二",
            "作者": "黎遂球",
            "内容": "中林应好道，竹叶有仙书。傲骨想如鹤，閒心宜钓鱼。\n频高青琐望，不易紫霞居。正自愁尘务，相思来结庐。"
        },
        {
            "标题": "寄怀刘玄度先生二首 其一",
            "作者": "黎遂球",
            "内容": "清秋月满卮，水鉴坐看时。别去一年易，回头万事疑。\n旷怀观海换，骚兴问天痴。寂莫蒹葭远，伊人吾所思。"
        },
        {
            "标题": "答赠万年少",
            "作者": "黎遂球",
            "内容": "闻见眼中尽，爱君非小才。频乘白门兴，一棹黄河来。\n跨下英雄贱，门前楚汉开。却愁生更晚，叉手独徘徊。"
        },
        {
            "标题": "柬万年少",
            "作者": "黎遂球",
            "内容": "虎丘明月记诗筒，凤阙芳尘西复东。垂柳色连堤草绿，落花流积御香红。\n莺声唤友题诗遍，蝶梦还家贳酒中。蚤晚玉堂犹献赋，阳春如和喜君同。"
        },
        {
            "标题": "咏蝉和郑超宗",
            "作者": "黎遂球",
            "内容": "择木送遐鸣，差堪静昼听。短长依笛步，断续应琴声。\n露忆金茎晓，风知水殿晴。所思朝不至，延伫柳阴情。"
        },
        {
            "标题": "和徐巨源汉宫春晓赋",
            "作者": "黎遂球",
            "内容": "紫燕黄鹂满殿头，苑边垂柳晓风柔。宫人倚槛才梳洗，攀落桃花出御沟。"
        },
        {
            "标题": "河上怀徐巨源",
            "作者": "黎遂球",
            "内容": "黄河日落绕天长，风起云飞旧战场。野店短衣眠乱草，戍楼横笛向垂杨。\n千盘未觉羊肠苦，一醉频倾马乳香。更欲与君同仗剑，和吟新句坐流觞。"
        },
        {
            "标题": "奉寄总河张公",
            "作者": "黎遂球",
            "内容": "张公鸾凤文，孤轩试为宰。酌水重吟诗，下车先泣罪。\n五穗恍临仙，六年庶无馁。灏气振高天，膏脂留大海。\n社稷并尸祝，朝堂吐丰采。妖氛斥琐闼，寅清肃寮寀。\n节钺镇吴门，旌旄新壁垒。如投公瑾醪，累奏伯言凯。\n囊末尽得见，硕肤每隆礼。兵吏各怀恩，感激至流涕。\n金汤巩天堑，东南归恺悌。转漕萧相功，奏牍山公启。\n民隐亦既恤，士类尤得体。急捕射工尽，屡伐鲸鲵徙。\n锄莠育良苗，去棘栽馨芷。储仂调丰荒，衣食兴廉耻。\n得舆载硕果，颂碑感天子。简命重司空，诞敷劳治水。\n召见久虚席，闻声识曳履。今来髭髯白，昔侍威仪美。\n龙颜为咨嗟，虎卫环注视。晋接语绸缪，宴享陈鳖鲤。\n饮御尽夔卨，祖帐填都市。钦哉玄圭锡，巍乎天柱倚。\n八伯歌以和，四载乘伊始。步祷随格天，贡赋欣举趾。\n新政忽以传，旧德食何已。及门如遂球，图报有同矢。\n忆昔既成童，未学多鄙俚。试日数千人，从公选一士。\n何意混骊黄，遂获称桃李。于今十六秋，空惭犬马齿。\n云何附云霄，庶几知义理。粤地遍生祠，耕耘献豜豕。\n祝公每神醉，面墙得仰止。吴人尽口碑，孤寒亦衣被。\n对公咸意消，乐郊逢燕喜。铜柱伏波铭，岘石襄阳峙。\n何如衮舄思，更为霖雨俟。利见普德施，大吉占铉耳。\n窃附甘棠颂，策足深自耻。"
        },
        {
            "标题": "梁木公索题园亭二首 其二 咏槐柳森中",
            "作者": "黎遂球",
            "内容": "五柳宅谁隐，三槐家本传。丝堪系游骑，叶每坐鸣蝉。\n揉碧横烟径，摇金碎月天。不知琴卷处，只在水阑前。"
        },
        {
            "标题": "木犀花底",
            "作者": "黎遂球",
            "内容": "木樨花底月微光，香浸单杉杏影黄。一笑入林双不见，却教群伴看迷藏。"
        },
        {
            "标题": "七夕观内祠织女戏赠",
            "作者": "黎遂球",
            "内容": "如何太白妇，却羡牵牛妻。但得桥堪渡，宁论醉似泥。\n穿针还乞巧，织锦惯孤栖。倘学回文字，频年信好题。"
        },
        {
            "标题": "扬州同诸公社集郑超宗影园即席咏黄牡丹十首 其一",
            "作者": "黎遂球",
            "内容": "一朵巫云夜色祥，三千丛里认君王。月华蘸露扶仙掌，粉汗更衣染御香。\n舞傍锦屏纷孔雀，睡摇金锁对鸳鸯。何人见梦矜男宠，独立应怜国后妆。"
        },
        {
            "标题": "送何石闾先生游韶石因寄禺峡朱叔子",
            "作者": "黎遂球",
            "内容": "珠江寒色结烟霞，望望南禺帝子家。一片琴心凭寄赠，山中无雪有梅花。"
        },
        {
            "标题": "送卢公子诣阙请其先大夫恤典",
            "作者": "黎遂球",
            "内容": "尊酒歌骊慷慨馀，送君行矣曳长裾。愁磨敌血先臣剑，泪乞皇恩孝子书。\n花下紫骝三月路，日边丹凤五云居。思乡莫易频回首，风雨麒麟卧草庐。"
        },
        {
            "标题": "招隐洞寻玉蕊花亭作",
            "作者": "黎遂球",
            "内容": "玲珑古洞深，窈窕远相寻。寻仙不可见，寻花松半阴。\n山人向予语，只在石亭许。可惜春江月，但向春江柳。\n江北望迷楼，翠幕珊瑚钩。琼花泪烟晚，玉蕊不关愁。\n本是仙人树，不恋繁华土。谁能不染心，飞还作香雨。"
        },
        {
            "标题": "赠严广舆",
            "作者": "黎遂球",
            "内容": "风雅有渊源，交道匪儿戏。义合伦所关，情钟澹成味。\n昔我先君子，弱冠游诸暨。谢公敬爱客，渭阳好尤至。\n把臂欣诸贤，岸帻睨群吏。一时竹箭材，尽誓金兰利。\n沈公拜受经，王子估游艺。严陵足可加，葛洪丹共秘。\n小谢更谐谑，俯仰空天地。或偕圣湖游，或以诸侯寄。\n先子拜盟书，谓欲垂世世。谢公被流言，清廉反为累。\n厥后迁且归，骑鲸在狂醉。孑孑牛衣人，孀兰照枯泪。\n夙昔诸君子，存问勤书使。先子崇大雅，中岁不得志。\n硕鼠横当途，狙狯妄要质。遂掷侧注冠，永矢丘园贲。\n城市且稀踪，鱼雁于何置。惟有方诸生，犹传红豆字。\n南北诸乐词，至今尽存笥。"
        },
        {
            "标题": "将进酒",
            "作者": "黎遂球",
            "内容": "糟如丘，曲作尘。送花落，迎花新。笑君不饮，何以为亲。\n吴儿娇，楚臣苦。醉无忧，醒无主，黄莺自歌蝶自舞。\n杯盘出古窑，未必坟头土。朝为云，暮为雨。安所得杜康，变作巫山女。\n朝朝莫莫，不知其数。蒸香滴酪沉青天，花间酩酊宁须钱。\n富贵自不暇，贫贱且陶然。死愿作天上星，生愿为地上仙。\n今宵但可浸明月，倒泻珍珠那不前。"
        },
        {
            "标题": "陆将军行赠震湖都护",
            "作者": "黎遂球",
            "内容": "陆将军，环走边庭如己屋。醉卧每枕死□头，长啸能呼战鬼哭。\n往时赤脚向朝鲜，剑气直射须眉前。相君敛容深借问，尺书夜降清□天。\n归向辽阳气犹热，叛兵怒号弓寸折。掀髯上马突入营，拍鞍大骂教无说。\n掉舌如刀不畏人，天生虎力能捍身。世人尽议袁毛事，可怜双眼看曾真。\n将帅交摧相印解，当时重足群相戒。丈夫血愿洒沙场，安肯囚冠坐疲惫。\n唉然太息还乡里，扁舟老挟贤公子。秃袖重为海外游，歌舞筵前认君是。\n夜听琵琶如听筑，把酒低头看髀肉。何人再得将军笑，直使□雏向山哭。"
        },
        {
            "标题": "客宝安将归五羊留别李定夫二首 其一",
            "作者": "黎遂球",
            "内容": "笔语杯呼兴日浓，临行翻有话千重。才消几寸灯花夜，鸡报船开寺报钟。"
        },
        {
            "标题": "客宝安将归五羊留别李定夫二首 其二",
            "作者": "黎遂球",
            "内容": "图山叠水谱烟云，泼墨时描对我君。今日烟云山水阔，画图一幅却中分。"
        },
        {
            "标题": "金铜仙人辞汉歌",
            "作者": "黎遂球",
            "内容": "轩辕不死传古铜，彭咸享寿年无穷。仙人况是金铜骨，试令伸手行清空。\n揖向茂陵寻孝武，日落红睛翁仲苦。莫遣车前祭马肝，犹羡文成终汉土。\n冷泪如泉溅盘露，疗渴文君有谁铸。待搜黄金衅宝茎，盘铭好勒长门赋。"
        },
        {
            "标题": "结交行赠陈子",
            "作者": "黎遂球",
            "内容": "十年结交等閒事，马首如云醉呵气。腰下铜龙剩瘦光，郑重看人未曾试。\n陈郎爱我心骨奇，眈然一目心相知。有弟少年乃英特，快哉杨孔真佳儿。\n我来有心不得展，徘徊郁结纷如茧。感君此意谁复知，苦向梅风弄歌扇。\n钱塘浩荡子胥潮，忽如市上闻吹箫。豫让漆身讵相识，信陵饮酒何无聊。\n噫嘻饮酒何无聊，君但醉听我歌暮复朝。侯生弊衣冠乃上坐，又有浆家博徒相过时见招。\n佳人不笑大梁客，吁嗟此后空寥寥。听我歌，酒行半。\n朝趋市，暮掉臂而散。纷纷世事何足叹，君不见天下归心吐哺公旦。"
        },
        {
            "标题": "闻寇陷襄雒",
            "作者": "黎遂球",
            "内容": "守文列圣德，驱胡高皇功。明运宜无疆，我后承丰隆。\n过臣亶焦劳，济蹇谁匪躬。金瓯缺辽左，饷额勤输供。\n遂以困阎闾，焉谋备年凶。适郊逢硕鼠，捍网怜飞鸿。\n中原多悍寇，懦将愁频攻。驰驱十馀载，躏蹂如乘风。\n荆襄江上流，雒阳天下中。宋辙有覆监，汉都忧其终。\n近闻亦倾陷，官民泥刀锋。星陨亡上将，藩决哀大宗。\n狂生识其故，伊昔神凭丛。抚降但养虎，凶服嗟临戎。\n请剑曷斩佞，伏蒲乌为忠。朝堂难战胜，臧否疑府宫。\n父书赵括惭，负荆廉颇雄。以此思古人，忾敌将何从。\n殷忧已叠警，我后惟天聪。河清洗甲兵，酌酒趣群公。"
        },
        {
            "标题": "苦寒行",
            "作者": "黎遂球",
            "内容": "远行良自苦，南人驰北道。烧冰杂尘饭，鬻豆作马草。\n火冻夜雪光，霜笼朝鬓老。途远行入夜，日短起唤早。\n路傍多枯树，枝重垂欲倒。路下多危石，水乾墄如捣。\n前有饿虎啼，后有僵魂槁。问尔何所为，惊惶乱怀抱。\n燕姬直酒垆，赵室横锦袄。过耳不留听，入目如蔽好。\n筑金共驰骏，献玉慎怀宝。旅人诫先笑，懊恼复懊恼。"
        },
        {
            "标题": "入云栖山中礼莲池大师塔作",
            "作者": "黎遂球",
            "内容": "璧水尽功德，至性通儒禅。吾师起缝掖，爰莳金台莲。\n道器无秘现，形神彻人天。好生以为意，净域归自然。\n遗骸等硕果，大教恒薪传。塔宇肃日光，堂寮结炉烟。\n请观花藏台，渺渺须弥边。复有护生城，毛羽咸洁鲜。\n无乃皆像教，参契即重玄。松房万木蔽，竹径祥云联。\n如何桑椹宫，鼎鼎徒攲偏。吾将以报师，儒服不为膻。"
        },
        {
            "标题": "怀谢伯子四首 其三",
            "作者": "黎遂球",
            "内容": "吴越多佳丽，重重入翠微。因君饶茗具，令仆裹茶归。\n水面山无尽，行边咏亦稀。较宜相见话，疗渴复疗饥。"
        },
        {
            "标题": "浙江有怀梁非馨作",
            "作者": "黎遂球",
            "内容": "梁子旧游处，临流想当同。芳气流歌吹，翠色炫云峰。\n嗟子守穷躅，我来谁与从。水入鸣琴清，林和吟蝉工。\n丽景属颜回，锦绣萦心胸。忆昔每临咏，互发如商宫。\n佳思忽以驰，感子扬长风。兹游把豪素，遇物情颇浓。\n相思不能已，凭啸浚清空。"
        },
        {
            "标题": "还过章江徐巨源邀住榆溪草堂留题四首 其二",
            "作者": "黎遂球",
            "内容": "绿满前湖散作湾，书堂秋色澹浓间。墙头倒影疏摇水，屋角如图待补山。\n桥断隔墩成古洞，枝横深树俨重关。邻家共识经旬客，散发扶筇任往还。"
        },
        {
            "标题": "戏拟六忆诗 其三",
            "作者": "黎遂球",
            "内容": "忆坐时，抱膝低流盻。斜伸白藕肱，互插红莲瓣。婉转接琵琶，态弱声犹慢。"
        },
        {
            "标题": "中秋陆清章招同郭履台先生过雁宕村赏桂漫赋二首 其一",
            "作者": "黎遂球",
            "内容": "梦入霓裳已六秋，须眉那似旧风流。惟宜三竺寻僧去，双桨逢君亦少留。"
        },
        {
            "标题": "戏拟六忆诗 其一",
            "作者": "黎遂球",
            "内容": "忆来时，月明花弄影。芙蓉傍脸藏，柳叶吹衣冷。慎教鹦鹉知，帘幕人初静。"
        },
        {
            "标题": "戏拟六忆诗 其五",
            "作者": "黎遂球",
            "内容": "忆起时，相看尚如梦。松鬓散花零，罗带缠绵弄。约莫拟朝云，怕是东风送。"
        },
        {
            "标题": "戏拟六忆诗 其六",
            "作者": "黎遂球",
            "内容": "忆别时，只道寻常去。相送转香丛，回身看飞絮。恨杀似无情，肠断终何据。"
        },
        {
            "标题": "戏拟六忆诗 其四",
            "作者": "黎遂球",
            "内容": "忆睡时，腻云摇两叶。情热缚鸳鸯，魂消逐蝴蝶。竹影入纱厨，微看晕旋颊。"
        },
        {
            "标题": "戏拟六忆诗 其二",
            "作者": "黎遂球",
            "内容": "忆见时，痴狂恐相拒。汗染薄罗香，憨羞怯无侣。连宵梦里心，迟疑未谙语。"
        },
        {
            "标题": "题陈虎顺东皋诸景五首 其三 九龙井",
            "作者": "黎遂球",
            "内容": "神龙生九子，谁道不成龙。灵泉本在田，为雨疑乘风。"
        },
        {
            "标题": "聂娘婉眉歌",
            "作者": "黎遂球",
            "内容": "聂娘不用眉如柳，双剑玲珑脑前后。阿谁捕贼京兆郎，纵与画眉非敌手。\n官兵敛手贼狂啸，娘舞长眉对之笑。玉颜染晕沁红冰，罗浮梅魂冷相吊。\n朱弦一夜芙蓉毁，云雨模糊远山委。徒描初月走嫦娥，甲痕羞空空待洗。\n丈夫髭髯总如此，半尺垂虬掀不起。紫石棱棱婉婉尔，翠娥如铁真男子。\n白头天姥惜飞光，续命只有文中王。从他鸟爪未肯秃，更买黛螺千万斛。\n人生安能知死期，痴情艳骨东风吹。借娘眉锋不斩贼，先斩偷生巾帼儿。"
        },
        {
            "标题": "寒江袅袅歌",
            "作者": "黎遂球",
            "内容": "秋空作影波如剪，碧沁遥山深逾浅。镜魄风吹晓月弦，谁为弹鸣冷光偃。\n袅袅寒江小女儿，玉毫香字写唇脂。工书早博夫人誉，得句嫌称幼妇词。\n谁为莺燕谁蜂蝶，相对赠诗还惜别。恨不携将鹦鹉飞，教向帘间难七发。\n寂寞霜枫泪薜墙，写叶能销水力香。惟有诗篇长绣面，传得新题到沈郎。"
        },
        {
            "标题": "风平词",
            "作者": "黎遂球",
            "内容": "风平摇海帆参差，城下石亭花缬篱。美人藕肱抱瑶瑟，十二春弦盘乱丝。\n愁携破镜看明月，遥雁一声天气裂。阿母呼云唤不归，梅梦吹香泪飞雪。\n屏背敲钗吟白头，翠峦排镜入妆楼。伤心草色连空语，望落银河同泛舟。"
        },
        {
            "标题": "孟尝君养士处",
            "作者": "黎遂球",
            "内容": "垂杨千树舞平原，不见田文旧子孙。毕竟姓名同一尽，三千门客更谁存。"
        },
        {
            "标题": "南都篇",
            "作者": "黎遂球",
            "内容": "春泛秦淮水，秋宿莫愁湖。金陵占王气，玉殿镇南都。\n南都自是周丰镐，大江东去如环抱。山山回首拱神京，树树垂枝临古道。\n天阙平悬牛首高，栖霞隐望鸡笼晓。体势横看列五行，光景从知涵万宝。\n更识龙盘气象奇，更誇虎踞石城威。铁锁波臣朝万里，腰回海若叩丹墀。\n春潮蜿蟺蛟龙雨，晴浪云雷燕子矶。魏文嗟天天所限，诸葛窥吴吴不移。\n孙吴自昔持魏蜀，六代繁华聊自足。岂但秦游良为常，还看晋室风成俗。\n夷吾江左起功名，召伯东山品丝竹。乌衣子弟尚清谈，玉笛郎君弄新曲。\n灵和柳丝既可爱，含章梅额尤堪续。年年梅柳满江春，苦惜前时歌舞人。\n景阳楼上钟都歇，华林园内草仍新。金莲六尺委初月，羊车小队埋芳尘。\n何处新亭空有泪，何人种树不沾巾。李白紫裘应换酒，江总青溪谁买邻。\n绣衣亭可问，功德水为真。雨花长干里，生莲前代僧。\n游佚岂长策，江山宁可凭。皇明定鼎驱□□，居然在德不在险。\n渡江龙战本心服，用武长驱如席捲。方中新卜亦相宅，旬宣教化重分陕。\n九十六里天街斜，一十三门星衢转。尧阶罗列俨神圣，禹服雍容临黻冕。\n后湖图籍宝亿兆，东壁文章同万卷。朱门金阙远相望，参差甲第诸侯王。\n虎臣爪目深列出，卫士唇齿怀慨慷。车书一统正易俗，日月大明咸觐光。\n谁信贻孙终放墓，谁知燕子为肯堂。惊传靖难师方起，汉朝七国宁堪比。\n即看赤舄问成王，频愁朝服临东市。忠臣肝胆剖十族，义士皮囊跃一匕。\n贞玟影血配苌弘，苦节题诗羞柳子。纷纷行遁继奇忠，啧啧先朝能得士。\n忠义满朝犹失守，如何可大还可久。未若三垣正北辰，长此分星望南斗。\n迢迢鹅鹳列雄犀，肃肃寝陵屯细柳。分明阁道朝衣冠，敢道官僚备刍狗。\n南官北使斗豪华，看花射酒五侯家。秋月馨香碎弦索，春灯浓澹堆屏纱。\n萤光万点串楼阁，龙涎一顷泛琵琶。阑干隔水连桥曲，舟骑看山随意过。\n吴绫蜀锦称情性，汉鼎周彝来咄嗟。佳人金钗倩脱藉，词客綵毫挥斗茶。\n翡翠珊瑚渡桃叶，莺舌梅魂梦笔花。独笑扬雄嗜奇字，提椠怀铅来即次。\n草堂何用作移文，钟山招隐才微至。献赋供覆缶，不试徒多艺。\n羞同卫玠看，时从郭璞筮。一饭子胥感，五斗先生醉。\n声色太真心，社稷思远志。愿戮神州力，何忧鉴湖赐。\n豳风有咏歌，前王同乐利。贤亲其不忘，偏安乃非计。"
        },
        {
            "标题": "潘芝林繇杭州参军迁荔波令荔波予从父旧治潘以此闻予至湖上即命驾见访因赠以诗",
            "作者": "黎遂球",
            "内容": "因君莲幕美，笑此竹林贤。旧政多山水，新栖劳凤鸾。\n官租从剖斗，蛮市不论钱。喜乐情相告，文书译始宣。\n赏知荣綵线，辱岂示蒲鞭。礼数裙盘地，言谈手画天。\n行春群劝饮，导驾妇争前。颁历宁看日，栽花好记年。\n标枝还野鹿，寄迹俨神仙。教化应如蜀，清廉和酌泉。\n明朝列循吏，于此见相传。"
        },
        {
            "标题": "咏木笔花",
            "作者": "黎遂球",
            "内容": "画柳成眉叶叶工，一枝高写晚霞红。青春自有如掾在，何事江郎斗梦中。"
        },
        {
            "标题": "莫愁曲",
            "作者": "黎遂球",
            "内容": "茸茸沙树烟，沙白高如山。青山摇水动，欢去几时还。\n山青有时绿，摇橹声相续。载梦过江来，听我莫愁曲。\n身是江南人，不见江南春。春风吹裙带，拂起落花尘。"
        },
        {
            "标题": "闻子将有湖上打船之议启事与闻即报以诗",
            "作者": "黎遂球",
            "内容": "笑把荷珠愿买邻，飘零予亦托閒身。鱼能寄字收为使，客有如仙许共亲。\n四壁画图开石丈，百城行部署波臣。春来又泛桃花水，肯向明时说避秦。"
        },
        {
            "标题": "席上送戴初士分得湖字",
            "作者": "黎遂球",
            "内容": "送子与春去，落花横半涂。穿云过庾岭，先梦压彭湖。\n立马迟吴客，逢人识汉儒。犹训女儿泪，囊草剩鲛珠。"
        },
        {
            "标题": "席上赋得绿鹦鹉同钱牧斋宗伯",
            "作者": "黎遂球",
            "内容": "晓鬓钩帘里外看，巫云将雨唤留欢。竹枝乍按松喉合，草色浑宜比翼观。\n宝镜纱厨烟对语，碧箫罗袖翠俱寒。相思莫更书桐叶，字字撩人艳不乾。"
        },
        {
            "标题": "绿绮曲",
            "作者": "黎遂球",
            "内容": "蜀弦切切求知音，京毂卖文豪破琴。女儿重声男重色，当垆复有长门金。\n芙蓉隐映壁遥立，盘龙月照春山湿。献赋还为封禅书，攀折铜盘求疗疾。\n白头怜才各有情，刘郎卓女殊相争。为君细察凤凰语，何如名士悦倾城。"
        },
        {
            "标题": "题陈虎顺东皋诸景五首 其四 绿云堆",
            "作者": "黎遂球",
            "内容": "娇娘委高髻，午睡笼碧纱。平畴曳春烟，其中香者花。"
        },
        {
            "标题": "七里滩",
            "作者": "黎遂球",
            "内容": "长滩激波白，夏日移阴迟。叠巘□生云，鸣鸟飞动枝。\n石床苔藓古，舟溯环湍歧。科头一钓竿，仰眺留余思。\n方台有古人，子陵乃吾师。"
        },
        {
            "标题": "对月怀黄虞六",
            "作者": "黎遂球",
            "内容": "高高者晴天，飞飞者明月。一年十二度，玉丸望空发。\n散景入花丛，花开有时歇。九千六百圆，秃尽彭翁发。\n况有巫山女，痴顽苦相伐。其如今夕何，清寒照人骨。\n县尊已无酒，舞影犹飞越。安得同心人，携之眠兔窟。"
        },
        {
            "标题": "喜林六长山人至得钱牧斋宗伯暨陈大士卧子周畴五白山曾尧臣诸子书赋赠六长",
            "作者": "黎遂球",
            "内容": "故人双鲤字，仍作蜡书看。画阁满江上，兰桡行日难。\n感君勤跋涉，慰我报平安。况有奚囊句，灯前照肺肝。"
        },
        {
            "标题": "同伍国开谭元定游西山杂咏二十首 其十九",
            "作者": "黎遂球",
            "内容": "半陟高丘望帝乡，分明凤舞与龙翔。朝来隐听春雷起，却是操兵内教场。"
        },
        {
            "标题": "舟中赠无心上人时附载还金山",
            "作者": "黎遂球",
            "内容": "几日黄河剧可憎，今朝风韵颇相能。扁舟夜向淮阳度，载得翠微归去僧。"
        },
        {
            "标题": "题陈顺虎东皋二首 其二 玉带桥",
            "作者": "黎遂球",
            "内容": "曾眠宝带桥，醉弄太湖月。今日坐长虹，清寒彻毛发。"
        },
        {
            "标题": "青楼曲",
            "作者": "黎遂球",
            "内容": "宝镜眉新龙鼻古，妆成嘿嘿凭筝语。新晴隔水绿窗开，璃瓶澡露荼薇雨。\n西城粉堞花离离，一双蜻蜒衔尾飞。经年忽忆金钗客，楼上吹香晒舞衣。"
        },
        {
            "标题": "东皋同诸先生上人社集分赋得素馨花灯",
            "作者": "黎遂球",
            "内容": "皎洁美人心，刘王不解寻。苑芳经燹烧，草冷耐萤侵。\n映遂仙藜彩，辉生梦笔吟。珠探玉龙颔，镜隐翠娥襟。\n瑞霰帘纹积，祥霞日气深。蝶来情倍热，蛾趁燄能任。\n法雨悬禅观，天衣覆宝林。莲开璎珞座，香静佩环音。\n舍利衔珍鸟，瑶华集素禽。榆芒寒簇雪，桂粟夜明金。\n艳琐玲珑骨，神传巧妙针。绡巾弹泪结，兰唾御风临。\n醉失秦宫晓，光堪魏乘参。倚窗看赠带，拂幕挂遗簪。\n旭透冰凝碎，梨晴梦半沉。口脂晶帐影，钱尾雀屏森。\n赋客星占聚，高僧理可钦。空花与二月，怀古复怜今。"
        },
        {
            "标题": "自咏宣炉",
            "作者": "黎遂球",
            "内容": "香气醉如顽，当时熟圣颜。翠知铜骨冷，光照宝痕斑。\n泪蚀秋宫恨，烟犹晚直鬟。题诗爇兰炷，应不厌人间。"
        },
        {
            "标题": "秋千词",
            "作者": "黎遂球",
            "内容": "院角秋千是妾家，每于摇处挽红纱。侍儿惯逐香风底，拾得钗钿并落花。"
        },
        {
            "标题": "寄题舍孺叔东皋",
            "作者": "黎遂球",
            "内容": "豪华知北阮，文酒有东皋。嶂湿青螺翠，研耕白兔毫。\n花风香散雨，茗浪碧餐涛。几度裁□□，前村待月高。"
        },
        {
            "标题": "戏咏端州石砚放言",
            "作者": "黎遂球",
            "内容": "我闻自昔盘古既开乾坤异，爰以轻清为天重浊为地。\n惟有磊磊落落之石质重而韵清，在乎山水之间各安置。\n奈何天无石，肆有触之崩而柱折。有女娲取而炼以补之，所馀者青玄赤白皆分别。\n迨夫百千万年，有祖龙骑之向东，而端州之石亶称奇绝。\n此石当时既补天，至今天色尚依然。云胡得此以为砚，我想女娲岂难煮而燥之，乃听其益笔发墨呵气则泉。\n吁嗟乎，女娲何不悟补天之微理，惜也此彼不知此。\n粤自苍颉作书混沌凿，伏义八卦聊为尔。而乃上典谟，下风史。\n民伪兹，圣人死。东家老儒炼六经以补之，而大儒曰仁，小儒曰理。\n岂若太古三民，不相往来而已。祖龙焚书亦似矣，而何复有管城子。\n管城子，舍此石而不可得。又千百年，而山之混沌是与人而俱蚀。\n八分变体点画便，遂使君子小人交相美其文墨。\n尔来文妖墨祟皆绝奇。家家书，人人诗。宝此一片石，而矻矻然仰天而思。\n镂心刻骨，以裂此浑浑之元气。吁嗟乎，我欲补之，而几夜可补也。\n我欲毁此石以补之，夫谁解其意者。我闻石之精，与三皇五帝在天之灵而俱愁。\n夫何寸裂我石，而圣人之糟粕，尽以供伪儒之摹写。\n岂不闻当尧之时水逆行，泛滥于天下使禹治之。\n巨灵一擘，水皆东泻。夫石可擘，则亦可取而为砚。\n禹若曰，余知其然。肆任土作贡，惟有怪石浮磬，与筱簜竹箭。\n无毛颖管，无砚田片。何意于今数千年，山灵剥面谁为怜。\n我今一片大于拳，取而怀之袖中。是亦伪儒之流也。\n安得圣人尽驱此衣冠之盗，置之标枝野鹿之田。\n使之思悠悠，腹便便。礼仪三百，威仪三千，还之未始有始之前。\n谁为福始，谁为祸先。无表无得，日出而作，日入而眠。\n我亦投此石于众人，众人不受，投彼女娲，女祸亦不必以供其补天。\n夫何使我与文妖墨祟争此一片石，不耕获不菑畬，惟蠡测夫脉望之残编。"
        },
        {
            "标题": "客润州春馀入夏留滞官舫忆家园花事之乐作诗五首 其一",
            "作者": "黎遂球",
            "内容": "廿季灯月影，书屋记梅枝。久客颔髯长，怀君骨格奇。\n通家如老友，拜母复看儿。高傲古心发，清芬邻舍知。"
        },
        {
            "标题": "客润州春馀入夏留滞官舫忆家园花事之乐作诗五首 其二",
            "作者": "黎遂球",
            "内容": "登坛纷斗艳，雨后出回廊。袅袅各扶醉，亭亭薄洗妆。\n风生匀粉汗，露湿散珠香。花国荀陈会，无教目宋墙。"
        },
        {
            "标题": "赠欧子建先生六十初度二首 其一",
            "作者": "黎遂球",
            "内容": "千秋原在许谁分，岂谓龙头未致云。南阮客来频典褐，北山人去解移文。\n身长廪量侏儒粟，膝下兰生騄駬筋。四十万言知已诵，汉门金马倘相闻。"
        },
        {
            "标题": "客润州春馀入夏留滞官舫忆家园花事之乐作诗五首 其三",
            "作者": "黎遂球",
            "内容": "深林不受暑，吾亦爱盆荷。坐久荷香发，从知暑气多。\n因花为刻漏，裁叶胜轻罗。一瓣如舟泛，閒倡越女歌。"
        },
        {
            "标题": "客润州春馀入夏留滞官舫忆家园花事之乐作诗五首 其四",
            "作者": "黎遂球",
            "内容": "莫是荒三径，金钱怜买邻。屏开孔雀尾，槛簇玉龙鳞。\n对坐忆尊酒，疗饥如八珍。言从赤松子，辟谷作仙人。"
        },
        {
            "标题": "客润州春馀入夏留滞官舫忆家园花事之乐作诗五首 其五",
            "作者": "黎遂球",
            "内容": "梦留香国瑞，笑得美人心。入室照明月，临文开素襟。\n交情传杂佩，孤调引鸣琴。自托幽芳意，宁烦觅赏音。"
        },
        {
            "标题": "中秋陆清章招同郭履台先生过雁宕村赏桂漫赋二首 其二",
            "作者": "黎遂球",
            "内容": "芳原白兔怯人过，金粟年年入望多。见说当时宫里事，却因灵药误嫦娥。"
        },
        {
            "标题": "商妇词",
            "作者": "黎遂球",
            "内容": "天边云涌浪花红，日落当门海外峰。望得远帆犹不辨，江鱼多趁石犹风。"
        },
        {
            "标题": "神弦曲绂臣、耑孙兄弟渡海并溺，为作此曲，以招其魂",
            "作者": "黎遂球",
            "内容": "蜃吐三山虹作道，桑田童女秦年老。喃喃梵语唤西风，魂兮不语吹遥空。\n雷形双鸟飞斜雨，泪眼看之疑曳苧。弟兄德祖兼文举，骑鱼瞥作芙蓉主。\n社公叩挽哀无力，浪花张天盐雪白。神巫好唱谢家诗，花外沉沉梦颜色。"
        },
        {
            "标题": "夏日同区启图招姑苏刘元声元博昆仲暨修六若惺智海三上人小集云筏分赋元声",
            "作者": "黎遂球",
            "内容": "水榭刍盘更傍僧，自今新暑隔垂藤。尊前醉立连枝玉，门下清临一鉴冰。\n雨气任迷羊石路，夜谈犹记虎丘灯。当歌况是经年会，酒禁从他笑未能。"
        },
        {
            "标题": "寄为丰城令沈公寿母时从孙来乞赠言",
            "作者": "黎遂球",
            "内容": "闻道丰城宰，循良似母贤。气看龙剑旧，光有婺星连。\n鹤算添新甲，熊丸忆往年。辛堪操臼受，寒与着襦先。\n蠹迹遗编在，鸾心舞镜悬。芝兰都植砌，桂玉共炊烟。\n发薄犹胜剪，邻芳几卜迁。青箱名不负，綵笔已争传。\n络绣馀既得，安仁乐事全。计将门户重，人美板舆边。\n花县香应遍，瑶池鸟正前。萱秋赢六十，桃信报三千。\n地胜疑句漏，官高拟稚川。清惟丹鼎养，舞羡锦袍鲜。\n献寿称王母，徵诗见阿玄。以兹知令子，为政总神仙。"
        },
        {
            "标题": "舟次吴江述兴",
            "作者": "黎遂球",
            "内容": "碧云涌风雨，一夕吴江秋。洒翰成快事，不复存微愁。\n自况申前盟，涉景怀旧游。吾生远相引，有如乘虚舟。\n水深波浪恶，未若随清流。凉气涤烦暑，青天月如钩。\n爱此出世士，去来恒与谋。"
        },
        {
            "标题": "赠邵僧弥",
            "作者": "黎遂球",
            "内容": "邵子梅花诗，艳破仙人梦。我从罗浮来，清光远相弄。\n鸣叶双翠羽，威攒五色凤。左肘自杨生，商徽与风送。\n昕莫怡过从，馀馨寄遐讽。"
        },
        {
            "标题": "咏木棉花",
            "作者": "黎遂球",
            "内容": "烟雨天南睡海棠，烛龙移得照红妆。越王夜燕留千炬，织女春寒待七襄。\n绛影未消璚岛雪，苍枝偏老石门霜。君看荔苑同移植，多少奇材胜豫章。"
        },
        {
            "标题": "李仲木喜余下第南还赋诗载酒相贺即席述答因柬刘公旦用公旦送余北上韵",
            "作者": "黎遂球",
            "内容": "江天归去得三馀，南面差饶万卷书。岂有银鱼破寥寂，幸无珰虎拜升除。\n鞭垂泰岳群青末，袖拂苏台万绿初。珍重文心报刘子，此时吾在李君车。"
        },
        {
            "标题": "送吴骏公之南都赴司业任",
            "作者": "黎遂球",
            "内容": "辟雍天子学，礼乐起陪京。帝重宾师席，人推王佐名。\n兰桡逢社事，花月次官程。到处迎官锦，秋山照酒清。"
        },
        {
            "标题": "还至吴门送朱方黯就徵北上二首 其二",
            "作者": "黎遂球",
            "内容": "茂苑秋归落叶疏，汉庭犹道荐相如。应分夜月铜盘露，留滞金门好著书。"
        },
        {
            "标题": "还至吴门送朱方黯就徵北上二首 其一",
            "作者": "黎遂球",
            "内容": "枯柳桥头壅白沙，酒旗何处问啼鸦。逢君又望都门去，昨夜邮亭剩几家。"
        },
        {
            "标题": "题贤女祠",
            "作者": "黎遂球",
            "内容": "春雨春风薜荔墙，一祠灯火数家乡。松崖树古碑重勒，梅岭花流水较香。\n岂伴灵妃弹宝瑟，犹怜野老祭椒浆。经过故是须眉辈，影落寒潭好自商。"
        },
        {
            "标题": "醉题斋壁二首 其一",
            "作者": "黎遂球",
            "内容": "兴至撮襟成字，狂来散发长歌。五柳腰肢可惜，三闾醉醒如何。"
        },
        {
            "标题": "醉题斋壁二首 其二",
            "作者": "黎遂球",
            "内容": "庄生任呼牛马，介子不辨龙蛇。眼底乾坤悬行，身边花酒为家。"
        },
        {
            "标题": "题陈虎顺东皋诸景五首 其一 最胜楼",
            "作者": "黎遂球",
            "内容": "高楼锁翠微，仙子晚牵衣。时见山下人，往来如鸟飞。"
        },
        {
            "标题": "周蔚宗将军铁如意歌",
            "作者": "黎遂球",
            "内容": "将军示我铁如意，上有河图北斗八卦之方位，下铭忠肝义胆两行字。\n将军泪垂乃相示，双手击案头捣地。此物君知从何来，故督袁公良痛哉。\n军中持携不释手，将军帐下曾相陪。惊传□自蓟门度，督师驰保都门连营城下住。\n转战杀伤伪王子，□□如斗矢如雨。却别将军行军中，令执如意毋相从。\n忽然督师罪以谋逆磔西市，讹言蜂起多雷同。督师骨碎身无处，此物独存将军所。\n曾携入闽舟覆没，觅之即得如能语。英雄每讼督师冤，将军锓书数万言。\n会须将军杀□平辽后，绘容赐券入九阍，手持如意动至尊。"
        },
        {
            "标题": "同声歌",
            "作者": "黎遂球",
            "内容": "今夕是何夕，侧身奉君子。明明银烛花，绸缪细相视。\n罗帐画芙蓉，映面芙蓉紫。绣被横鸳鸯，正与鸳鸯似。\n仰望牛女星，迢迢不如此。感君方寸恩，报君何所是。\n愿为白藕丝，藏君心窍里。愿为衵衣带，抱君双腋底。\n乱发缠君心，柔肤印君齿。四时愿皆春，愿作新花蕊。\n永夜明月光，团圆愿初起。节候有盈亏，中怀长不毁。\n咿喔鸡既鸣，婉娈未能已。"
        },
        {
            "标题": "恭承宗伯陈秋涛师移惠双桐树子当春深畅生赋诗奉谢",
            "作者": "黎遂球",
            "内容": "惭愧劳薪入爨声，长安犹问破琴名。新栖又长双桐子，珍重南枝慰月明。"
        },
        {
            "标题": "白团扇歌",
            "作者": "黎遂球",
            "内容": "赠郎白团扇，绣出双芙蓉。倘爱芙蓉娇，无徒弃秋风。"
        },
        {
            "标题": "闻王子房中丞死寇志感",
            "作者": "黎遂球",
            "内容": "都城鹫峰寺，忆尔隔垣看。生死七年易，勋劳千古难。\n忠魂应自吊，社稷信谁安。涕泪遥堪寄，秋墟汴水寒。"
        },
        {
            "标题": "闻鹧鸪",
            "作者": "黎遂球",
            "内容": "乱竹蒙茸水帝祠，行时不唤唤归时。阴云断峡流千尺，急雨孤篷烟万枝。\n半载鲤鱼频失信，连天芳草不相知。何如飞过黄茅岭，啼与高楼少妇知。"
        },
        {
            "标题": "乌夜啼二首 其一",
            "作者": "黎遂球",
            "内容": "门前一树乌，双双背背啼。双栖尚自啼，不顾儿郎妻。"
        },
        {
            "标题": "乌夜啼二首 其二",
            "作者": "黎遂球",
            "内容": "侬歌乌夜啼，郎行白马蹄。白颈不如乌，白头当自归。"
        },
        {
            "标题": "吴趋行",
            "作者": "黎遂球",
            "内容": "歌吴趋，请君住。采莲船隘阖闾门，香风澹月苏台树。\n玲珑玉椀若雕天，留君夜醉晓窗眠。江头剑冢芙蓉萼，重开攒作朱阑阁。\n望见子胥骑白马，西施与战回廊下。腥魂索食怨鱼肠，莫叹蛾眉如箭香。\n笑掷杨梅嬲相戏，欃枪岂照罗襦事。琵琶奏乐锦文身，荒亡义让应同此。\n斜扶腻鬓称侬心，帘间小镜名如意。"
        },
        {
            "标题": "吴江舟中感念先高士夜遂梦见起以墨研泪爰识斯作",
            "作者": "黎遂球",
            "内容": "昔者不识礼，孝道多所违。或狎少年场，或僻书与诗。\n或逐高朋会，或结穷交知。意气人所慕，声名忽以驰。\n岂知为人子，有一非所宜。我父本硕德，博雅为世师。\n馀兴复不浅，风月开襟期。我始因过庭，坐客称佳儿。\n弱冠志四方，色养遂已亏。父兮本好游，儿不于焉随。\n父归儿复出，两载儿乃归。宾朋交杂遝，登堂重修词。\n毋乃父劳苦，借读邻一枝。敢忘定省节，乌恋曾几时。\n敢畜私钱帛，解赠恒不支。只恃爱日长，讵识沉崦嵫。\n床前跪侍疾，痛哉永相离。虽誓断肉食，何能一补之。\n虽为资莲邦，宁似居庭帏。行行乃复见，音容俨昔慈。\n独坐拥万卷，儿亦前戏嬉。梦乐觉益哀，见喜想逾悲。\n愿告为人子，承欢慎毋迟。"
        },
        {
            "标题": "喻京孟招同万茂先徐巨源集三洲亭",
            "作者": "黎遂球",
            "内容": "茗椀诗筒蘸碧烟，城中湖水却浮天。阑荷小阁香生砚，垂柳横门带系船。\n秋思几家流浅月，云情千顷付长年。看君正有新机锦，讶是明河便可前。"
        },
        {
            "标题": "西湖二首 其一",
            "作者": "黎遂球",
            "内容": "五月西湖到亦宜，千家斜日雨过时。青杨影荡鸳鸯起，黄杏衣凉蛱蝶吹。\n四面塔灯闻梵语，六桥歌扇动花枝。关情最是苏堤莫，载得明霞入舸移。"
        },
        {
            "标题": "西门行",
            "作者": "黎遂球",
            "内容": "出西门，衣裘轻，策马肥。愚人贪财，爱惜费思，举手代为散之。\n含美酒，唼西施。少年冯子都，吹箫鼓瑟，随我驱驰。\n人生不行乐，即不死，老尚何为。即不死，老尚何为。\n积金欲遗子孙，子孙愚痴。子孙贤，愧畏人嗤。"
        },
        {
            "标题": "腊月十八日登泰山绝顶作",
            "作者": "黎遂球",
            "内容": "玉册金函识古初，丹霄黄道永峨峨。吹嘘日月摇东海，吐纳昆崙接大河。\n青帝驾临佳气动，素王居近矞云多。怜予正在吴门至，试望还谁疋练过。"
        },
        {
            "标题": "美接兄从蜀中归知刺史五叔父宦况感赋二首 其一",
            "作者": "黎遂球",
            "内容": "吾兄蜀天至，叔父尚为官。道在宦途蹇，人归行路难。\n楚云浮马过，峡水却船看。蹭蹬经三月，绨袍耐晚寒。"
        },
        {
            "标题": "同心行赠友人作",
            "作者": "黎遂球",
            "内容": "琅玕作居背花市，与君同心复同里。磁盘剪花相劝餐，尊前放眼珊瑚紫。\n有时对立仙城头，半叹言愁忽欲愁。风曾碧烟如涌水，杨枝打袂春袍柔。\n几度春香与秋月，白石床前诗思发。双双秃袖舞论心，短短绿丝垂作发。\n我非朋友无为欢，爱君似玉不停看。鸳鸯相顾惜文彩，鸿鹄谁能铩羽翰。\n吾闻壮夫天作志，万丈锦心何所量。男儿未满七尺强，摩娑日月终吾事。\n落落开门莫开口，耻向田园数升斗。眉棱簇翠瞳儿佳，以此向人谁则受。\n君不见同心之味臭如兰，聊复与君相劝酒。"
        },
        {
            "标题": "项王庙",
            "作者": "黎遂球",
            "内容": "黑骓盘血天无光，英雄千古惟项王。垓下腰躯十围阔，赠他斗印县金黄。\n范增先生粗豪耳，嗤王白璧换天子。羞令舞剑偶成功，宁作狞龙斗孤死。\n马前挟得美人同，差强昨日汉妇翁。莫愧江东旧游处，风雨双魂归共语。"
        },
        {
            "标题": "人日晓渡濠梁",
            "作者": "黎遂球",
            "内容": "道傍停马独依依，谁问观鱼乐与非。日照大濠城影乱，雪残衰草路沙飞。\n篙师向晓齐迎渡，客子冲寒自着衣。回首故园歌舞节，风尘相逐愧轻肥。"
        },
        {
            "标题": "禺峡山中人朱叔子玉笑堂成人来索诗书云玉笑之义不求甚解然予作诗正不必此诗真足相当也率尔报之二十韵",
            "作者": "黎遂球",
            "内容": "白石行歌自可思，惟君玉笑我能知。天高有客投壶过，月冷何人捉麈宜。\n骑鹤吹笙调子晋，投瓜曳舄戏安期。梅心喜跃初输梦，山色玲珑互放眉。\n环系峡猿聊破涕，霜侵木客跳吟诗。将因凤叫弹瑶瑟，绝胜尘来擘荔枝。\n佩有香兰弦语细，炉供兔药杵声迟。露桃匀碧低憨脸，墨蕊含毫尽解颐。\n洞里素书传舞剑，阶前屐齿折观棋。宁如罢席唉双斗，可有占璜挂一丝。\n蛟断过河心亦壮，龙狞溅血胆虽奇。耕蓝尽是伤三刖，被褐何妨慰五噫。\n万卷筑城酬什袭，三珠为树亚参差。溪云学水敲冰听，泉眼流波入茗嬉。\n瑑却娲天娱老态，雕成郢雪快吟姿。晕笼银烛销烟泪，叠戛琅玕未粉疲。\n好下晶帘媒蛱蝶，岂如昙钵吠琉璃。象王定与拈花会，下士何劳刻叶疑。\n莫逆相看攻石意，往来珍重过溪时。缄书偶亦堪璚报，或称磨圭三复诗。"
        },
        {
            "标题": "端溪采砚歌",
            "作者": "黎遂球",
            "内容": "矞云摇根走深谷，岩父冲冲凿瑶玉。移得良田白兔耕，笔花万丈栖鸲鹆。\n娲天擦手湿云浓，秦皇鞭痕疑向东。硁然不数未央瓦，神仙都下狞龙宫。\n探来片片皆奇宝，虫头蚀断红霞老。寒气呵蒸平涌泉，火痣如烘温不燥。\n羚羊峡口琢磨家，自言蕉叶胜梅花。千缗莫惜买归去，晴窗泼墨浮烟斜。"
        },
        {
            "标题": "送关子喜王崇闇二子入都作",
            "作者": "黎遂球",
            "内容": "北风何萧萧，明月照我床。仰见鸿雁飞，下视青萍光。\n思我同心人，翱翔入帝乡。帝乡万馀里，双阙云中起。\n七政齐玉衡，三公慎调理。被服睨圣贤，冠佩何翩翩。\n及此相交结，岂怨羽翰别。见龙利文明，贞士持苦节。"
        },
        {
            "标题": "梁季贞年兄新婚赋赠二首 其一",
            "作者": "黎遂球",
            "内容": "舞入芙蓉蝶作身，嫦娥花下看曾亲。徒怜秋榜麟经客，恰与春风凤管人。"
        },
        {
            "标题": "梁季贞年兄新婚赠赋",
            "作者": "黎遂球",
            "内容": "粉脸相沾伴晓妆，不知为妇与为郎。侍儿窗外能分辨，呼唤才共五蕴肠。"
        },
        {
            "标题": "梁季贞年兄新婚赋赠二首 其二",
            "作者": "黎遂球",
            "内容": "几日章台柳拂衣，长安掷果竞先归。于今定试新偷谱，画出双眉似与非。"
        },
        {
            "标题": "途次寄两弟山中",
            "作者": "黎遂球",
            "内容": "旅服涉尘泞，戒途如即戎。双飞蘸水燕，孤鸣出云鸿。\n江南逆遥翠，况乃吾山中。茅檐缬丹实，霞幔披重重。\n芳荫隐溪梁，激流注遥峰。伸足濯云瀑，俯首听烟松。\n嗟我同生人，食贫守幽踪。先人有遗区，树植意想从。\n兰苕被巉石，墄滋袭苔茸。箕踞弄鸣弦，泠然送泉风。\n胡为事行役，劳劳昧所终。归欤遂结庐，与尔巢梧桐。"
        },
        {
            "标题": "丁丑南还道中杂述四首 其四",
            "作者": "黎遂球",
            "内容": "湖上楼台入望遐，淮扬新水绕人家。不知东海春多少，岁岁江河送落花。"
        },
        {
            "标题": "杨柳枝词四首 其二",
            "作者": "黎遂球",
            "内容": "树树青青叶叶开，低腰宜浪舞宜台。莫多移到江都种，系得君王不肯回。"
        },
        {
            "标题": "杨柳枝词四首 其四",
            "作者": "黎遂球",
            "内容": "参差杨柳又如齐，二月雏莺上下栖。怪得多情青眼便，春风常笑雨常啼。"
        },
        {
            "标题": "杨柳枝词四首 其三",
            "作者": "黎遂球",
            "内容": "垂柳垂杨乱著丝，行人都拟为相思。不知原是双双树，生长桥头惯别离。"
        },
        {
            "标题": "杨柳枝词四首 其一",
            "作者": "黎遂球",
            "内容": "翠压朱阑十二干，满堤杨柳一般看。如何苏小门边树，偏有游人系玉鞍。"
        },
        {
            "标题": "还过章江徐巨源邀住榆溪草堂留题四首 其四",
            "作者": "黎遂球",
            "内容": "秋士凉帷惜并肩，美人邢尹复相怜。芙蓉水殿看邻舍，榆影萤灯照立眠。\n仙井汲云閒洗药，溪香流袂晚侵烟。年来知己差堪足，写叶何心与客传。"
        },
        {
            "标题": "端阳前一日李仲木招同刘元声元博公夏昆玉乔梓泛舟阊门外夜游虎丘分赋十韵",
            "作者": "黎遂球",
            "内容": "放船宜夏日，投辖最关情。西子锦帆径，南菱□桨声。\n荀陈车盖集，嵇阮竹林迎。遂作登龙客，因怜绣虎名。\n桃符当令节，兰玉对新英。水气浸衣裳，云光荡镜平。\n吹香帘粉近，访石塔灯明。箫管晚凉细，歌喉子夜轻。\n烛花垂更剪，蕉叶满频倾。高会应留韵，题诗入酒城。"
        },
        {
            "标题": "遥夜叹",
            "作者": "黎遂球",
            "内容": "美人楼头剪银烛，照入镜中寒浸玉。楼前湖影明绿波，惊起鸳鸯睡难足。\n却愁君梦正吹来，吹来并堕阑干曲。烟水沉沉千里许，妾梦难携君梦语。\n湖波烛影两摇摇，镜前袅袅娇无主。"
        },
        {
            "标题": "都中有怀陈秋涛先生",
            "作者": "黎遂球",
            "内容": "为忆龙门笑语亲，长安长日望车尘。仙踪尽著黄金马，相国应推美玉人。\n砖冷万花閒赋署，路垂千柳系行津。何须尚著东山屐，丝竹丛中度一春。"
        },
        {
            "标题": "同伍国开谭元定游西山杂咏二十首 其二十",
            "作者": "黎遂球",
            "内容": "剩有梅花供写诗，都看开早却开迟。上林桃李东风遍，肯信深山更几枝。"
        },
        {
            "标题": "猛虎行",
            "作者": "黎遂球",
            "内容": "南山张罗，北山道阻。欲东复西，其如猛虎。猛虎前致词，锯牙旌其尾。\n一日不食人，肝肠饥欲死。吁嗟此下人，岂不闻谈叹其声，眈眈其视。\n高堂为虎穴，谁道探其子。道建驺虞，曾不相似。冷户无馀脂，白骨无荣髓。\n嗟尔虎，不食人，人皆食之矣。夺尔之食，不如与尔。"
        },
        {
            "标题": "和刘安世园居六首 其五",
            "作者": "黎遂球",
            "内容": "涧云浮潦白，藤雾断崖封。信步绕山曲，回闻隔寺钟。\n诗因题柿叶，衣自补芙蓉。行乐经过处，溪香又几重。"
        },
        {
            "标题": "答别叶圣野用来韵",
            "作者": "黎遂球",
            "内容": "远道行宜夏日长，不辞当暑就炎方。家贫易起秋闺怨，母在惊闻早稼荒。\n湖上故人携手遍，日边高鸟引帆翔。尊前别后论生事，橘柚千头海外乡。"
        },
        {
            "标题": "答赠徐山人二首 其一",
            "作者": "黎遂球",
            "内容": "扬州歌舞地，客有莲花冠。尽惜镜中美，何如城北看。\n江声松际梦，峰色酒间寒。一棹携知好，归为芋栗餐。"
        },
        {
            "标题": "姜如须花烛词和万茂先韵",
            "作者": "黎遂球",
            "内容": "遥夜吹箫听凤来，烛花频剪漏频催。帘垂竹阁禁行立，香扑梅廊望绕回。\n玉燕舞烟钗翠袅，金龙盘月镜云堆。何烦渡口歌桃叶，家傍红阑柳浪隈。"
        },
        {
            "标题": "答赠徐山人二首 其二",
            "作者": "黎遂球",
            "内容": "山深老诗骨，此意几人知。白眼感珍重，苍精携见贻。\n鸳湖存旧宅，鹤冢续残碑。十赉文须就，从君慰所师。"
        },
        {
            "标题": "昭君怨二首 其一",
            "作者": "黎遂球",
            "内容": "衰草胡沙漠漠秋，黄河南入汉家流。佳人莫怨丹青误，写出麒麟万户侯。"
        },
        {
            "标题": "昭君怨二首 其二",
            "作者": "黎遂球",
            "内容": "马上琵琶恨转浓，恩情犹自胜深宫。他家待买长门赋，不为无金与画工。"
        },
        {
            "标题": "张天如吉士讶予真书似姬人作者戏答以诗",
            "作者": "黎遂球",
            "内容": "腕鬼犹堪貌神女，家鸡那得似鸳鸯。从今拟学夫人帖，不为书裙羡买羊。"
        },
        {
            "标题": "虎丘避暑答赠周仲驭张天如用仲驭赠余原韵",
            "作者": "黎遂球",
            "内容": "廿年弦颂识羔羊，休沐逢君在柳塘。避暑一窗分午绿，佳期双桨待昏黄。\n烟光浅澹真娘墓，花态温柔侠客乡。莫倚吴音成楚调，鸡鸣风雨夜深望。"
        },
        {
            "标题": "重阳前二日重过镜园同周彭冯诸子泛舟和玄度先生",
            "作者": "黎遂球",
            "内容": "相过长得恋衡门，尊酒中流好避喧。日落远林横树影，水平低岸长风痕。\n招寻伴侣乘秋兴，取次鱼虾伴晚餐。骚客又逢餐菊会，莫将渔父与深言。"
        },
        {
            "标题": "无锡舟中偶成",
            "作者": "黎遂球",
            "内容": "过江才几日，次第品新泉。信宿山山翠，餐眠事事仙。\n香深花港月，茶入竹桥烟。觅得钟声寺，呼童复系船。"
        },
        {
            "标题": "紫溪翁歌",
            "作者": "黎遂球",
            "内容": "坐上紫溪翁，囊悬古铜镜。醉后向人谈，松枝作麈柄。"
        },
        {
            "标题": "古侠士磨剑歌",
            "作者": "黎遂球",
            "内容": "十年磨一剑，绣血看成字。字似仇人名，难堪醉时视。\n旧仇剑边鬼，新仇眼中泪。倚啸复悲歌，齧断长虹气。\n不得语公孙，阿世斯其志。"
        },
        {
            "标题": "中秋十三夕自白堤赴李仲木约同诸公坐月宿灌溪老师斋中",
            "作者": "黎遂球",
            "内容": "素景澹空际，予心偶同秋。棹烟复谐约，采月停樛流。\n晶气沐寥汉，馀怀憺芳洲。倾觞属神契，列簟为醉谋。\n梦凉疾亦苏，信宿维兰舟。"
        }
    ],
    "对话内容": [
        {
            "Type": "宫廷官场对话",
            "Location": "兵部职方司",
            "Background": "黎遂球与同僚讨论兵员调动事宜，面对南明隆武朝的兵员紧缺，他提议应增强对广东的兵力配置，以应对外敌入侵。",
            "Dialogue": "{\n    角色名:同僚 \n    动作:(微微颔首、凝视黎遂球)\n    讲话:黎先生，近日我朝兵员紧缺之事，已然为众所忧虑，然则，您对此有何高见？\n}\n{\n    角色名:黎遂球 \n    动作:(昂首、正色发言)\n    讲话:在下愚以为，当前正值外敌窥伺之际，若不加紧对广东之兵力配置，恐难以抵御来犯之敌。然则，兵员之增补，非但要在数量上有所提高，亦应在其素质与战斗力上加以强化。唯有如此，方可确保我朝安定，捍卫百姓安宁。再者，若能调动地方士绅之力，募得勇士，亦可为我军增添生力军。至于粮草与兵员调动之事，亦需周密安排，方能避免因后勤问题而导致的战局不利。此等事宜，我认为应尽快提上日程，切不可怠慢。\n}"
        },
        {
            "Type": "诗词戏剧对话",
            "Location": "番禺的山水庭院",
            "Background": "黎遂球与弟弟黎遂琪于春日吟诗作对，遂球引用古文，遂琪则以生动的山水描写相应，二人相互切磋，情趣盎然。",
            "Dialogue": "{\n    角色名:黎遂琪 \n    动作:(笑意盈盈、手持竹简)\n    讲话:兄长，今日春光正好，不如吟诗作对，何如？\n}\n{\n    角色名:黎遂球 \n    动作:(微微一笑、提笔点墨)\n    讲话:然也，春日之美，乃天地间最为动人之时，草长莺飞，山水相映，真乃诗意无穷。若以“短岸绿为天，森森翠玉穿”之句开篇，兄弟可否相应以“浅风梳凤翅，疏雨响鹍弦”？且看这春风拂柳，细雨点滴，皆为我辈所吟咏之佳景，愿共此良辰美景，抒发心中所思，岂不快哉？\n}"
        },
        {
            "Type": "书信交流",
            "Location": "黎遂球的书房",
            "Background": "黎遂球写信给陈子壮，表达自己对未能赴京应试的遗憾，并请教其对经济学术的看法，信中透露出他对时局的深切思考。",
            "Dialogue": "{\n    角色名:黎遂球 \n    动作:(提笔沉思、凝神写信)\n    讲话:陈子壮先生，仆近日心怀遗憾，未能赴京应试，实乃我之大失。然，在下对经济之学术，愈发感到其重要。今之时局动荡，若无经济之策，恐难以安民生计。故而，诚望您能赐教，分享您对时下经济之见解，仆愿倾听，亦希望能有所启发，以便在此乱世中，寻得一条光明之路。\n}\n{\n    角色名:陈子壮 \n    动作:(凝视信纸、点头深思)\n    讲话:黎兄，您这封信，字字句句皆显您对国家前途之关心，实乃贤者之举。在下愿意与您一同探讨，经济之道，必需与民生相连，唯有如此，方能得民心。时代变迁，经济亦需因时而变，愿与您共勉之。\n}"
        },
        {
            "Type": "家庭市井对话",
            "Location": "番禺市场",
            "Background": "黎遂球带着长子黎延祖逛市场，教导他如何与商贩讨价还价，传授为人处世的道理，显示出父子间的温情与教诲。",
            "Dialogue": "{\n    角色名:黎延祖 \n    动作:(眼中闪烁着好奇、紧跟在父亲身后)\n    讲话:父亲，今日市场热闹，您为何要与商贩讨价还价？\n}\n}\n{\n    角色名:黎遂球 \n    动作:(微微俯身、温和地看着儿子)\n    讲话:儿啊，商贩之道，非但在于物价之争，更在于为人处世之道理。讨价还价，乃是与人沟通之法，若能在此中学会为人处事之道，日后在外行走，方能更为得心应手。君子以德为先，然在市井之间，亦需灵活应变，掌握分寸，以赢得他人之心。此乃为父所愿，亦是你日后立足之根本。\n}"
        },
        {
            "Type": "宫廷宴会",
            "Location": "南明隆武朝的皇宫",
            "Background": "黎遂球作为宾客参加宴会，与众多文人雅士交流诗词，期间，他的《西湖杂记》引起了众人的赞赏，表现出他的文才与风度。",
            "Dialogue": "{\n    角色名:文人雅士 \n    动作:(举杯相庆、微笑相对)\n    讲话:黎遂球先生，您近日所著《西湖杂记》，实乃佳作，令人赞叹不已。\n}\n{\n    角色名:黎遂球 \n    动作:(微微一礼、面带谦和之色)\n    讲话:多谢诸位雅士之夸赞，在下所作，仅为抒发心中所感，若能得到诸君之喜爱，实乃愚之荣幸。西湖之美，皆在于其山水交融，风景如画，恰似人生，波澜壮阔，亦有细腻之处。若能以此诗文，传达我对这片土地的热爱，便是我最大的心愿。愿与大家共赏此美景，共叙诗情，共作流传千古之作。\n}"
        },
        {
            "Type": "诗词戏剧对话",
            "Location": "西湖畔",
            "Background": "黎遂球与友人对月吟唱，讨论人生哲学与诗词意境，借助湖光山色，抒发对人生无常的感慨，诗句相互呼应，情深意长。",
            "Dialogue": "{\n    角色名:友人 \n    动作:(轻声吟唱、指向湖面)\n    讲话:黎兄，今夜明月如洗，何不共吟对月，畅谈生死之事？\n}\n{\n    角色名:黎遂球 \n    动作:(微微倾身、抬头望天)\n    讲话:然也，月明之下，正是人心浮沉之时。人生如梦，浮云聚散，月影摇曳，恰如我辈心中所思。此刻，何妨以诗为媒，抒发心中之感，或可寻得一丝安慰。君所言之生死，乃人之常态，然我辈所为何生，何以为死，岂非更应思索？愿以此良辰美景，携手共吟，论道人生哲学，岂不美哉？\n}"
        },
        {
            "Type": "家庭聚会",
            "Location": "黎家书房",
            "Background": "黎遂球与弟弟黎遂琪、长子黎延祖围坐，分享诗文创作的心得，讨论如何继承与发展家族的文化传统，气氛温馨和谐。",
            "Dialogue": "{\n    角色名:黎遂琪 \n    动作:(微微一笑、整理书卷)\n    讲话:兄长，今日我等共聚，何不谈谈诗文之事，如何传承家族的文化？\n}\n{\n    角色名:黎遂球 \n    动作:(点头示意、目光温和)\n    讲话:正是，文化传承乃我辈之责。吾家世代书香，诗文尤为重要。我们应将此传统发扬光大，既要注重个人修养，亦需关注家族的文化积淀。此乃我辈之使命，愿以诗文为纽带，联系家族，亦是传承文化之道。愿我等共同努力，继承并发展我们家族的文化传统，使之生生不息，流传百世。\n}"
        },
        {
            "Type": "书信交流",
            "Location": "黎遂球的书房",
            "Background": "黎遂球收到来自好友的信件，信中提到当时南明的政治动荡，他在信中写下自己对国家前途的忧虑与希望，表达出对时局的关心。",
            "Dialogue": "{\n    角色名:黎遂球 \n    动作:(翻阅信件、眉头微皱)\n    讲话:近日收到友人来信，提及南明之事，然言语中却充满忧虑，仆心中亦不免感到忧愁。时局动荡，民生艰难，国家前途未卜，然仆心中仍抱有一线希望。唯愿能有贤者出世，早日拯救苍生，恢复安宁，国运昌盛。岂能坐而论道，须得行动，方可改变现状，仆愿以所学之力，助国家复兴之路。\n}\n{\n    角色名:朋友 \n    动作:(点头称是、面带关切)\n    讲话:黎先生所言极是，国家之事，人人有责。惟愿大家共勉，携手应对时局之变，方能共渡难关。希望黎先生能不懈努力，早日实现心中理想。\n}"
        },
        {
            "Type": "诗词戏剧对话",
            "Location": "寺庙",
            "Background": "黎遂球在寺庙中参拜，遇见一位高僧，二人围坐讨论佛理与诗歌，互相启发，形成了一段深邃的对话，展现出他对人生的思考。",
            "Dialogue": "{\n    角色名:高僧 \n    动作:(端坐静思、微微合掌)\n    讲话:施主，今夜明月高悬，何不在此静心参禅，悟得人生真谛？\n}\n{\n    角色名:黎遂球 \n    动作:(双手合十、目光恭敬)\n    讲话:大师所言甚是，仆正欲在此静心思考，人生无常，诸般皆在一念之间。若能领悟其道，必能淡然处世，心境自会开阔。然则，诗与禅，皆为我辈所追求之境，愿与大师探讨，或可共同领悟更深之意，岂不妙哉？\n}"
        },
        {
            "Type": "家庭市井对话",
            "Location": "番禺乡村",
            "Background": "黎遂球参加乡间的集市，和乡亲们热情交流，分享自己对乡土文化的理解，鼓励大家传承和发扬地方的传统，展现他作为文化人的责任感。",
            "Dialogue": "{\n    角色名:乡亲 \n    动作:(热情迎接、微笑)\n    讲话:黎先生，您今日来集市，可否与我们聊聊乡土文化？\n}\n{\n    角色名:黎遂球 \n    动作:(微笑点头、语气亲切)\n    讲话:乡亲们，今日集市热闹，正是交流之良机。乡土文化乃我辈根基所在，应当珍视与传承。每一处民俗，每一段故事，皆是我们生活的印记，若能齐心协力，共同弘扬，定能让后辈铭记此土之情。愿我等共同努力，传承与发扬这份宝贵的文化，让它在岁月中愈显珍贵。\n}"
        }
    ]
}