{
    "基本信息": {
        "姓名": "许浑",
        "性别": "男",
        "出生年份": "791",
        "死亡年份": "未详",
        "享年": "未详",
        "朝代": "唐",
        "家庭区分": "未详"
    },
    "亲属关系": [
        "许浑的祖父是许圉师"
    ],
    "其他关系": [
        "许浑赠诗、文的对象是杜佑",
        "许浑赠诗、文的对象是刘三复",
        "许浑赠诗、文的对象是李夷简",
        "许浑赠诗、文的对象是杨于陵",
        "许浑赠诗、文的对象是杨虞卿",
        "许浑赠诗、文的对象是杨汉公",
        "许浑赠诗、文的对象是白居易",
        "许浑赠诗、文的对象是崔珙",
        "许浑赠诗、文的对象是李白",
        "许浑赠诗、文的对象是崔郾",
        "许浑赠诗、文的对象是崔郸",
        "许浑赠诗、文的对象是段秀实",
        "许浑赠诗、文的对象是韦澳",
        "许浑赠诗、文的对象是王播",
        "许浑赠诗、文的对象是释元孚",
        "许浑赠诗、文的对象是朱可久",
        "许浑赠诗、文的对象是杨巨源",
        "许浑赠诗、文的对象是杨嗣复",
        "许浑赠诗、文的对象是郑薰",
        "许浑赠诗、文的对象是释契盈",
        "许浑赠诗、文的对象是高元裕",
        "许浑赠诗、文的对象是鲍溶",
        "许浑赠诗、文的对象是房千里",
        "许浑赠诗、文的对象是魏扶",
        "许浑赠诗、文的对象是于兴宗",
        "许浑赠诗、文的对象是卢钧",
        "许浑赠诗、文的对象是韦瓘",
        "许浑赠诗、文的对象是宋申锡",
        "许浑赠诗、文的对象是李远",
        "许浑赠诗、文的对象是薛平",
        "许浑赠诗、文的对象是崔寿",
        "许浑赠诗、文的对象是高蔓",
        "许浑赠诗、文的对象是郭太后(李恒母)",
        "许浑赠诗、文的对象是许彦昭",
        "许浑赠诗、文的对象是马镇西",
        "许浑赠诗、文的对象是许𬀩",
        "许浑赠诗、文的对象是王可封",
        "许浑赠诗、文的对象是王总",
        "许浑赠诗、文的对象是丁公著",
        "许浑赠诗、文的对象是释元昼",
        "许浑赠诗、文的对象是张厚",
        "许浑赠诗、文的对象是武全通",
        "许浑赠诗、文的对象是邢群",
        "许浑赠诗、文的对象是释重沼",
        "许浑赠诗、文的对象是虞元长",
        "许浑赠诗、文的对象是崔龟从",
        "许浑赠诗、文的对象是崔寿韩",
        "许浑赠诗、文的对象是崔垧",
        "许浑赠诗、文的对象是释崇隐",
        "许浑赠诗、文的对象是释德玄",
        "许浑赠诗、文的对象是释仲仪",
        "许浑赠诗、文的对象是朱余庆",
        "许浑赠诗、文的对象是释自省",
        "许浑赠诗、文的对象是侯春时",
        "许浑赠诗、文的对象是鱼思别",
        "许浑赠诗、文的对象是释翛然",
        "许浑赠诗、文的对象是宋邧",
        "许浑赠诗、文的对象是宋次都",
        "许浑赠诗、文的对象是江准",
        "许浑赠诗、文的对象是冯陶",
        "许浑赠诗、文的对象是沈卓",
        "许浑赠诗、文的对象是沈单",
        "许浑赠诗、文的对象是释冲沼",
        "许浑赠诗、文的对象是释道玄",
        "许浑赠诗、文的对象是李彦佐",
        "许浑赠诗、文的对象是李文明",
        "许浑赠诗、文的对象是李玄",
        "许浑赠诗、文的对象是李诩",
        "许浑赠诗、文的对象是李群之",
        "许浑赠诗、文的对象是李师晦",
        "许浑赠诗、文的对象是李定言",
        "许浑赠诗、文的对象是李丛",
        "许浑赠诗、文的对象是李溟",
        "许浑赠诗、文的对象是李瞑",
        "许浑赠诗、文的对象是李当",
        "许浑赠诗、文的对象是韦伯达",
        "许浑赠诗、文的对象是袁都",
        "许浑赠诗、文的对象是释栖玄",
        "许浑赠诗、文的对象是薛洪",
        "许浑赠诗、文的对象是杜悰",
        "许浑赠诗、文的对象是杨发",
        "许浑赠诗、文的对象是杨攀",
        "许浑赠诗、文的对象是杨嘏",
        "许浑赠诗、文的对象是释好直",
        "许浑赠诗、文的对象是柳璟",
        "许浑赠诗、文的对象是释契直",
        "许浑赠诗、文的对象是刘瑑",
        "许浑赠诗、文的对象是刘皋",
        "许浑赠诗、文的对象是释开元",
        "许浑赠诗、文的对象是段觉",
        "许浑赠诗、文的对象是滕迈",
        "许浑赠诗、文的对象是释令闲",
        "许浑赠诗、文的对象是释无梦",
        "许浑赠诗、文的对象是释无昼",
        "许浑赠诗、文的对象是郑宪",
        "许浑赠诗、文的对象是释郑寂",
        "许浑赠诗、文的对象是释惟直",
        "许浑赠诗、文的对象是释惟素",
        "许浑赠诗、文的对象是释光仪",
        "许浑赠诗、文的对象是李氏(李纯女)",
        "许浑赠诗、文的对象是释太昱",
        "许浑赠诗、文的对象是释灵聪",
        "许浑赠诗、文的对象是李珏",
        "许浑赠诗、文的对象是释禅定",
        "许浑赠诗、文的对象是释行坚",
        "许浑赠诗、文的对象是丘直方",
        "许浑赠诗、文的对象是裴衡",
        "许浑赠诗、文的对象是裴俦",
        "许浑收到方干的赠诗、文",
        "许浑收到杜牧的赠诗、文",
        "许浑收到韦庄的赠诗、文",
        "许浑收到李频的赠诗、文",
        "许浑收到张祜的赠诗、文",
        "许浑收到殷尧藩的赠诗、文"
    ],
    "入仕信息": [
        {
            "入仕方式": "科举: 进士(笼统)",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "丁卯",
            "别名类型": "未详"
        },
        {
            "别名": "仲诲",
            "别名类型": "字"
        },
        {
            "别名": "用诲",
            "别名类型": "字"
        }
    ],
    "任职信息": [
        {
            "官职": "监察御史",
            "起始年份": "未详",
            "结束年份": "849",
            "任职方式": "正授",
            "任职地点": NaN
        },
        {
            "官职": "县令",
            "起始年份": "未详",
            "结束年份": "未详",
            "任职方式": "正授",
            "任职地点": "当涂"
        },
        {
            "官职": "县令",
            "起始年份": "未详",
            "结束年份": "未详",
            "任职方式": "正授",
            "任职地点": "太平"
        },
        {
            "官职": "虞部员外郎分司东都",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "州刺史",
            "起始年份": "未详",
            "结束年份": "未详",
            "任职方式": "正授",
            "任职地点": "睦州"
        },
        {
            "官职": "州刺史",
            "起始年份": "未详",
            "结束年份": "未详",
            "任职方式": "正授",
            "任职地点": "郢州"
        },
        {
            "官职": "州刺史",
            "起始年份": "855",
            "结束年份": "未详",
            "任职方式": "正授",
            "任职地点": "睦州"
        },
        {
            "官职": "州刺史",
            "起始年份": "854",
            "结束年份": "未详",
            "任职方式": "正授",
            "任职地点": "富水"
        },
        {
            "官职": "州刺史",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "司马",
            "起始年份": "未详",
            "结束年份": "未详",
            "任职方式": "正授",
            "任职地点": "润州"
        },
        {
            "官职": "知州",
            "起始年份": "未详",
            "结束年份": "未详",
            "任职方式": NaN,
            "任职地点": "崇明州"
        }
    ],
    "地理信息": [
        {
            "地名": "丹阳",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "安陆",
            "地址类型": "祖籍",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "丁卯集",
            "著述年份": "未详",
            "著述角色": "未详"
        },
        {
            "著述名称": "拾遗",
            "著述年份": "未详",
            "著述角色": "未详"
        },
        {
            "著述名称": "续补",
            "著述年份": "未详",
            "著述角色": "未详"
        },
        {
            "著述名称": "续集(许浑)",
            "著述年份": "未详",
            "著述角色": "未详"
        },
        {
            "著述名称": "许用诲文集",
            "著述年份": "未详",
            "著述角色": "未详"
        },
        {
            "著述名称": "集外遗诗",
            "著述年份": "未详",
            "著述角色": "未详"
        }
    ],
    "社会区分": [
        "书法家",
        "诗人",
        "文人",
        "工于文"
    ],
    "机构情况": [],
    "经历事件信息": [],
    "财富情况": [],
    "个人简介": [
        "许浑（约791～约858），字用晦（一作仲晦），唐代诗人，润州丹阳（今江苏丹阳）人。晚唐最具影响力的诗人之一，其一生不作古诗，专攻律体；题材以怀古、田园诗为佳，艺术则以偶对整密、诗律纯熟为特色。唯诗中多描写水、雨之景，后人拟之与诗圣杜甫齐名，并以“许浑千首诗，杜甫一生愁”评价之。成年后移家京口(今江苏镇江)丁卯涧，以丁卯名其诗集，后人因称“许丁卯”。许诗误入杜牧集者甚多。代表作有《咸阳城东楼》。 ► 许浑的诗文(488篇)"
    ],
    "诗词文章内容": [
        {
            "标题": "塞下曲",
            "作者": "许浑",
            "内容": "夜战桑乾北，秦兵半不归。朝来有乡信，犹自寄寒衣。"
        },
        {
            "标题": "谢亭送别",
            "作者": "许浑",
            "内容": "劳歌一曲解行舟，红叶青山水急流。 日暮酒醒人已远，满天风雨下西楼。"
        },
        {
            "标题": "姑苏怀古",
            "作者": "许浑",
            "内容": "宫馆余基倚棹过，黍苗无限独悲歌。荒台麋鹿争新草，空苑岛凫占浅莎。吴岫雨来虚槛冷，楚江风急远帆多。可怜国破忠臣死，日月东流生白波。"
        },
        {
            "标题": "秋思",
            "作者": "许浑",
            "内容": "琪树西风枕簟秋，楚云湘水忆同游。\n\n高歌一曲掩明镜，昨日少年今白头。"
        },
        {
            "标题": "秋日赴阙题潼关驿楼 / 行次潼关逢魏扶东归",
            "作者": "许浑",
            "内容": "红叶晚萧萧，长亭酒一瓢。残云归太华，疏雨过中条。树色随山迥，河声入海遥。帝乡明日到，犹自梦渔樵。"
        },
        {
            "标题": "咸阳城东楼 / 咸阳城西楼晚眺",
            "作者": "许浑",
            "内容": "一上高城万里愁，蒹葭杨柳似汀洲。溪云初起日沉阁，山雨欲来风满楼。(沉 通：沈)鸟下绿芜秦苑夕，蝉鸣黄叶汉宫秋。行人莫问当年事，故国东来渭水流。"
        },
        {
            "标题": "早秋三首·其一",
            "作者": "许浑",
            "内容": "遥夜泛清瑟，西风生翠萝。残萤栖玉露，早雁拂金河。高树晓还密，远山晴更多。淮南一叶下，自觉洞庭波。"
        },
        {
            "标题": "客有卜居不遂薄游汧陇因题",
            "作者": "许浑",
            "内容": "海燕西飞白日斜，天门遥望五侯家。楼台深锁无人到，落尽东风第一花。"
        },
        {
            "标题": "金陵怀古",
            "作者": "许浑",
            "内容": "玉树歌残王气终，景阳兵合戍楼空。松楸远近千官冢，禾黍高低六代宫。石燕拂云晴亦雨，江豚吹浪夜还风。英雄一去豪华尽，惟有青山似洛中。"
        },
        {
            "标题": "途经秦始皇墓",
            "作者": "许浑",
            "内容": "龙盘虎踞树层层，势入浮云亦是崩。一种青山秋草里，路人唯拜汉文陵。"
        },
        {
            "标题": "夜归丁卯桥村舍",
            "作者": "许浑",
            "内容": "月凉风静夜，归客泊岩前。桥响犬遥吠，庭空人散眠。\n\n紫蒲低水槛，红叶半江船。自有还家计，南湖二顷田。"
        },
        {
            "标题": "汴河亭",
            "作者": "许浑",
            "内容": "广陵花盛帝东游，先劈昆仑一派流。百二禁兵辞象阙，三千宫女下龙舟。凝云鼓震星辰动，拂浪旗开日月浮。四海义师归有道，迷楼还似景阳楼。"
        },
        {
            "标题": "蝉",
            "作者": "许浑",
            "内容": "噪柳鸣槐晚未休，不知何事爱悲秋。\n\n朱门大有长吟处，刚傍愁人又送愁。"
        },
        {
            "标题": "登洛阳故城",
            "作者": "许浑",
            "内容": "禾黍离离半野蒿，昔人城此岂知劳？水声东去市朝变，山势北来宫殿高。鸦噪暮云归古堞，雁迷寒雨下空壕。可怜缑岭登仙子，犹自吹笙醉碧桃。"
        },
        {
            "标题": "湖上",
            "作者": "许浑",
            "内容": "仿佛欲当三五夕，万蝉清杂乱泉纹。\n\n钓鱼船上一尊酒，月出渡头零落云。"
        },
        {
            "标题": "客至",
            "作者": "许浑",
            "内容": "得路逢津更俊才，可怜鞍马照春来。残花几日小斋闭，\n\n大笑一声幽抱开。袖拂碧溪寒缭绕，冠欹红树晚徘徊。\n\n相逢少别更堪恨，何必秋风江上台。"
        },
        {
            "标题": "旅夜怀远客",
            "作者": "许浑",
            "内容": "异乡多远情，梦断落江城。病起惭书癖，贫家负酒名。\n\n过春花自落，竟晓月空明。独此一长啸，故人天际行。"
        },
        {
            "标题": "早秋三首",
            "作者": "许浑",
            "内容": "遥夜泛清瑟，西风生翠萝。残萤委玉露，早雁拂银河。高树晓还密，远山晴更多。淮南一叶下，自觉老烟波。\n一叶下前墀，淮南人已悲。蹉跎青汉望，迢递白云期。老信相如渴，贫忧曼倩饥。生公与园吏，何处是吾师?\n蓟北雁犹远，淮南人已悲。残桃间堕井，新菊亦侵篱。书剑岂相误，琴樽聊自持。西斋风雨夜，更有咏贫诗。"
        },
        {
            "标题": "秋霁寄远",
            "作者": "许浑",
            "内容": "初霁独登赏，西楼多远风。横烟秋水上，疏雨夕阳中。高树下山鸟，平芜飞草虫。唯应待明月，千里与君同。"
        },
        {
            "标题": "紫藤",
            "作者": "许浑",
            "内容": "绿蔓秾阴紫袖低，客来留坐小堂西。\n\n醉中掩瑟无人会，家近江南罨画溪。"
        },
        {
            "标题": "朱坡故少保杜公池亭",
            "作者": "许浑",
            "内容": "杜陵池榭绮城东，孤岛回汀路不穷。高岫乍疑三峡近，\n\n远波初似五湖通。楸梧叶暗潇潇雨，菱荇花香淡淡风。\n\n还有昔时巢燕在，飞来飞去画堂中。"
        },
        {
            "标题": "郑秀才东归凭达家书",
            "作者": "许浑",
            "内容": "欲寄家书少客过，闭门心远洞庭波。两岩花落夜风急，\n\n一径草荒春雨多。愁泛楚江吟浩渺，忆归吴岫梦嵯峨。\n\n贫居不问应知处，溪上闲船系绿萝。"
        },
        {
            "标题": "颍州从事西湖亭宴饯",
            "作者": "许浑",
            "内容": "西湖清宴不知回，一曲离歌酒一杯。城带夕阳闻鼓角，\n\n寺临秋水见楼台。兰堂客散蝉犹噪，桂楫人稀鸟自来。\n\n独想征车过巩洛，此中霜菊绕潭开。"
        },
        {
            "标题": "征西旧卒",
            "作者": "许浑",
            "内容": "少年乘勇气，百战过乌孙。力尽边城难，功加上将恩。\n\n晓风听戍角，残月倚营门。自说轻生处，金疮有旧痕。"
        },
        {
            "标题": "登尉佗楼",
            "作者": "许浑",
            "内容": "刘项持兵鹿未穷，自乘黄屋岛夷中。南来作尉任嚣力，\n\n北向称臣陆贾功。箫鼓尚陈今世庙，旌旗犹镇昔时宫。\n\n越人未必知虞舜，一奏薰弦万古风。"
        },
        {
            "标题": "楚宫怨二首",
            "作者": "许浑",
            "内容": "十二山晴花尽开，楚宫双阙对阳台。\n\n细腰争舞君沉醉，白日秦兵天上来。\n\n猎骑秋来在内稀，渚宫云雨湿龙衣。\n\n腾腾战鼓动城阙，江畔射麋殊未归。"
        },
        {
            "标题": "题杜居士（一作赠题杜隐居）",
            "作者": "许浑",
            "内容": "松偃石床平，何人识姓名。溪冰寒棹响，岩雪夜窗明。\n\n机尽心猿伏，神闲意马行。应知此来客，身世两无情。"
        },
        {
            "标题": "送宋处士归山",
            "作者": "许浑",
            "内容": "卖药修琴归去迟，山风吹尽桂花枝。\n\n世间甲子须臾事，逢著仙人莫看棋。"
        },
        {
            "标题": "僧院影堂",
            "作者": "许浑",
            "内容": "香销云凝旧僧家，僧刹残灯壁半斜。\n\n日暮松烟空漠漠，秋风吹破妙莲华。"
        },
        {
            "标题": "记梦",
            "作者": "许浑",
            "内容": "晓入瑶台露气清，座中唯有许飞琼。\n\n尘心未尽俗缘在，十里下山空月明。"
        },
        {
            "标题": "秋日",
            "作者": "许浑",
            "内容": "有计自安业，秋风罢苦吟。买山兼种竹，对客更弹琴。\n\n烟起药园晚，杵声松院深。闲眠得真性，惆怅旧时心。"
        },
        {
            "标题": "新卜原上居寄袁校书",
            "作者": "许浑",
            "内容": "贫居乐游此，江海思迢迢。雪夜书千卷，花时酒一瓢。\n\n独愁秦树老，孤梦楚山遥。有路应相念，风尘满黑貂。"
        },
        {
            "标题": "送僧归金山寺",
            "作者": "许浑",
            "内容": "老归江上寺，不忘旧师恩。驻锡逢山色，停杯见浪痕。\n\n秋涛吞楚驿，晓月上荆门。为访题诗处，莓苔几字存。"
        },
        {
            "标题": "题苏州虎丘寺僧院",
            "作者": "许浑",
            "内容": "暂引寒泉濯远尘，此生多是异乡人。荆溪夜雨花开疾，\n\n吴苑秋风月满频。万里高低门外路，百年荣辱梦中身。\n\n世间谁似西林客，一卧烟霞四十春。"
        },
        {
            "标题": "送僧归敬亭山寺",
            "作者": "许浑",
            "内容": "十年剑中路，传尽本师经。晓月下黔峡，秋风归敬亭。\n\n开门新树绿，登阁旧山青。遥想论禅处，松阴水一瓶。"
        },
        {
            "标题": "元处士自洛归宛陵山居见示詹事相公饯行之什因赠",
            "作者": "许浑",
            "内容": "紫霄峰下绝韦编，旧隐相如结袜前。月落尚留东閤醉，\n\n风高还忆北窗眠。江城夜别潇潇雨，山槛晴归漠漠烟。\n\n一顷豆花三顷竹，想应抛却钓鱼船。"
        },
        {
            "标题": "赠河东虞押衙二首",
            "作者": "许浑",
            "内容": "长剑高歌换素衣，君恩未报不言归。旧精鸟篆谙书体，\n\n新授龙韬识战机。万里往来征马瘦，十年离别故人稀。\n\n生平志气何人见，空上西楼望落晖。\n\n吴门风水各萍流，月满花开懒独游。万里山川分晓梦，\n\n四邻歌管送春愁。昔年顾我长青眼，今日逢君尽白头。\n\n莫向尊前更惆怅，古来投笔尽封侯。"
        },
        {
            "标题": "孤雁",
            "作者": "许浑",
            "内容": "昔年双颉颃，池上霭春晖。霄汉力犹怯，稻粱心已违。\n\n芦洲寒独宿，榆塞夜孤飞。不及营巢燕，西风相伴归。"
        },
        {
            "标题": "竹林寺别友人（一作与德玄别，一作李玄）",
            "作者": "许浑",
            "内容": "骚人吟罢起乡愁，暗觉年华似水流。花满谢城伤共别，\n\n蝉鸣萧寺喜同游。前山月落杉松晚，深夜风清枕簟秋。\n\n明日分襟又何处，江南江北路悠悠。"
        },
        {
            "标题": "闻薛先辈陪大夫看早梅因寄",
            "作者": "许浑",
            "内容": "涧梅寒正发，莫信笛中吹。素艳雪凝树，清香风满枝。 折惊山鸟散，携任野蜂随。今日从公醉，何人倒接?。"
        },
        {
            "标题": "瓜洲留别李诩",
            "作者": "许浑",
            "内容": "泣玉三年一见君，白衣憔悴更离群。柳堤惜别春潮落，\n\n花榭留欢夜漏分。孤馆宿时风带雨，远帆归处水连云。\n\n悲歌曲尽莫重奏，心绕关河不忍闻。"
        },
        {
            "标题": "长安早春怀江南",
            "作者": "许浑",
            "内容": "云月有归处，故山清洛南。如何一花发，春梦遍江潭。"
        },
        {
            "标题": "送崔珦入朝",
            "作者": "许浑",
            "内容": "书剑功迟白发新，强登萧寺送归秦。\n\n月斜松桂倚高阁，明夜江南江北人。"
        },
        {
            "标题": "对雪",
            "作者": "许浑",
            "内容": "飞舞北风凉，玉人歌玉堂。帘帷增曙色，珠翠发寒光。\n\n柳重絮微湿，梅繁花未香。兹辰贺丰岁，箫鼓宴梁王。"
        },
        {
            "标题": "长庆寺遇常州阮秀才",
            "作者": "许浑",
            "内容": "高阁晴轩对一峰，毗陵书客此相逢。晚收红叶题诗遍，\n\n秋待黄花酿酒浓。山馆日斜喧鸟雀，石潭波动戏鱼龙。\n\n上方有路应知处，疏磬寒蝉树几重。"
        },
        {
            "标题": "鹭鸶",
            "作者": "许浑",
            "内容": "西风澹澹水悠悠，雪点丝飘带雨愁。\n\n何限归心倚前閤，绿蒲红蓼练塘秋。"
        },
        {
            "标题": "送薛先辈入关",
            "作者": "许浑",
            "内容": "一卮春酒送离歌，花落敬亭芳草多。\n\n欲问归期已深醉，只应孤梦绕关河。"
        },
        {
            "标题": "送元昼上人归苏州兼寄张厚二首",
            "作者": "许浑",
            "内容": "自卜闲居荆水头，感时相别思悠悠。一樽酒尽青山暮，\n\n千里书回碧树秋。深巷久贫知寂寞，小诗多病尚风流。\n\n昼公此去应相问，为说沾巾忆旧游。\n\n三年无事客吴乡，南陌春园碧草长。共醉八门回画舸，\n\n独还三径掩书堂。前山雨过池塘满，小院秋归枕簟凉。\n\n经岁别离心自苦，何堪黄叶落清漳。"
        },
        {
            "标题": "赠郑处士",
            "作者": "许浑",
            "内容": "道傍年少莫矜夸，心在重霄鬓未华。杨子可曾过北里，\n\n鲁人何必敬东家。寒云晓散千峰雪，暖雨晴开一径花。\n\n且卖湖田酿春酒，与君书剑是生涯。"
        },
        {
            "标题": "寄献三川守刘公",
            "作者": "许浑",
            "内容": "三川歌颂彻咸秦，十二楼前侍从臣。休闭玉笼留鸑鷟，\n\n早开金埒纵麒麟。花深稚榻迎何客，月在膺舟醉几人。\n\n自笑东风过寒食，茂陵寥落未知春。\n\n半年三度转蓬居，锦帐心阑羡隼旟。老去自惊秦塞雁，\n\n病来先忆楚江鱼。长闻季氏千金诺，更望刘公一纸书。\n\n春雪未晴春酒贵，莫教愁杀马相如。"
        },
        {
            "标题": "洛阳道中",
            "作者": "许浑",
            "内容": "洛阳多旧迹，一日几堪愁。风起林花晚，月明陵树秋。\n\n兴亡不可问，自古水东流。\n"
        },
        {
            "标题": "村舍二首",
            "作者": "许浑",
            "内容": "自翦青莎织雨衣，南峰烟火是柴扉。莱妻早报蒸藜熟，\n\n童子遥迎种豆归。鱼下碧潭当镜跃，鸟还青嶂拂屏飞。\n\n花时未免人来往，欲买严光旧钓矶。\n\n尚平多累自归难，一日身闲一日安。山径晓云收猎网，\n\n水门凉月挂鱼竿。花间酒气春风暖，竹里棋声暮雨寒。\n\n三顷水田秋更熟，北窗谁拂旧尘冠。"
        },
        {
            "标题": "重赋鹭鸶",
            "作者": "许浑",
            "内容": "何年去此地，南浦满凫雏。云汉知心远，林塘觉思孤。\n\n低飞下晚树，独睡映新蒲。为尔多归兴，前年在五湖。"
        },
        {
            "标题": "途经敷水",
            "作者": "许浑",
            "内容": "修蛾颦翠倚柔桑，遥谢春风白面郎。五夜有情随暮雨，\n\n百年无节待秋霜。重寻绣带朱藤合，更认罗裙碧草长。\n\n何处野花何处水，下峰流出一渠香。"
        },
        {
            "标题": "京口闲居寄京洛友人（一作两都亲友）",
            "作者": "许浑",
            "内容": "吴门烟月昔同游，枫叶芦花并客舟。聚散有期云北去，\n\n浮沈无计水东流。一尊酒尽青山暮，千里书回碧树秋。\n\n何处相思不相见，凤城龙阙楚江头。"
        },
        {
            "标题": "看雪",
            "作者": "许浑",
            "内容": "松亚竹珊珊，心知万井欢。山明迷旧径，溪满涨新澜。\n\n客醉瑶台曙，兵防玉塞寒。红楼知有酒，谁肯学袁安。"
        },
        {
            "标题": "淮阴阻风寄呈楚州韦中丞",
            "作者": "许浑",
            "内容": "垂钓京江欲白头，江鱼堪钓却西游。刘伶台下稻花晚，\n\n韩信庙前枫叶秋。淮月未明先倚槛，海云初起更维舟。\n\n河桥有酒无人醉，独上高城望庾楼。"
        },
        {
            "标题": "重游练湖怀旧",
            "作者": "许浑",
            "内容": "西风渺渺月连天，同醉兰舟未十年。鵩鸟赋成人已没，\n\n嘉鱼诗在世空传。荣枯尽寄浮云外，哀乐犹惊逝水前。\n\n日暮长堤更回首，一声邻笛旧山川。"
        },
        {
            "标题": "留赠偃师主人",
            "作者": "许浑",
            "内容": "孤城漏未残，徒侣拂征鞍。洛北去游远，淮南归梦阑。晓灯回壁暗，晴雪卷帘寒。强尽主人酒，出门行路难。"
        },
        {
            "标题": "陪王尚书泛舟莲池",
            "作者": "许浑",
            "内容": "莲塘移画舸，泛泛日华清。水暖鱼频跃，烟秋雁早鸣。\n\n舞疑回雪态，歌转遏云声。客散山公醉，风高月满城。"
        },
        {
            "标题": "寄房千里博士",
            "作者": "许浑",
            "内容": "春风白马紫丝缰，正值蚕眠未采桑。五夜有心随暮雨，\n\n百年无节待秋霜。重寻绣带朱藤合，更认罗裙碧草长。\n\n为报西游减离恨，阮郎才去嫁刘郎。\n"
        },
        {
            "标题": "鸿沟",
            "作者": "许浑",
            "内容": "相持未定各为君，秦政山河此地分。\n\n力尽乌江千载后，古沟芳草起寒云。"
        },
        {
            "标题": "送杜秀才归桂林",
            "作者": "许浑",
            "内容": "桂州南去与谁同，处处山连水自通。两岸晓霞千里草，\n\n半帆斜日一江风。瘴雨欲来枫树黑，火云初起荔枝红。\n\n愁君路远销年月，莫滞三湘五岭中。"
        },
        {
            "标题": "守风淮阴",
            "作者": "许浑",
            "内容": "遥见江阴夜渔客，因思京口钓鱼时。\n\n一潭明月万株柳，自去自来人不知。"
        },
        {
            "标题": "听唱山鹧鸪",
            "作者": "许浑",
            "内容": "金谷歌传第一流，鹧鸪清怨碧烟愁。夜来省得曾闻处，万里月明湘水秋。"
        },
        {
            "标题": "赠所知",
            "作者": "许浑",
            "内容": "因钓鲈鱼住浙河，挂帆千里亦相过。茅檐夜醉平阶月，\n\n兰棹春归拍岸波。湖日似阴鼍鼓响，海云才起蜃楼多。\n\n明时又作闲居赋，谁荐东门策四科。"
        },
        {
            "标题": "览故人题僧院诗",
            "作者": "许浑",
            "内容": "高阁清吟寄远公，四时云月一篇中。\n\n今来借问独何处，日暮槿花零落风。"
        },
        {
            "标题": "题陆侍御林亭",
            "作者": "许浑",
            "内容": "野水通池石叠台，五营无事隐雄才。松斋下马书千卷，\n\n兰舫逢人酒一杯。寒树雪晴红艳吐，远山云晓翠光来。\n\n定知别后无多日，海柳江花次第开。"
        },
        {
            "标题": "重别（时诸妓同饯，一作重别曾主簿）",
            "作者": "许浑",
            "内容": "泪沿红粉湿罗巾，重系兰舟劝酒频。\n\n留却一枝河畔柳，明朝犹有远行人。"
        },
        {
            "标题": "出关",
            "作者": "许浑",
            "内容": "朝缨初解佐江滨，麋鹿心知自有群。汉囿猎稀慵献赋，\n\n楚山耕早任移文。卧归渔浦月连海，行望凤城花隔云。\n\n关吏不须迎马笑，去时无意学终军。"
        },
        {
            "标题": "春早郡楼书事寄呈府中群公",
            "作者": "许浑",
            "内容": "两鬓垂丝发半霜，石城孤梦绕襄阳。鸳鸿幕里莲披槛，\n\n虎豹营中柳拂墙。画舸欲行春水急，翠帘初卷暮山长。\n\n岘亭风起花千片，流入南湖尽日香。"
        },
        {
            "标题": "下第有怀亲友",
            "作者": "许浑",
            "内容": "万山晴雪九衢尘，何处风光寄梦频。花盛庾园携酒客，\n\n草深颜巷读书人。征帆又过湘南月，旅馆还悲渭水春。\n\n无限别情多病后，杜陵寥落在漳滨。"
        },
        {
            "标题": "郊居春日有怀府中诸公并柬王兵曹",
            "作者": "许浑",
            "内容": "欲学渔翁钓艇新，濯缨犹惜九衢尘。花前更谢依刘客，\n\n雪后空怀访戴人。僧舍覆棋消白日，市楼赊酒过青春。\n\n一山桃杏同时发，谁似东风不厌贫。"
        },
        {
            "标题": "送处士武君归章洪山居（一作送武全通处士归隐洪山）",
            "作者": "许浑",
            "内容": "形影无群消息沉，登闻三击血沾襟。皇纲一日开冤气，\n\n青史千年重壮心。却望乌台春树老，独归蜗舍暮云深。\n\n他时纵有征书至，雪满空山不可寻。"
        },
        {
            "标题": "东游留别李丛秀才",
            "作者": "许浑",
            "内容": "烦君沽酒强登楼，罢唱离歌说远游。文字岂劳诸子重，\n\n风尘多幸故人忧。数程山路长侵夜，千里家书动隔秋。\n\n起凭栏干各垂泪，又驱羸马向东州。"
        },
        {
            "标题": "送薛秀才南游",
            "作者": "许浑",
            "内容": "姑苏城外柳初凋，同上江楼更寂寥。绕壁旧诗尘漠漠，\n\n对窗寒竹雨潇潇。怜君别路随秋雁，尽我离觞任晚潮。\n\n从此草玄应有处，白云青嶂一相招。"
        },
        {
            "标题": "泛溪夜回寄道玄上人",
            "作者": "许浑",
            "内容": "南郭烟光异世间，碧桃红杏水潺潺。猿来近岭猕猴散，\n\n鱼下深潭翡翠闲。犹阻晚风停桂楫，欲乘春月访松关。\n\n几回策杖终难去，洞口云归不见山。"
        },
        {
            "标题": "酬副使郑端公见寄",
            "作者": "许浑",
            "内容": "一日高名遍九州，玄珠仍向道中求。郢中白雪惭新唱，\n\n涂上青山忆旧游。笙磬有文终易别，珠玑无价竟难酬。\n\n柳营迢递江风阔，夜夜孤吟月下楼。"
        },
        {
            "标题": "题义女亭",
            "作者": "许浑",
            "内容": "身没兰闺道日明，郭南寻得旧池亭。诗人愁立暮山碧，\n\n贾客怨离秋草青。四望月沉疑掩镜，两檐花动认收屏。\n\n至今乡里风犹在，借问谁传义女铭。"
        },
        {
            "标题": "经李给事旧居",
            "作者": "许浑",
            "内容": "归作儒翁出致君，故山谁复有遗文。汉庭使气摧张禹，\n\n楚国怀忧送范云。枫叶暗时迷旧宅，芳花落处认荒坟。\n\n朱弦一奏沉湘怨，风起寒波日欲曛。"
        },
        {
            "标题": "闻州中有宴寄崔大夫兼简邢群评事",
            "作者": "许浑",
            "内容": "箫管筵间列翠蛾，玉杯金液耀金波。池边雨过飘帷幕，\n\n海上风来动绮罗。颜子巷深青草遍，庾君楼迥碧山多。\n\n甘心不及同年友，卧听行云一曲歌。"
        },
        {
            "标题": "将为南行陪尚书崔公宴海榴堂",
            "作者": "许浑",
            "内容": "朝宴华堂暮未休，几人偏得谢公留。风传鼓角霜侵戟，\n\n云卷笙歌月上楼。宾馆尽开徐稚榻，客帆空恋李膺舟。\n\n谩夸书剑无知己，水远山长步步愁。"
        },
        {
            "标题": "下第贻友人",
            "作者": "许浑",
            "内容": "身在关西家洞庭，夜寒歌苦烛荧荧。人心高下月中桂，\n\n客思往来波上萍。马氏识君眉最白，阮公留我眼长青。\n\n花前失意共寥落，莫遣东风吹酒醒。"
        },
        {
            "标题": "送张厚浙东谒丁常侍（一作送张厚浙东修谒）",
            "作者": "许浑",
            "内容": "凉露清蝉柳陌空，故人遥指浙江东。青山有雪松当涧，\n\n碧落无云鹤出笼。齐唱离歌愁晚月，独看征棹怨秋风。\n\n定知洛下声名士，共说膺门得孔融。"
        },
        {
            "标题": "寄阳陵处士（一作寄昭亭杨处士，一作寄陵阳元处士）",
            "作者": "许浑",
            "内容": "旧隐青山紫桂阴，一书迢递寄归心。谢公楼上晚花盛。\n\n扬子宅前春草深。吴岫雨来溪鸟浴，楚江云暗岭猿吟，\n\n野人宁忆沧洲畔，会待吹嘘定至音。"
        },
        {
            "标题": "重游飞泉观题故梁道士宿龙池",
            "作者": "许浑",
            "内容": "西岩泉落水容宽，灵物蜿蜒黑处蟠。松叶正秋琴韵响，\n\n菱花初晓镜光寒。云开星月浮山殿，雨过风雷绕石坛。\n\n仙客不归龙亦去，稻畦长满此池干。"
        },
        {
            "标题": "与张道士同访李隐君不遇",
            "作者": "许浑",
            "内容": "千岩万壑独携琴，知在陵阳不可寻。去辙已平秋草遍，\n\n空斋长掩暮云深。霜寒橡栗留山鼠，月冷菰蒲散水禽。\n\n唯有西邻张仲蔚，坐来同怆别离心。"
        },
        {
            "标题": "韶州驿楼宴罢",
            "作者": "许浑",
            "内容": "檐外千帆背夕阳，归心杳杳鬓苍苍。岭猿群宿夜山静，\n\n沙鸟独飞秋水凉。露堕桂花棋局湿，风吹荷叶酒瓶香。\n\n主人不醉下楼去，月在南轩更漏长。"
        },
        {
            "标题": "陵阳春日（一作移摄太守寄汝洛旧游）",
            "作者": "许浑",
            "内容": "百年身世似飘蓬，泽国移家叠嶂中。万里绿波鱼恋钓，\n\n九重青汉鹤愁笼。西池水冷春岩雪，南浦花香晓树风。\n\n纵倒芳尊心不醉，故人多在洛城东。"
        },
        {
            "标题": "寄殷尧藩先辈",
            "作者": "许浑",
            "内容": "十载功名翰墨林，为从知己信浮沈。青山有雪谙松性，\n\n碧落无云称鹤心。带月独归萧寺远，玩花频醉庾楼深。\n\n思君一见如琼树，空把新诗尽日吟。"
        },
        {
            "标题": "别刘秀才（一作留别裴秀才）",
            "作者": "许浑",
            "内容": "三献无功玉有瑕，更携书剑客天涯。孤帆夜别潇湘雨，\n\n广陌春期鄠杜花。灯照水萤千点灭，棹惊滩雁一行斜。\n\n关河万里秋风急，望见乡山不到家。"
        },
        {
            "标题": "秋日早朝（一作秋日候扇）",
            "作者": "许浑",
            "内容": "宵衣应待绝更筹，环佩锵锵月下楼。井转辘轳千树晓，\n\n锁开阊阖万山秋。龙旗尽列趋金殿，雉扇才分见玉旒。\n\n虚戴铁冠无一事，沧江归去老渔舟。"
        },
        {
            "标题": "秋日行次关西",
            "作者": "许浑",
            "内容": "金风荡天地，关西群木凋。早霜鸡喔喔，残月马萧萧。\n\n紫陌秦山近，青枫楚树遥。还同长卿志，题字满河桥。"
        },
        {
            "标题": "朝台送客有怀",
            "作者": "许浑",
            "内容": "赵佗西拜已登坛，马援南征土宇宽。越国旧无唐印绶，\n\n蛮乡今有汉衣冠。江云带日秋偏热，海雨随风夏亦寒。\n\n岭北归人莫回首，蓼花枫叶万重滩。"
        },
        {
            "标题": "南海府罢南康阻浅行侣稍稍登陆…主人燕饯至频暮宿东溪",
            "作者": "许浑",
            "内容": "暗滩水落涨虚沙，滩去秦吴万里赊。马上折残江北柳，\n\n舟中开尽岭南花。离歌不断如留客，归梦初惊似到家。\n\n山鸟一声人未起，半床春月在天涯。"
        },
        {
            "标题": "冬日登越王台怀归",
            "作者": "许浑",
            "内容": "月沉高岫宿云开，万里归心独上来。河畔雪飞扬子宅，\n\n海边花盛越王台。泷分桂岭鱼难过，瘴近衡峰雁却回。\n\n乡信渐稀人渐老，只应频看一枝梅。"
        },
        {
            "标题": "游钱塘青山李隐居西斋（一作李郢诗）",
            "作者": "许浑",
            "内容": "小隐西亭为客开，翠萝深处遍苍苔。林间扫石安棋局，\n\n岩下分泉递酒杯。兰叶露光秋月上，芦花风起夜潮来。\n\n云山绕屋犹嫌浅，欲棹渔舟近钓台。"
        },
        {
            "标题": "伤虞将军（一作伤河东虞押衙）",
            "作者": "许浑",
            "内容": "白首从军未有名，近将孤剑到江城。巴童戍久能番语，\n\n胡马调多解汉行。对雪夜穷黄石略，望云秋计黑山程。\n\n可怜身死家犹远，汴水东流无哭声。"
        },
        {
            "标题": "鹤林寺中秋夜玩月（一作八月十五夜宿鹤林寺玩月）",
            "作者": "许浑",
            "内容": "待月东林月正圆，广庭无树草无烟。中秋云尽出沧海，\n\n半夜露寒当碧天。轮彩渐移金殿外，镜光犹挂玉楼前。\n\n莫辞达曙殷勤望，一堕西岩又隔年。"
        },
        {
            "标题": "陪郑史君泛舟晚归",
            "作者": "许浑",
            "内容": "南郭望归处，郡楼高卷帘。平桥低皂盖，曲岸转彤襜.\n\n江晚笙歌促，山晴鼓角严。羊公莫先醉，清晓月纤纤。"
        },
        {
            "标题": "秋霁潼关驿亭",
            "作者": "许浑",
            "内容": "霁色明高巘，关河独望遥。残云归太华，疏雨过中条。\n\n鸟散绿萝静，蝉鸣红树凋。何言此时节，去去任蓬飘。"
        },
        {
            "标题": "蒙河南刘大夫见示与吏部张公喜雪酬唱，辄敢攀和",
            "作者": "许浑",
            "内容": "风度龙山暗，云凝象阙阴。瑞花琼树合，仙草玉苗深。\n\n欲醉梁王酒，先调楚客琴。即应携手去，将此助商霖。"
        },
        {
            "标题": "雨后思湖上居（─作雨中忆湖山居）",
            "作者": "许浑",
            "内容": "前山风雨凉，歇马坐垂杨。何处芙蓉落，南渠秋水香。"
        },
        {
            "标题": "酬郭少府先奉使巡涝见寄兼呈裴明府",
            "作者": "许浑",
            "内容": "载书携榼别池龙，十幅轻帆处处通。谢脁宅荒山翠里，\n\n王敦城古月明中。江村夜涨浮天水，泽国秋生动地风。\n\n饱食鲙鱼榜归楫，待君琴酒醉陶公。"
        },
        {
            "标题": "江上燕别（一作赵嘏诗，题作汾上宴别）",
            "作者": "许浑",
            "内容": "云物如故乡，山川异岐路。年来未归客，马上春欲暮。\n\n一樽花下酒，残日水西树。不待管弦终，摇鞭背花去。"
        },
        {
            "标题": "灞上逢元九处士东归",
            "作者": "许浑",
            "内容": "瘦马频嘶灞水寒，灞南高处望长安。何人更结王生袜，\n\n此客虚弹贡氏冠。江上蟹螯沙渺渺，坞中蜗壳雪漫漫。\n\n旧交已变新知少，却伴渔郎把钓竿。"
        },
        {
            "标题": "灞东题司马郊园（一作题张司马灞东郊园）",
            "作者": "许浑",
            "内容": "楚翁秦塞住，昔事李轻车。白社贫思橘，青门老仰瓜。\n\n读书三径草，沽酒一篱花。更欲寻芝朮，商山便寄家。"
        },
        {
            "标题": "白马寺不出院僧",
            "作者": "许浑",
            "内容": "禅空心已寂，世路任多岐。到院客长见，闭关人不知。\n\n寺喧听讲绝，厨远送斋迟。墙外洛阳道，东西无尽时。"
        },
        {
            "标题": "晨起白云楼寄龙兴江准上人兼呈窦秀才",
            "作者": "许浑",
            "内容": "兹楼今是望乡台，乡信全稀晓雁哀。山翠万重当槛出，\n\n水华千里抱城来。东岩月在僧初定，南浦花残客未回。\n\n欲吊灵均能赋否，秋风还有木兰开。"
        },
        {
            "标题": "献鄜坊丘常侍",
            "作者": "许浑",
            "内容": "诏选将军护北戎，身骑白马臂彤弓。柳营远识金貂贵，\n\n榆塞遥知玉帐雄。秋槛鼓鼙惊朔雪，晓阶旗纛起边风。\n\n蓬莱每望平安火，应奏班超定远功。"
        },
        {
            "标题": "韶州韶阳楼夜宴（一作题韶州驿楼）",
            "作者": "许浑",
            "内容": "待月西楼卷翠罗，玉杯瑶瑟近星河。帘前碧树穷秋密，\n\n窗外青山薄暮多。鸲鹆未知狂客醉，鹧鸪先让美人歌。\n\n使君莫惜通宵饮，刀笔初从马伏波。"
        },
        {
            "标题": "京口津亭送张崔二侍御（一作津亭送张崔侍御府散北归）",
            "作者": "许浑",
            "内容": "爱树满西津，津亭堕泪频。素车应度洛，珠履更归秦。\n\n水接三湘暮，山通五岭春。伤离与怀旧，明日白头人。"
        },
        {
            "标题": "韶州送窦司直北归",
            "作者": "许浑",
            "内容": "江曲山如画，贪程亦驻舟。果随岩狖落，槎带水禽流。\n\n客散他乡夜，人归故国秋。樽前挂帆去，风雨下西楼。"
        },
        {
            "标题": "宿开元寺楼（一作宿开元寺西楼闻歌感赋）",
            "作者": "许浑",
            "内容": "谁家歌袅袅，孤枕在西楼。竹色寒清簟，松香染翠帱。\n\n月移珠殿晓，风递玉筝秋。日出应移棹，三湘万里愁。"
        },
        {
            "标题": "闻边将刘皋无辜受戮",
            "作者": "许浑",
            "内容": "外监多假帝王尊，威胁偏裨势不存。才许誓心安玉垒，\n\n已伤传首动金门。三千客里宁无义，五百人中必有恩。\n\n却赖汉庭多烈士，至今犹自伏蒲轮。"
        },
        {
            "标题": "送李定言南游",
            "作者": "许浑",
            "内容": "酒酣轻别恨，酒醒复离忧。远水应移棹，高峰更上楼。\n\n簟凉清露夜，琴响碧天秋。重惜芳尊宴，满城无旧游。"
        },
        {
            "标题": "别表兄军倅",
            "作者": "许浑",
            "内容": "卢橘花香拂钓矶，佳人犹舞越罗衣。三洲水浅鱼来少，\n\n五岭山高雁到稀。客路晚依红树宿，乡关朝望白云归。\n\n交亲不念征南吏，昨夜风帆去似飞。"
        },
        {
            "标题": "别韦处士",
            "作者": "许浑",
            "内容": "南北断蓬飞，别多相见稀。更伤今日酒，未换昔年衣。\n\n旧友几人在，故乡何处归。秦原向西路，云晚雪霏霏。"
        },
        {
            "标题": "别张秀才",
            "作者": "许浑",
            "内容": "不知何计写离忧，万里山川半旧游。风卷暮沙和雪起，\n\n日融春水带冰流。凌晨客泪分东郭，竟夕乡心共北楼。\n\n青桂一枝年少事，莫因鲈鲙涉穷秋。"
        },
        {
            "标题": "送鱼思别处士归有怀（一作南亭送张祜）",
            "作者": "许浑",
            "内容": "宴罢众宾散，长歌携一卮。溪亭相送远，山郭独归迟。\n\n风槛夕云散，月轩寒露滋。病来双鬓白，不是旧离时。"
        },
        {
            "标题": "下第别友人杨至之",
            "作者": "许浑",
            "内容": "花落水潺潺，十年离旧山。夜愁添白发，春泪减朱颜。\n\n孤剑北游塞，远书东出关。逢君话心曲，一醉灞陵间。"
        },
        {
            "标题": "病间寄郡中文士",
            "作者": "许浑",
            "内容": "卢橘含花处处香，老人依旧卧清漳。心同客舍惊秋早，\n\n迹似僧斋厌夜长。风卷翠帘琴自响，露凝朱阁簟先凉。\n\n明朝欲醉文中彦，犹觉吟声带越乡。"
        },
        {
            "标题": "病中二首",
            "作者": "许浑",
            "内容": "三年婴酒渴，高卧似袁安。秋色鬓应改，夜凉心已宽。\n\n风衣藤簟滑，露井竹床寒。卧忆郊扉月，恩深未挂冠。\n\n私归人暂适，扶杖绕西林。风急柳溪响，露寒莎径深。\n\n一身仍白发，万虑只丹心。此意无言处，高窗托素琴。"
        },
        {
            "标题": "病中和大夫玩江月",
            "作者": "许浑",
            "内容": "江上悬光海上生，仙舟迢递绕军营。\n\n高歌一曲同筵醉，却是刘桢坐到明。"
        },
        {
            "标题": "泊松江渡（一作南游泊船江驿）",
            "作者": "许浑",
            "内容": "漠漠故宫地，月凉风露幽。鸡鸣荒戍晓，雁过古城秋。\n\n杨柳北归路，蒹葭南渡舟。去乡今已远，更上望京楼。"
        },
        {
            "标题": "泊蒜山津闻东林寺光仪上人物故",
            "作者": "许浑",
            "内容": "云斋曾宿借方袍，因说浮生大梦劳。言下是非齐虎尾，\n\n宿来荣辱比鸿毛。孤舟千棹水犹阔，寒殿一灯夜更高。\n\n明日东林有谁在，不堪秋磬拂烟涛。"
        },
        {
            "标题": "洛东兰若夜归（一作自溪东兰若夜归）",
            "作者": "许浑",
            "内容": "一衲老禅床，吾生半异乡。管弦愁里老，书剑梦中忙。\n\n鸟急山初暝，蝉稀树正凉。又归何处去，尘路月苍苍。"
        },
        {
            "标题": "潼关兰若",
            "作者": "许浑",
            "内容": "来往几经过，前轩枕大河。远帆春水阔，高寺夕阳多。\n\n蝶影下红药，鸟声喧绿萝。故山归未得，徒咏采芝歌。"
        },
        {
            "标题": "沧浪峡",
            "作者": "许浑",
            "内容": "缨带流尘发半霜，独寻残月下沧浪。一声溪鸟暗云散，\n\n万片野花流水香。昔日未知方外乐，暮年初信梦中忙。\n\n红虾青鲫紫芹脆，归去不辞来路长。"
        },
        {
            "标题": "和浙西从事刘三复送僧南归",
            "作者": "许浑",
            "内容": "楚客送僧归故乡，海门帆势极潇湘。碧云千里暮愁合，\n\n白雪一声春思长。满院草花平讲席，绕龛藤叶盖禅床。\n\n怜师不得随师去，已戴儒冠事素王。"
        },
        {
            "标题": "南亭与首公宴集（一作与群公宴南亭）",
            "作者": "许浑",
            "内容": "秋来水上亭，几处似岩扃。戏鸟翻江叶，游龟带绿萍。\n\n管弦心戚戚，罗绮鬓星星。行乐非吾事，西斋尚有萤。"
        },
        {
            "标题": "贺少师相公致政",
            "作者": "许浑",
            "内容": "六十悬车自古稀，我公年少独忘机。门临二室留侯隐，\n\n棹倚三川越相归。不拟优游同陆贾，已回清白遗胡威。\n\n龙城凤沼棠阴在，只恐归鸿更北飞。"
        },
        {
            "标题": "春日题韦曲野老村舍二首",
            "作者": "许浑",
            "内容": "绕屋遍桑麻，村南第一家。林繁树势直，溪转水纹斜。\n\n竹院昼看笋，药栏春卖花。故园归未得，到此是天涯。\n\n北岭枕南塘，数家村落长。莺啼幼妇懒，蚕出小姑忙。\n\n烟草近沟湿，风花临路香。自怜非楚客，春望亦心伤。"
        },
        {
            "标题": "闻韶州李相公移拜郴州因寄",
            "作者": "许浑",
            "内容": "诏移丞相木兰舟，桂水潺湲岭北流。青汉梦归双阙曙，\n\n白云吟过五湖秋。恩回玉扆人先喜，道在金縢世不忧。\n\n闻说公卿尽南望，甘棠花暖凤池头。"
        },
        {
            "标题": "陈宫怨二首",
            "作者": "许浑",
            "内容": "风暖江城白日迟，昔人遗事后人悲。\n\n草生宫阙国无主，玉树后庭花为谁。\n\n地雄山险水悠悠，不信隋兵到石头。\n\n玉树后庭花一曲，与君同上景阳楼。"
        },
        {
            "标题": "送客归峡中（一作将赴京师，津亭别萧处士）",
            "作者": "许浑",
            "内容": "津亭多别离，杨柳半无枝。住接猿啼处，行逢雁过时。\n\n江风飏帆急，山月下楼迟。还就西斋宿，烟波劳梦思。"
        },
        {
            "标题": "送客南归（一作寓居崇圣寺送客南浦）",
            "作者": "许浑",
            "内容": "野寺薜萝晚，官渠杨柳春。归心已无限，更送洞庭人。"
        },
        {
            "标题": "送客江行",
            "作者": "许浑",
            "内容": "萧萧芦荻花，郢客独辞家。远棹依山响，危樯转浦斜。\n\n不寒澄浅石，潮落涨虚沙。莫与征徒望，乡园去渐赊。"
        },
        {
            "标题": "送客自两河归江南（一作西河送客归江南）",
            "作者": "许浑",
            "内容": "两河庶事已堪伤，南客秋归路更长。台畔古松悲魏帝，\n\n苑边修竹吊梁王。山行露变茱萸色，水宿风披菡萏香。\n\n遥羡落帆逢旧友，绿蛾青鬓醉横塘。"
        },
        {
            "标题": "晨起西楼",
            "作者": "许浑",
            "内容": "留情深处驻横波，敛翠凝红一曲歌。\n\n明月下楼人未散，共愁三径是天河。"
        },
        {
            "标题": "晨起二首（后首一题作山斋秋晚）",
            "作者": "许浑",
            "内容": "桂树绿层层，风微烟露凝。檐楹衔落月，帏幌映残灯。\n\n蕲簟曙香冷，越瓶秋水澄。心闲即无事，何异住山僧。\n\n残月皓烟露，掩门深竹斋。水虫鸣曲槛，山鸟下空阶。\n\n清镜晓看发，素琴秋寄怀。因知北窗客，日与世情乖。"
        },
        {
            "标题": "晨自竹径至龙兴寺崇隐上人院",
            "作者": "许浑",
            "内容": "佛寺通南径，僧堂倚北坡。藤阴迷晚竹，苔滑仰晴莎。\n\n病忆春前别，闲宜雨后过。石横闻水远，林缺见山多。\n\n欲结三天社，初降十地魔。毒龙来有窟，灵鹤去无窠。\n\n客路随萍梗，乡园失薜萝。禅心如可学，不藉鲁阳戈。"
        },
        {
            "标题": "晨至南亭呈裴明府",
            "作者": "许浑",
            "内容": "南斋梦钓竿，晨起月犹残。露重萤依草，风高蝶委兰。\n\n池光秋镜澈，山色晓屏寒。更恋陶彭泽，无心议去官。"
        },
        {
            "标题": "晨装（洛中次甘水，一作甘泉）",
            "作者": "许浑",
            "内容": "带月饭行侣，西游关塞长。晨鸡鸣远戍，宿雁起寒塘。\n\n云卷四山雪，风凝千树霜。谁家游侠子，沉醉卧兰堂。"
        },
        {
            "标题": "晨别翛然上人",
            "作者": "许浑",
            "内容": "吴僧诵经罢，败衲倚蒲团。钟韵花犹敛，楼阴月向残。\n\n晴山开殿响，秋水卷帘寒。独恨孤舟去，千滩复万滩。"
        },
        {
            "标题": "乘月棹舟送大历寺灵聪上人不及",
            "作者": "许浑",
            "内容": "万峰秋尽百泉清，旧锁禅扉在赤城。枫浦客来烟未散，\n\n竹窗僧去月犹明。杯浮野渡鱼龙远，锡响空山虎豹惊。\n\n一字不留何足讶，白云无路水无情。"
        },
        {
            "标题": "王秀才自越见寻不遇，题诗而回，因以酬寄",
            "作者": "许浑",
            "内容": "南斋知数宿，半为木兰开。晴阁留诗遍，春帆载酒回。\n\n烟深扬子宅，云断越王台。自有孤舟兴，何妨更一来。"
        },
        {
            "标题": "酬报先上人登楼见寄（上人自峡下来）",
            "作者": "许浑",
            "内容": "丹叶下西楼，知君万里愁。钟非黔峡寺，帆是敬亭舟。\n\n山色和云暮，湖光共月秋。天台多道侣，何惜更南游。"
        },
        {
            "标题": "寓崇圣寺怀李校书",
            "作者": "许浑",
            "内容": "几日卧南亭，卷帘秋月清。河关初罢梦，池阁更含情。\n\n寒露润金井，高风飘玉筝。前年共游客，刀笔事戎旌。"
        },
        {
            "标题": "崇圣寺别杨至之",
            "作者": "许浑",
            "内容": "萧寺暂相逢，离忧满病容。寒斋秋少燕，阴壁夜多蛩。\n\n树暗水千里，山深云万重。怀君在书信，莫过雁回峰。"
        },
        {
            "标题": "酬河中杜侍御重寄",
            "作者": "许浑",
            "内容": "五色如丝下碧空，片帆还绕楚王宫。文章已变南山雾，\n\n羽翼应抟北海风。春雪预呈霜简白，晓霞先染绣衣红。\n\n十千沽酒留君醉，莫道归心似转蓬。"
        },
        {
            "标题": "酬江西卢端公蓝口阻风见寄之什",
            "作者": "许浑",
            "内容": "又携刀笔泛膺舟，蓝口风高桂楫留。\n\n还似郢中歌一曲，夜来春雪照西楼。"
        },
        {
            "标题": "酬对雪见寄",
            "作者": "许浑",
            "内容": "飞度龙山下远空，拂檐萦竹昼濛濛。\n\n知君吟罢意无限，曾听玉堂歌北风。"
        },
        {
            "标题": "酬绵州于中丞使君见寄",
            "作者": "许浑",
            "内容": "故人书信越褒斜，新意虽多旧约赊。皆就一麾先去国，\n\n共谋三径未还家，荆巫夜隔巴西月，鄢郢春连汉上花。\n\n半月离居犹怅望，可堪垂白各天涯。\n"
        },
        {
            "标题": "酬李当",
            "作者": "许浑",
            "内容": "知有瑶华手自开，巴人虚唱懒封回。\n\n山阴一夜满溪雪，借问扁舟来不来。"
        },
        {
            "标题": "酬和杜侍御",
            "作者": "许浑",
            "内容": "花时曾省杜陵游，闻下书帷不举头。因过石城先访戴，\n\n欲朝金阙暂依刘。征帆夜转鸬鹚穴，骋骑春辞鹳雀楼。\n\n正把新诗望南浦，棹歌应是木兰舟。"
        },
        {
            "标题": "酬杜补阙初春雨中舟次横江喜裴郎中相迎见寄",
            "作者": "许浑",
            "内容": "江馆维舟为庾公，暖波微渌雨濛濛。红桥迤逦春岩下，\n\n朱旆联翩晓树中。柳滴圆波生细浪，梅含香艳吐轻风。\n\n郢歌莫问青山吏，鱼在深池鸟在笼。"
        },
        {
            "标题": "酬康州韦侍御同年",
            "作者": "许浑",
            "内容": "桂楫美人歌木兰，西风袅袅露漙漙.夜长曲尽意不尽，月在清湘洲渚寒。"
        },
        {
            "标题": "下第送宋秀才游岐下、杨秀才还江东",
            "作者": "许浑",
            "内容": "年来不自得，一望几伤心。风转蕙兰色，月移松桂阴。\n\n马随边草远，帆落海云深。明旦各分首，更听梁甫吟。"
        },
        {
            "标题": "下第送宋秀才游岐下杨秀才还江东",
            "作者": "许浑",
            "内容": "年来不自得，一望几伤心。风转蕙兰色，月移松桂阴。\n马随边草远，帆落海云深。明旦各分首，更听梁甫吟。"
        },
        {
            "标题": "题故李秀才居（一作伤李秀才）",
            "作者": "许浑",
            "内容": "曾醉笙歌日正迟，醉中相送易前期。橘花满地人亡后，\n\n菰叶连天雁过时。琴倚旧窗尘漠漠，剑埋新冢草离离。\n\n河桥酒熟平生事，更向东流奠一厄。"
        },
        {
            "标题": "余谢病东归，王秀才见寄，今潘秀才南棹奉酬",
            "作者": "许浑",
            "内容": "酷似牢之玉不如，落星山下白云居。春耕旋构金门客，\n\n夜学兼修玉府书。风扫碧云迎鸷鸟，水还沧海养嘉鱼。\n\n莫将年少轻时节，王氏家风在石渠。"
        },
        {
            "标题": "酬钱汝州",
            "作者": "许浑",
            "内容": "白雪多随汉水流，谩劳旌旆晚悠悠。笙歌暗写终年恨，\n\n台榭潜消尽日忧。鸟散落花人自醉，马嘶芳草客先愁。\n\n怪来雅韵清无敌，三十六峰当庾楼。"
        },
        {
            "标题": "骊山（一作途经骊山（一作望华清宫感事）",
            "作者": "许浑",
            "内容": "闻说先皇醉碧桃，日华浮动郁金袍。风随玉辇笙歌迥，\n\n云卷珠帘剑佩高。凤驾北归山寂寂，龙旟西幸水滔滔。\n\n贵妃没后巡游少，瓦落宫墙见野蒿。"
        },
        {
            "标题": "酬邢杜二员外",
            "作者": "许浑",
            "内容": "雪带东风洗画屏，客星悬处聚文星。未归嵩岭暮云碧，\n\n久别杜陵春草青。熊轼并驱因雀噪，隼旟齐驻是鸿冥。\n\n岂知京洛旧亲友，梦绕潺湲江上亭。"
        },
        {
            "标题": "冬日宣城开元寺赠元孚上人",
            "作者": "许浑",
            "内容": "一钵事南宗，僧仪称病容。曹溪花里别，萧寺竹前逢。\n\n烛影深寒殿，经声彻曙钟。欲斋檐睡鸽，初定壁吟蛩。\n\n诗继休遗韵，书传永逸踪。艺多人誉洽，机绝道情浓。\n\n汲涧瓶沈藻，眠阶锡挂松。云鸣新放鹤，池卧旧降龙。\n\n露茗山厨焙，霜粳野碓舂。梵文明处译，禅衲暖时缝。\n\n层塔题应遍，飞轩步不慵。绣梁交薜荔，画井倒芙蓉。\n\n翠户垂旗网，朱窗列剑锋。寒风金磬远，晴雪玉楼重。\n\n妙理三乘达，清才万象供。山高横睥睨，滩浅聚艨艟。\n\n微雾苍平楚，残晖淡远峰。林疏霜摵摵，波静月溶溶。\n\n剑出因雷焕，琴全遇蔡邕。西方知有社，支许合相从。"
        },
        {
            "标题": "酬殷尧藩",
            "作者": "许浑",
            "内容": "相如愧许询，寥落向溪滨。竹马儿犹小，荆钗妇惯贫。\n\n独愁忧过日，多病不如人。莫怪青袍选，长安隐旧春。"
        },
        {
            "标题": "赠桐庐房明府先辈",
            "作者": "许浑",
            "内容": "帝城春榜谪灵仙，四海声华二十年。阙下书功无后辈，\n\n卷中文字掩前贤。官闲每喜江山静，道在宁忧雨露偏。\n\n自笑小儒非一鹗，亦趋门屏冀相怜。"
        },
        {
            "标题": "南海府罢归京口经大庾岭赠张明府",
            "作者": "许浑",
            "内容": "楼船旌旆极天涯，一剑从军两鬓华。回日眼明河畔草。\n\n去时肠断岭头花。陶诗尽写行过县，张赋初成卧到家。\n\n官满知君有归处，姑苏台上旧烟霞。"
        },
        {
            "标题": "再游越中，伤朱馀庆协律好直上人",
            "作者": "许浑",
            "内容": "昔年湖上客，留访雪山翁。王氏船犹在，萧家寺已空。\n\n月高花有露，烟合水无风。处处多遗韵，何曾入剡中。"
        },
        {
            "标题": "出永通门经李氏庄",
            "作者": "许浑",
            "内容": "飞轩危槛百花堂，朝宴歌钟暮已荒。中散狱成琴自怨，\n\n步兵厨废酒犹香。风池宿鸟喧朱阁，雨砌秋萤拂画梁。\n\n力保山河家又庆，只应中令敌汾阳。\n"
        },
        {
            "标题": "泛舟寻郁林寺道玄上人遇雨而返因寄",
            "作者": "许浑",
            "内容": "禅扉倚石梯，云湿雨凄凄。草色分松径，泉声咽稻畦。\n\n棹移滩鸟没，钟断岭猿啼。入夜花如雪，回舟忆剡溪。"
        },
        {
            "标题": "听唱山鹧鸪（一作听吹鹧鸪）",
            "作者": "许浑",
            "内容": "金谷歌传第一流，鹧鸪清怨碧烟愁。\n\n夜来省得曾闻处，万里月明湘水秋。"
        },
        {
            "标题": "题邹处士隐居（一作题裴处士园林）",
            "作者": "许浑",
            "内容": "桑柘满江村，西斋接海门。浪冲高岸响，潮入小池浑。\n\n岩树阴棋局，山花落酒樽。相逢亦留宿，还似识王孙。"
        },
        {
            "标题": "春泊弋阳",
            "作者": "许浑",
            "内容": "江行春欲半，孤枕弋阳堤。云暗犹飘雪，潮寒未应溪。\n\n饮猿闻棹散，飞鸟背船低。此路成幽绝，家山巩洛西。"
        },
        {
            "标题": "春日郊园戏赠杨嘏评事",
            "作者": "许浑",
            "内容": "十里蒹葭入薜萝，春风谁许暂鸣珂。相如渴后狂还减，\n\n曼倩归来语更多。门枕碧溪冰皓耀，槛齐青嶂雪嵯峨。\n\n野桥沽酒茅檐醉，谁羡红楼一曲歌。"
        },
        {
            "标题": "金谷园",
            "作者": "许浑",
            "内容": "三惑沉身是此园，古藤荒草野禽喧。\n\n二十四友一朝尽，爱妾坠楼何足言。"
        },
        {
            "标题": "春日思旧游寄南徐从事刘三复",
            "作者": "许浑",
            "内容": "风暖曲江花半开，忽思京口共衔杯。湘潭云尽暮山出，\n\n巴蜀雪消春水来。怀玉尚悲迷楚塞，捧金犹羡乐燕台。\n\n蓟门高处极归思，陇雁北飞双燕回。"
        },
        {
            "标题": "春日题韦曲野老村舍二首 其一",
            "作者": "许浑",
            "内容": "绕屋遍桑麻，村南第一家。林繁树势直，溪转水纹斜。\n竹院昼看笋，药栏春卖花。故园归未得，到此是天涯。"
        },
        {
            "标题": "同韦少尹伤故卫尉李少卿",
            "作者": "许浑",
            "内容": "客醉更长乐未穷，似知身世一宵空。香街宝马嘶残月，\n\n暖阁佳人哭晓风。未卷绣筵朱阁上，已开尘席画屏中。\n\n何须更赋山阳笛，寒月沉西水向东。"
        },
        {
            "标题": "春望思旧游",
            "作者": "许浑",
            "内容": "适意极春日，南台披薜萝。花光晴漾漾，山色昼峨峨。\n\n湘水美人远，信陵豪客多。唯凭一瓢酒，弹瑟纵高歌。"
        },
        {
            "标题": "春醉",
            "作者": "许浑",
            "内容": "酒醲花一树，何暇卓文君。客坐长先饮，公闲半已曛。\n\n水乡春足雨，山郭夜多云。何以参禅理，荣枯尽不闻。"
        },
        {
            "标题": "早发寿安次永寿渡",
            "作者": "许浑",
            "内容": "东西车马尘，巩洛与咸秦。山月夜行客，水烟朝渡人。\n\n树凉风皓皓，滩浅石磷磷。会待功名就，扁舟寄此身。"
        },
        {
            "标题": "和友人送僧归桂州灵岩寺",
            "作者": "许浑",
            "内容": "楚客送僧归桂阳，海门帆势极潇湘。碧云千里暮愁合，\n\n白雪一声春思长。柳絮拥堤添衲软，松花浮水注瓶香。\n\n南京长老几年别，闻道半岩多影堂。"
        },
        {
            "标题": "正元（一作元日，一作元正）",
            "作者": "许浑",
            "内容": "高揭鸡竿辟帝阍，祥风微暖瑞云屯。千官共削奸臣迹，\n\n万国初衔圣主恩。宫殿雪华齐紫阁，关河春色到青门。\n\n华夷一轨人方泰，莫学论兵误至尊。"
        },
        {
            "标题": "送卢先辈自衡岳赴复州嘉礼二首",
            "作者": "许浑",
            "内容": "名振金闺步玉京，暂留沧海见高情。众花尽处松千尺，\n\n群鸟喧时鹤一声。朱阁簟凉疏雨过，碧溪船动早潮生。\n\n离心不异西江水，直送征帆万里行。\n\n湘南诗客海中行，鹏翅垂云不自矜。秋水静磨金镜土，\n\n夜风寒结玉壶冰。万重岭峤辞衡岳，千里山陂问竟陵。\n\n醉倚西楼人已远，柳溪无浪月澄澄。"
        },
        {
            "标题": "陪宣城大夫崔公泛后池兼北楼宴二首",
            "作者": "许浑",
            "内容": "陪泛芳池醉北楼，水花繁艳照膺舟。亭台阴合树初昼，\n\n弦管韵高山欲秋。皆贺虢岩终选傅，自伤燕谷未逢邹。\n\n昔时恩遇今能否，一尉沧洲已白头。\n\n江上西来共鸟飞，剪荷浮泛似轻肥。王珣作簿公曾喜，\n\n刘表为邦客尽依。云外轩窗通早景，风前箫鼓送残晖。\n\n宛陵行乐金陵住，遥对家山未忆归。"
        },
        {
            "标题": "陪宣城大夫崔公泛后池兼北楼宴二首 其一",
            "作者": "许浑",
            "内容": "陪汎芳池醉北楼，水花繁艳照膺舟。亭台阴合树初昼，弦管韵高山欲秋。\n皆贺虢岩终选傅，自伤燕谷未逢邹。昔时恩遇今能否，一尉沧洲已白头。"
        },
        {
            "标题": "和崔大夫新广北楼登眺",
            "作者": "许浑",
            "内容": "北望高楼夏亦寒，山重水阔接长安。修梁暗换丹楹小，\n\n疏牖全开彩槛宽。风卷浮云披睥睨，露凉明月坠阑干。\n\n庾公恋阙怀乡处，目送归帆下远滩。"
        },
        {
            "标题": "题崔处士山居",
            "作者": "许浑",
            "内容": "坐穷今古掩书堂，二顷湖田一半荒。荆树有花兄弟乐，\n\n橘林无实子孙忙。龙归晓洞云犹湿，麝过春山草自香。\n\n向夜欲归心万里，故园松月更苍苍。"
        },
        {
            "标题": "秋晚怀茅山石涵村舍",
            "作者": "许浑",
            "内容": "十亩山田近石涵，村居风俗旧曾谙。帘前白艾惊春燕，篱上青桑待晚蚕。云暖采茶来岭北，月明沽酒过溪南。陵阳秋尽多归思，红树萧萧覆碧潭。"
        },
        {
            "标题": "新兴道中",
            "作者": "许浑",
            "内容": "芙蓉村步失官金，折狱无功不可寻。初挂海帆逢岁暮，\n\n却开山馆值春深。波浑未辨鱼龙迹，雾暗宁知蚌鹬心。\n\n夜榜归舟望渔火，一溪风雨两岩阴。"
        },
        {
            "标题": "伤冯秀才",
            "作者": "许浑",
            "内容": "旅葬不可问，茫茫西陇头。水云青草湿，山月白杨愁。\n\n琴信有时罢，剑伤无处留。淮南旧烟月，孤棹更逢秋。"
        },
        {
            "标题": "秋夕宴李侍御宅",
            "作者": "许浑",
            "内容": "公子徵词客，秋堂递玉杯。月高罗幕卷，风度锦屏开。\n\n凤管添簧品，鹍弦促柱哀。转喉云旋合，垂手露徐来。\n\n烛换三条烬，香销十炷灰。蛩声闻鼓歇，萤焰触帘回。\n\n广槛烟分柳，空庭露积苔。解酲须满酌，应为拨新醅。"
        },
        {
            "标题": "赠茅山高拾遗",
            "作者": "许浑",
            "内容": "谏猎归来绮季歌，大茅峰影满秋波。山斋留客扫红叶，\n\n野艇送僧披绿莎。长覆旧图棋势尽，遍添新品药名多。\n\n云中黄鹄日千里，自宿自飞无网罗。"
        },
        {
            "标题": "送前东阳于明府由鄂渚归故林",
            "作者": "许浑",
            "内容": "结束征东换黑貂，灞西风雨正潇潇。茂陵久病书千卷，\n\n彭泽初归酒一瓢。帆背夕阳湓水阔，棹经沧海甑山遥。\n\n殷勤为谢南溪客，白首萤窗未见招。"
        },
        {
            "标题": "李定言自殿院衔命归阙，拜员外郎迁右史因寄",
            "作者": "许浑",
            "内容": "白笔南征变二毛，越山愁瘴海惊涛。才归龙尾含鸡舌，\n\n更立螭头运兔毫。阊阖欲开宫漏尽，冕旒初坐御香高。\n\n吴中旧侣君先贵，曾忆王祥与佩刀。"
        },
        {
            "标题": "韶州韶阳楼夜宴",
            "作者": "许浑",
            "内容": "待月西楼捲翠罗，玉杯瑶瑟近星河。帘前碧树穷秋密，窗外青山薄暮多。\n鸲鹆未知狂客醉，鹧鸪先让美人歌。使君莫惜通宵饮，刀笔初从马伏波。"
        },
        {
            "标题": "东陵赴京道病东归寓居开元寺寄卢员外宋魏二先辈",
            "作者": "许浑",
            "内容": "西风吹雨雁初时，病寄僧斋罢献书。万里咸秦劳我马，\n\n四邻松桂忆吾庐。沧洲有约心还静，青汉无媒迹自疏。\n\n不是醉眠愁不散，莫言琴酒学相如。"
        },
        {
            "标题": "将归涂口宿郁林寺道玄上人院二首 其一",
            "作者": "许浑",
            "内容": "西岩一磬长，僧起树苍苍。开殿洒寒水，诵经焚晚香。\n竹风云渐散，杉露月犹光。无复重来此，归舟凌夕阳。"
        },
        {
            "标题": "凌歊台（台在当涂县北，宋高祖所筑）",
            "作者": "许浑",
            "内容": "宋祖凌高乐未回，三千歌舞宿层台。湘潭云尽暮山出，\n\n巴蜀雪消春水来。行殿有基荒荠合，寝园无主野棠开。\n\n百年便作万年计，岩畔古碑空绿苔。"
        },
        {
            "标题": "晚登龙门驿楼",
            "作者": "许浑",
            "内容": "鱼龙多处凿门开，万古人知夏禹材。青嶂远分从地断，\n\n洪流高泻自天来。风云有路皆烧尾，波浪无程尽曝腮。\n\n心感膺门身过此，晚山秋树独徘徊。"
        },
        {
            "标题": "下第归蒲城墅居",
            "作者": "许浑",
            "内容": "失意归三径，伤春别九门。薄烟杨柳路，微雨杏花村。\n\n牧竖还呼犊，邻翁亦抱孙。不知余正苦，迎马问寒温。"
        },
        {
            "标题": "登蒜山观发军",
            "作者": "许浑",
            "内容": "羽檄征兵急，辕门选将雄。犬羊忧破竹，貔虎极飞蓬。\n\n定系猖狂虏，何烦矍铄翁。更探黄石略，重振黑山功。\n\n别马嘶营柳，惊乌散井桐。低星连宝剑，残月让雕弓。\n\n浪晓戈鋋里，山晴鼓角中。甲开鱼照水，旗飏虎拏风。\n\n去想金河远，行知玉塞空。汉庭应有问，师律在元戎。"
        },
        {
            "标题": "冬日登越王台怀归",
            "作者": "许浑",
            "内容": "月沈高岫宿云开，万里归心独上来。河畔雪飞扬子宅，海边花盛越王台。\n泷分桂岭鱼难过，瘴近衡峰雁却回。乡信渐稀人渐老，只应频看一枝梅。"
        },
        {
            "标题": "太和初靖恭里感事",
            "作者": "许浑",
            "内容": "清湘吊屈原，垂泪撷蘋蘩。谤起乘轩鹤，机沉在槛猿。\n\n乾坤三事贵，华夏一夫冤。宁有唐虞世，心知不为言。"
        },
        {
            "标题": "夜行次东关逢魏扶东归",
            "作者": "许浑",
            "内容": "南北断蓬飘，长亭酒一瓢。残云归太华，疏雨过中条。\n\n树色随关迥，河声入塞遥。劳歌此分首，风急马萧萧。"
        },
        {
            "标题": "村舍（一作送从兄归隐蓝溪第三首）",
            "作者": "许浑",
            "内容": "燕雁下秋塘，田家自此忙。移蔬通远水，收果待繁霜。\n\n野碓舂粳滑，山厨焙茗香。客来还有酒，随事宿茅堂。"
        },
        {
            "标题": "寄题南山王隐居（一作王隐士居）",
            "作者": "许浑",
            "内容": "近逢商洛客，知尔住南塘。草阁平春水，柴门掩夕阳。\n\n随蜂收野蜜，寻麝采生香。更忆前年醉，松花满石床。"
        },
        {
            "标题": "夏日戏题郭别驾东堂",
            "作者": "许浑",
            "内容": "微风起画鸾，金翠暗珊珊。晚树垂朱实，春篁露粉竿。\n\n散香蕲簟滑，沉水越瓶寒。犹恐何郎热，冰生白玉盘。"
        },
        {
            "标题": "送段觉归东阳兼寄窦使君",
            "作者": "许浑",
            "内容": "山水引归路，陆郎从此谙。秋茶垂露细，寒菊带霜甘。\n\n台倚乌龙岭，楼侵白雁潭。沈公如借问，心在浙河南。"
        },
        {
            "标题": "洞灵观冬青",
            "作者": "许浑",
            "内容": "霜霰不凋色，两株交石坛。未秋红实浅，经夏绿阴寒。\n\n露重蝉鸣急，风多鸟宿难。何如西禁柳，晴舞玉阑干。"
        },
        {
            "标题": "寄宋邧（一作寄宋次都，一作寄友人）",
            "作者": "许浑",
            "内容": "朱槛烟霜夜坐劳，美人南国旧同袍。\n\n山长水远无消息，瑶瑟一弹秋月高。"
        },
        {
            "标题": "经故太尉段公庙",
            "作者": "许浑",
            "内容": "静想追兵缓翠华，古碑荒庙闭松花。\n\n纪生不向荥阳死，争有山河属汉家。"
        },
        {
            "标题": "读戾太子传",
            "作者": "许浑",
            "内容": "佞臣巫蛊已相疑，身没湖边筑望思。\n\n今日更归何处是，年年芳草上台基。"
        },
        {
            "标题": "送段觉归杜曲闲居",
            "作者": "许浑",
            "内容": "书剑南归去，山扉别几年。苔侵岩下路，果落洞中泉。\n\n红叶高斋雨，青萝曲槛烟。宁知远游客，羸马太行前。"
        },
        {
            "标题": "送段觉之西蜀结婚（一作送段觉之西川过婚礼后归觐）",
            "作者": "许浑",
            "内容": "词赋名高身不闲，采衣如锦度函关。镜中鸾影胡威去，\n\n剑外花归卫玠还。秋浪远侵黄鹤岭，暮云遥断碧鸡山。\n\n时人若问西游客，心在重霄鬓欲斑。"
        },
        {
            "标题": "秋日众哲馆对竹（一作题渚塘馆竹）",
            "作者": "许浑",
            "内容": "萧萧凌雪霜，浓翠异三湘。疏影月移壁，寒声风满堂。\n\n卷帘秋更早，高枕夜偏长。忽忆秦溪路，万竿今正凉。"
        },
        {
            "标题": "恩德寺",
            "作者": "许浑",
            "内容": "楼台横复重，犹有半岩空。萝洞浅深水，竹廊高下风。\n\n晴山疏雨后，秋树断云中。未尽平生意，孤帆又向东。"
        },
        {
            "标题": "发灵溪馆",
            "作者": "许浑",
            "内容": "山多水不穷，一叶似渔翁。鸟浴寒潭雨，猿吟暮岭风。\n\n杂英垂锦绣，众籁合丝桐。应有曹溪路，千岩万壑中。"
        },
        {
            "标题": "泛五云溪",
            "作者": "许浑",
            "内容": "此溪何处路，遥问白髯翁。佛庙千岩里，人家一岛中。\n\n鱼倾荷叶露，蝉噪柳林风。急濑鸣车轴，微波漾钓筒。\n\n石苔萦棹绿，山果拂舟红。更就千村宿，溪桥与剡通。"
        },
        {
            "标题": "泛溪",
            "作者": "许浑",
            "内容": "疑与武陵通，青溪碧嶂中。水寒深见石，松晚静闻风。\n\n遁迹驱鸡吏，冥心失马翁。才应毕婚嫁，还此息微躬。"
        },
        {
            "标题": "姑熟官舍寄汝洛友人",
            "作者": "许浑",
            "内容": "官静亦无能，平生少面朋。务开唯印吏，公退只棋僧。\n\n药鼎初寒火，书龛欲夜灯。安知北溟水，终日送抟鹏。"
        },
        {
            "标题": "访别韦隐居不值",
            "作者": "许浑",
            "内容": "犬吠双岩碧树间，主人朝出半开关。汤师阁上留诗别，\n\n杜叟桥边载酒还。栎坞炭烟晴过岭，蓼村渔火夜移湾。\n\n故乡芜没兵戈后，凭向溪南买一山。"
        },
        {
            "标题": "放猿",
            "作者": "许浑",
            "内容": "殷勤解金锁，昨夜雨凄凄。山浅忆巫峡，水寒思建溪。\n\n远寻红树宿，深向白云啼。好觅来时路，烟萝莫共迷。"
        },
        {
            "标题": "山居冬夜喜魏扶见访因赠",
            "作者": "许浑",
            "内容": "霜风露叶下，远思独裴回。夜久草堂静，月明山客来。\n\n遣贫相劝酒，忆字共书灰。何事清平世，干名待有媒。"
        },
        {
            "标题": "湖南徐明府余之南邻，久不还家，因题林馆",
            "作者": "许浑",
            "内容": "湘南官罢不归来，高阁经年掩绿苔。鱼溢池塘秋雨过，\n\n鸟还洲岛暮潮回。阶前石稳棋终局，窗外山寒酒满杯。\n\n借问先生独何处，一篱疏菊又花开。"
        },
        {
            "标题": "夜归驿楼",
            "作者": "许浑",
            "内容": "水晚云秋山不穷，自疑身在画屏中。孤舟移棹一江月，\n\n高阁卷帘千树风。窗下覆棋残局在，橘边沽酒半坛空。\n\n早炊香稻待鲈鲙，南渚未明寻钓翁。"
        },
        {
            "标题": "奉和卢大夫新立假山",
            "作者": "许浑",
            "内容": "岩谷留心赏，为山极自然。孤峰空迸笋，攒萼旋开莲。\n\n黛色朱楼下，云形绣户前。砌尘凝积霭，檐溜挂飞泉。\n\n树暗壶中月，花香洞里天。何如谢康乐，海峤独题篇。"
        },
        {
            "标题": "题青山馆（谢公馆）",
            "作者": "许浑",
            "内容": "昔人诗酒地，芳草思王孙。白水半塘岸，青山横郭门。\n\n悬岩碑已折，盘石井犹存。无处继行乐，野花空一尊。"
        },
        {
            "标题": "缑山庙",
            "作者": "许浑",
            "内容": "王子吹箫月满台，玉箫清转鹤裴回。\n\n曲终飞去不知处，山下碧桃春自开。"
        },
        {
            "标题": "祗命许昌自郊居，移就公馆秋日寄茅山高拾遗",
            "作者": "许浑",
            "内容": "一笛迎风万叶飞，强携刀笔换荷衣。潮寒水国秋砧早，\n\n月暗山城夜漏稀。岩响远闻樵客过，浦深遥送钓童归。\n\n中年未识从军乐，虚近三茅望少微。"
        },
        {
            "标题": "夜归孤山寺却寄卢郎中",
            "作者": "许浑",
            "内容": "青山有志路犹赊，心在琴书自忆家。醉别庾楼山色晓，\n\n夜归萧寺月光斜。落帆露湿回塘柳，别院风惊满地花。\n\n他日此身须报德，莫言空爱旧烟霞。"
        },
        {
            "标题": "姑孰官舍",
            "作者": "许浑",
            "内容": "草生宫舍似闲居，雪照南窗满素书。贫后始知为吏拙，\n\n病来还喜识人疏。青云岂有窥梁燕，浊水应无避钓鱼。\n\n不待秋风便归去，紫阳山下是吾庐。"
        },
        {
            "标题": "姑孰官舍",
            "作者": "许浑",
            "内容": "草生官舍似闲居，雪照南窗满素书。贫后始知为吏拙，病来还喜识人疏。\n青云岂有窥梁燕，浊水应无避钓鱼。不待秋风便归去，紫阳山下是吾庐。"
        },
        {
            "标题": "姑苏怀古",
            "作者": "许浑",
            "内容": "宫馆馀基辍棹过，黍苗无限独悲歌。荒台麋鹿争新草，空苑凫鹥占浅莎。\n吴岫雨来虚槛冷，楚江风急远帆多。可怜国破忠臣死，日日东流生白波。"
        },
        {
            "标题": "赠闲师（一作送令闲上人）",
            "作者": "许浑",
            "内容": "近日高僧更有谁，宛陵山下遇闲师。东林共许三乘学，\n\n南国争传五字诗。初到庾楼红叶坠，夜投萧寺碧云随。\n\n秋江莫惜题佳句，正是磷磷见底时。"
        },
        {
            "标题": "甘露寺感事贻同志",
            "作者": "许浑",
            "内容": "云蔽长安路更赊，独随渔艇老天涯。青山尽日寻黄绢，\n\n沧海经年梦绛纱。雪愤有期心自壮，报恩无处发先华。\n\n东堂旧侣勤书剑，同出膺门是一家。"
        },
        {
            "标题": "洛中游眺贻同志",
            "作者": "许浑",
            "内容": "康衢一望通，河洛正天中。楼势排高凤，桥形架断虹。\n\n远山晴带雪，寒水晚多风。几日还携手，鸟鸣花满宫。"
        },
        {
            "标题": "观章中丞夜按歌舞",
            "作者": "许浑",
            "内容": "夜按双娃禁曲新，东西箫鼓接云津。舞衫未换红铅湿，\n\n歌扇初移翠黛颦。彩槛烛烟光吐日，画屏香雾暖如春。\n\n西楼月在襄王醉，十二山高不见人。"
        },
        {
            "标题": "广陵送剡县薛明府赴任",
            "作者": "许浑",
            "内容": "车马楚城壕，清歌送浊醪。露花羞别泪，烟草让归袍。\n\n鸟浴春塘暖，猿吟暮岭高。寻仙在仙骨，不用废牛刀。"
        },
        {
            "标题": "广陵道中",
            "作者": "许浑",
            "内容": "城势已坡陀，城边东逝波。绿桑非苑树，青草是宫莎。\n\n山暝牛羊少，水寒凫雁多。因高一回首，还咏黍离歌。"
        },
        {
            "标题": "洛中秋日",
            "作者": "许浑",
            "内容": "故国无归处，官闲忆远游。吴僧秣陵寺，楚客洞庭舟。\n\n久病先知雨，长贫早觉秋。壮心能几许，伊水更东流。"
        },
        {
            "标题": "送上元王明府赴任（一作送友人浙西任宰）",
            "作者": "许浑",
            "内容": "莫言名重懒驱鸡，六代江山碧海西。日照蒹葭明楚塞，\n\n烟分杨柳见隋堤。荒城树暗沉书浦，旧宅花连罨画溪。\n\n官满定知归未得，九重霄汉有丹梯。"
        },
        {
            "标题": "送荔浦蒋明府赴任",
            "作者": "许浑",
            "内容": "路长春欲尽，歌怨酒初酣。白社莲宫北，青袍桂水南。\n\n驿行盘鸟道，船宿避龙潭。真得诗人趣，烟霞处处谙。"
        },
        {
            "标题": "将归姑苏南楼饯送李明府",
            "作者": "许浑",
            "内容": "无处登临不系情，一凭春酒醉高城。暂移罗绮见山色，\n\n才驻管弦闻水声。花落西亭添别恨，柳阴南浦促归程。\n\n前期迢递今宵短，更倚朱阑待月明。"
        },
        {
            "标题": "将归涂口，宿郁林寺道玄上人院二首",
            "作者": "许浑",
            "内容": "西岩一磬长，僧起树苍苍。开殿洒寒水，诵经焚晚香。\n\n竹风云渐散，杉露月犹光。无复重来此，归舟凌夕阳。\n\n春寻采药翁，归路宿禅宫。云起客眠处，月残僧定中。\n\n藤花深洞水，槲叶满山风。清境不能住，朝朝惭远公。"
        },
        {
            "标题": "归长安",
            "作者": "许浑",
            "内容": "三年何处泪汍澜，白帝城边晓角残。非是无心恋巫峡，\n\n自缘□臂到长安。黔江水暖还曾饮，楚岫云深不识寒。\n\n大抵莫教闻雨后，此时肠断不应难。"
        },
        {
            "标题": "贵游",
            "作者": "许浑",
            "内容": "朝回佩马早凄凄，年少恩深卫霍齐。斧钺旧威龙塞北，\n\n池台新赐凤城西。门通碧树开金锁，楼对青山倚玉梯。\n\n南陌行人尽回首，笙歌一曲暮云低。"
        },
        {
            "标题": "过故友旧居",
            "作者": "许浑",
            "内容": "往年公子宅，夜宴乐难忘。高竹动疏翠，早莲飘暗香。\n\n珠盘凝宝瑟，绮席递华觞。今日皆何处，闭门春草长。"
        },
        {
            "标题": "寄云际寺敬上人",
            "作者": "许浑",
            "内容": "万山秋雨水萦回，红叶多从紫阁来。\n\n云冷竹斋禅衲薄，已应飞锡过天台。"
        },
        {
            "标题": "过湘妃庙",
            "作者": "许浑",
            "内容": "古木苍山掩翠娥，月明南浦起微波。\n\n九疑望断几千载，斑竹泪痕今更多。"
        },
        {
            "标题": "韩信庙",
            "作者": "许浑",
            "内容": "朝言云梦暮南巡，已为功名少退身。\n\n尽握兵权犹不得，更将心计托何人。"
        },
        {
            "标题": "行次虎头岩酬寄路中丞",
            "作者": "许浑",
            "内容": "樟亭去已远，来上虎头岩。滩急水移棹，山回风满帆。\n\n石梯迎雨滑，沙井落潮醎.何以慰行旅，如公书一缄。"
        },
        {
            "标题": "行次潼关题驿后轩",
            "作者": "许浑",
            "内容": "飞阁极层台，终南此路回。山形朝阙去，河势抱关来。\n\n雁过秋风急，蝉鸣宿雾开。平生无限意，驱马任尘埃。"
        },
        {
            "标题": "题卫将军庙",
            "作者": "许浑",
            "内容": "武牢关下护龙旗，挟槊弯弧马上飞。汉业未兴王霸在，\n\n秦军才散鲁连归。坟穿大泽埋金剑，庙枕长溪挂铁衣。\n\n欲奠忠魂何处问，苇花枫叶雨霏霏。"
        },
        {
            "标题": "早行",
            "作者": "许浑",
            "内容": "失枕惊先起，人家半梦中。闻鸡凭早晏，占斗认西东。\n\n辔湿知行露，衣单觉晓风。秋阳弄光影，忽吐半林红。"
        },
        {
            "标题": "和毕员外雪中见寄",
            "作者": "许浑",
            "内容": "仙署淹清景，雪华松桂阴。夜凌瑶席宴，春寄玉京吟。\n\n烛晃垂罗幕，香寒重绣衾。相思不相访，烟月剡溪深。"
        },
        {
            "标题": "和宾客相国咏雪",
            "作者": "许浑",
            "内容": "近腊千岩白，迎春四气催。云阴连海起，风急度山来。\n\n尽日隋堤絮，经冬越岭梅。艳疑歌处散，轻似舞时回。\n\n道蕴诗传丽，相如赋骋才。霁添松筱媚，寒积蕙兰猜。\n\n暗涨宫池水，平封辇路埃。烛龙初照耀，巢鹤乍裴回。\n\n檐日琼先挂，墙风粉旋摧。五门环玉垒，双阙对瑶台。\n\n绮席陵寒坐，珠帘远曙开。灵芝霜下秀，仙桂月中栽。\n\n卷幌书千帙，援琴酒百杯。垂休编太史，呈瑞表中台。\n\n皓夜迷三径，浮光彻九垓。兹辰是丰岁，歌咏属良哉。"
        },
        {
            "标题": "送曾主簿归楚州省觐，予亦明日归姑孰",
            "作者": "许浑",
            "内容": "帆转清淮极鸟飞，落帆应换老莱衣。\n\n河亭未醉先惆怅，明日还从此路归。"
        },
        {
            "标题": "和常秀才寄简归州郑使君借猿",
            "作者": "许浑",
            "内容": "谢守携猿东路长，袅藤穿竹似潇湘。碧山初暝啸秋月，\n\n红树生寒啼晓霜。陌上楚人皆驻马，里中巴客半归乡。\n\n心知欲借南游侣，未到三声恐断肠。"
        },
        {
            "标题": "寄袁校书（一作袁都校书）",
            "作者": "许浑",
            "内容": "扰扰换时节，旧山琪树阴。犹乖清汉志，空负白云心。\n\n广陌埃尘远，重门管吹深。劳歌极西望，芸省有知音。"
        },
        {
            "标题": "和淮南王相公与宾僚同游瓜洲别业，题旧书斋",
            "作者": "许浑",
            "内容": "碧油红旆想青衿，积雪窗前尽日吟。巢鹤去时云树老，\n\n卧龙归处石潭深。道傍苦李犹垂实，城外甘棠已布阴。\n\n宾御莫辞岩下醉，武丁高枕待为霖。"
        },
        {
            "标题": "和河南杨少尹奉陪薛司空石笋诗",
            "作者": "许浑",
            "内容": "暖溪寒井碧岩前，谢傅宾朋盛绮筵。云断石峰高并笋，\n\n日临山势远开莲。闲留幢节低春水，醉拥笙歌出暮烟。\n\n闻道诗成归已夕，柳风花露月初圆。"
        },
        {
            "标题": "和李相国",
            "作者": "许浑",
            "内容": "巨实珍吴果，驯雏重越禽。摘来渔浦上，携在兔园阴。\n\n霜合凝丹颊，风披敛素襟。刀分琼液散，笼簌雪华深。\n\n虎帐斋中设，龙楼洛下吟。含消兼受彩，应贵冢卿心。"
        },
        {
            "标题": "和人贺杨仆射致政",
            "作者": "许浑",
            "内容": "莲府公卿拜后尘，手持优诏挂朱轮。从军幕下三千客，\n\n闻礼庭中七十人。锦帐丽词推北巷，画堂清乐掩南邻。\n\n岂同王谢山阴会，空叙流杯醉暮春。"
        },
        {
            "标题": "寄殷尧藩（一作再寄殷尧藩秀才）",
            "作者": "许浑",
            "内容": "直道知难用，经年向水滨。宅从栽竹贵，家为买书贫。\n\n就学多新客，登朝尽故人。蓬莱自有路，莫羡武陵春。"
        },
        {
            "标题": "金陵阻风登延祚阁",
            "作者": "许浑",
            "内容": "极目皆陈迹，披图问远公。戈鋋三国后，冠盖六朝中。\n\n葛蔓交残垒，芒花没后宫。水流箫鼓绝，山在绮罗空。\n\n极浦千艘聚，高台一径通。云移吴岫雨，潮转楚江风。\n\n登阁渐漂梗，停舟忆断蓬。归期与归路，杉桂海门东。"
        },
        {
            "标题": "怀旧居",
            "作者": "许浑",
            "内容": "兵书一箧老无功，故国郊扉在梦中。藤蔓覆梨张谷暗。\n\n草花侵菊庾园空。朱门迹忝登龙客，白屋心期失马翁。\n\n楚水吴山何处是，北窗残月照屏风。"
        },
        {
            "标题": "湖州韦长史山居（即皎然旧宅）",
            "作者": "许浑",
            "内容": "一官唯买昼公堂，但得身闲日自长。琴曲少声重勘谱，\n\n药丸多忌更寻方。溪浮箬叶添醅绿，泉绕松根助茗香。\n\n明日鳜鱼何处钓，门前春水似沧浪。"
        },
        {
            "标题": "与裴三十秀才自越西归望亭阻冻登虎丘山寺精舍",
            "作者": "许浑",
            "内容": "春草越吴间，心期旦夕还。酒乡逢客病，诗境遇僧闲。\n\n倚棹冰生浦，登楼雪满山。东风不可待，归鬓坐斑斑。\n"
        },
        {
            "标题": "怀江南同志",
            "作者": "许浑",
            "内容": "南国别经年，云晴波接天。蒲深鸂鶒戏，花暖鹧鸪眠。\n\n竹暗湘妃庙，枫阴楚客船。唯应洞庭月，万里共婵娟。"
        },
        {
            "标题": "懿安皇太后挽歌词",
            "作者": "许浑",
            "内容": "陵前春不尽，陵下夜何穷。未信金蚕老，先惊玉燕空。\n\n挽移兰殿月，笳引柏城风。自此随龙驭，桥山翠霭中。"
        },
        {
            "标题": "及第后春情",
            "作者": "许浑",
            "内容": "世间得意是春风，散诞经过触处通。细摇柳脸牵长带，\n\n慢撼桃株舞碎红。也从吹幌惊残梦，何处飘香别故丛。\n\n犹以西都名下客，今年一月始相逢。"
        },
        {
            "标题": "寄契盈上人",
            "作者": "许浑",
            "内容": "何处是西林，疏钟复远砧。雁来秋水阔，鸦尽夕阳沉。\n\n婚嫁乖前志，功名异夙心。汤师不可问，江上碧云深。"
        },
        {
            "标题": "疾后与郡中群公宴李秀才",
            "作者": "许浑",
            "内容": "强留佳客宴王孙，岩上馀花落酒樽。书院欲开虫网户，\n\n讼庭犹掩雀罗门。耳虚尽日疑琴癖，眼暗经秋觉镜昏。\n\n莫引刘安倚西槛，夜来红叶下江村。"
        },
        {
            "标题": "寄郴州李相公",
            "作者": "许浑",
            "内容": "高楼王与谢，逸韵比南金。不遇销忧日，埃尘谁复寻。\n\n旷怀澹得丧，失意纵登临。彩槛浮云迥，绮窗明月深。\n\n虬龙压沧海，鸳鸾思邓林。青云伤国器，白发轸乡心。\n\n功高恩自洽，道直谤徒侵。应笑灵均恨，江畔独行吟。"
        },
        {
            "标题": "寄当涂李远",
            "作者": "许浑",
            "内容": "赋拟相如诗似陶，云阳烟月又同袍。车前骥病驽骀逸，\n\n架上鹰闲鸟雀高。旧日乐贫能饮水，他时随俗愿餔糟。\n\n不须倚向青山住，咏雪题诗用意劳。"
        },
        {
            "标题": "途经敷水",
            "作者": "许浑",
            "内容": "脩蛾颦翠倚柔桑，遥谢春风白面郎。五夜有情随暮雨，百年无节待秋霜。\n重寻绣带朱藤合，更认罗裙碧草长。何处野花何处水，下峰流出一渠香。"
        },
        {
            "标题": "寄题华严韦秀才院",
            "作者": "许浑",
            "内容": "三面楼台百丈峰，西岩高枕树重重。晴攀翠竹题诗滑，\n\n秋摘黄花酿酒浓。山殿日斜喧鸟雀，石潭波动戏鱼龙。\n\n今来故国遥相忆，月照千山半夜钟。"
        },
        {
            "标题": "送友人自荆襄归江东（友人新丧偶）",
            "作者": "许浑",
            "内容": "商洛转江濆，一杯聊送君。剑愁龙失伴，琴怨鹤离群。\n\n楚驿枕秋水，湘帆凌暮云。猿声断肠夜，应向雨中闻。"
        },
        {
            "标题": "早秋寄刘尚书",
            "作者": "许浑",
            "内容": "天生心识富人侯，将相门中第一流。旗纛早开擒虎帐，\n\n戈鋋初发斩鲸舟。柳营书号海山暝，菌阁赋诗江树秋。\n\n昨夜雨凉今夜月，笙歌应醉最高楼。"
        },
        {
            "标题": "贻终南山隐者",
            "作者": "许浑",
            "内容": "中岩多少隐，提榼抱琴游。潭冷薜萝晚，山香松桂秋。\n\n瓢闲高树挂，杯急曲池流。独有迷津客，东西南北愁。"
        },
        {
            "标题": "寄天乡寺仲仪上人富春孙处士",
            "作者": "许浑",
            "内容": "诗僧与钓翁，千里两情通。云带雁门雪，水连渔浦风。\n\n心期荣辱外，名挂是非中。岁晚亦归去，田园清洛东。"
        },
        {
            "标题": "寄殷尧藩",
            "作者": "许浑",
            "内容": "直道知难用，经年向水滨。宅从栽竹贵，家为买书贫。就学多新客，登朝尽故人。蓬莱自有路，莫羡武陵春。"
        },
        {
            "标题": "寄袁校书",
            "作者": "许浑",
            "内容": "扰扰换时节，旧山琪树阴。犹乖清汉志，空负白云心。广陌埃尘远，重门管吹深。劳歌极西望，芸省有知音。"
        },
        {
            "标题": "闻释子栖玄欲奉道因寄",
            "作者": "许浑",
            "内容": "欲求真诀恋禅扃，羽帔方袍尽有情。仙骨本微灵鹤远，\n\n法心潜动毒龙惊。三山未有偷桃计，四海初传问菊名。\n\n今日劝师师莫惑，长生难学证无生。"
        },
        {
            "标题": "松江渡送人（一作松江怀古）",
            "作者": "许浑",
            "内容": "故国今何在，扁舟竟不归。云移山漠漠，江阔树依依。\n\n晚色千帆落，秋声一雁飞。此时兼送客，凭槛欲沾衣。"
        },
        {
            "标题": "江楼夜别",
            "作者": "许浑",
            "内容": "离别奈情何，江楼凝艳歌。蕙兰秋露重，芦苇夜风多。\n\n深怨寄清瑟，远愁生翠蛾。酒酣相顾起，明月棹寒波。"
        },
        {
            "标题": "送沈卓少府任江都（一作赵嘏诗）",
            "作者": "许浑",
            "内容": "炀帝都城春水边，笙歌夜上木兰船。三千宫女自涂地，\n\n十万人家如洞天。艳艳花枝官舍晚，重重云影寺墙连。\n\n少年作尉须兢慎，莫向楼前坠马鞭。"
        },
        {
            "标题": "晓发鄞江北渡寄崔韩二先辈（一作晓发鄞江寄崔寿韩）",
            "作者": "许浑",
            "内容": "南北信多岐，生涯半别离。地穷山尽处，江泛水寒时。\n\n露晓蒹葭重，霜晴橘柚垂。无劳促回楫，千里有心期。"
        },
        {
            "标题": "晓发鄞江北渡寄崔韩二先辈",
            "作者": "许浑",
            "内容": "南北信多岐，生涯半别离。地穷山尽处，江泛水寒时。露晓蒹葭重，霜晴橘柚垂。无劳促回楫，千里有心期。"
        },
        {
            "标题": "江上喜洛中亲友继至",
            "作者": "许浑",
            "内容": "战马昔纷纷，风惊嵩少尘。全家南渡远，旧友北来频。\n\n罢酒松筠晚，赋诗杨柳春。谁言今夜月，同是洛阳人。"
        },
        {
            "标题": "江西郑常侍赴镇之日有寄，因酬和",
            "作者": "许浑",
            "内容": "来暮亦何愁，金貂在鹢舟。旆随寒浪动，帆带夕阳收。\n\n布令滕王阁，裁诗郢客楼。即应归凤沼，中外赞天休。"
        },
        {
            "标题": "将赴京师蒜山津送客还荆渚",
            "作者": "许浑",
            "内容": "尊前万里愁，楚塞与皇州。云识潇湘雨，风知鄠杜秋。\n\n潮平犹倚棹，月上更登楼。他日沧浪水，渔歌对白头。"
        },
        {
            "标题": "将赴京师，留题孙处士山居二首",
            "作者": "许浑",
            "内容": "草堂近西郭，遥对敬亭开。枕腻海云起，簟凉山雨来。\n\n高歌怀地肺，远赋忆天台。应学相如志，终须驷马回。\n\n西岩有高兴，路僻几人知。松荫花开晚，山寒酒熟迟。\n\n游从随野鹤，休息遇灵龟。长见邻翁说，容华似旧时。"
        },
        {
            "标题": "将赴京题陵阳王氏水居",
            "作者": "许浑",
            "内容": "帘捲平芜接远天，暂宽行役到尊前。是非境里有闲日，荣辱尘中无了年。\n山簇暮云千野雨，江分秋水九条烟。马蹄不道贪西去，争向一声高树蝉。"
        },
        {
            "标题": "将度故城湖阻风夜泊永阳戍",
            "作者": "许浑",
            "内容": "行尽青溪日已蹉，云容山影水嵯峨。楼前归客怨清梦，\n\n楼上美人凝夜歌。独树高高风势急，平湖渺渺月明多。\n\n终期一艇载樵去，来往使帆凌白波。"
        },
        {
            "标题": "将离郊园留示弟侄",
            "作者": "许浑",
            "内容": "身贱与心违，秋风生旅衣。久贫辞国远，多病在家稀。\n\n山暝客初散，树凉人未归。西都万馀里，明旦别柴扉。"
        },
        {
            "标题": "经故丁补阙郊居",
            "作者": "许浑",
            "内容": "死酬知己道终全，波暖孤冰且自坚。鵩上承尘才一日，\n\n鹤归华表已千年。风吹药蔓迷樵径，雨暗芦花失钓船。\n\n四尺孤坟何处是，阖闾城外草连天。"
        },
        {
            "标题": "郊园秋日寄洛中友人",
            "作者": "许浑",
            "内容": "楚水西来天际流，感时伤别思悠悠。一尊酒尽青山暮，\n\n万里书回碧树秋。日落远波惊宿雁，风吹轻浪起眠鸥。\n\n嵩阳亲友如相问，潘岳闲居欲白头。"
        },
        {
            "标题": "金谷桃花",
            "作者": "许浑",
            "内容": "花在舞楼空，年年依旧红。泪光停晓露，愁态倚春风。\n\n开处妾先死，落时君亦终。东流两三片，应在夜泉中。"
        },
        {
            "标题": "金谷园",
            "作者": "许浑",
            "内容": "三惑沈身是此园，古藤荒草野禽喧。二十四友一朝尽，爱妾坠楼何足言。"
        },
        {
            "标题": "经马镇西宅（一作马镇西故第）",
            "作者": "许浑",
            "内容": "将军久已没，行客自兴哀。功业山长在，繁华水不回。\n\n乱藤侵废井，荒菊上丛台。借问此中事，几家歌舞来。"
        },
        {
            "标题": "旌儒庙",
            "作者": "许浑",
            "内容": "寒陌阴风万古悲，儒冠相枕死秦时。\n\n庙前亦有商山路，不学老翁歌紫芝。"
        },
        {
            "标题": "题四老庙二首（一作重经四皓庙）",
            "作者": "许浑",
            "内容": "峨峨商岭采芝人，雪顶霜髯虎豹茵。\n\n山酒一卮歌一曲，汉家天子忌功臣。\n\n避秦安汉出蓝关，松桂花阴满旧山。\n\n自是无人有归意，白云常在水潺潺。"
        },
        {
            "标题": "九日登樟亭驿楼",
            "作者": "许浑",
            "内容": "鲈鲙与莼羹，西风片席轻。潮回孤岛晚，云敛众山晴。\n\n丹羽下高阁，黄花垂古城。因秋倍多感，乡树接咸京。"
        },
        {
            "标题": "晚投慈恩寺呈俊上人",
            "作者": "许浑",
            "内容": "双岩泻一川，十里绝人烟。古庙阴风地，寒钟暮雨天。\n\n沙虚留虎迹，水滑带龙涎。不及曹溪侣，空林已夜禅。"
        },
        {
            "标题": "郡斋夜坐寄旧乡二侄",
            "作者": "许浑",
            "内容": "千官奉职衮龙垂，旅卧淮阳鬓日衰。三月已乖棠树政，\n\n二年空负竹林期。楼侵白浪风来远，城抱丹岩日到迟。\n\n长欲挂帆君莫笑，越禽花晚梦南枝。"
        },
        {
            "标题": "闻开江宋相公申锡下世二首",
            "作者": "许浑",
            "内容": "权门阴奏夺移才，馹骑如星堕峡来。晁氏有恩忠作祸，\n\n贾生无罪直为灾。贞魂误向崇山殁，冤气疑从汨水回。\n\n毕竟功成何处是，五湖云月一帆开。\n\n月落湘潭棹不喧，玉杯瑶瑟奠蘋蘩。谁能力制乘时鹤，\n\n自取机沉在槛猿。位极乾坤三事贵，谤兴华夏一夫冤。\n\n宵衣旰食明天子，日伏青蒲不敢言。"
        },
        {
            "标题": "送无梦道人先归甘露寺",
            "作者": "许浑",
            "内容": "飘飘随晚浪，杯影入鸥群。岸冻千船雪，岩阴一寺云。\n\n夜灯江北见，寒磬水西闻。鹤岭烟霞在，归期不羡君。"
        },
        {
            "标题": "哭杨攀处士",
            "作者": "许浑",
            "内容": "先生忧道乐清贫，白发终为不仕身。嵇阮没来无酒客，\n\n应刘亡后少诗人。山前月照荒坟晓，溪上花开旧宅春。\n\n昨夜回舟更惆怅，至今钟磬满南邻。"
        },
        {
            "标题": "学仙二首",
            "作者": "许浑",
            "内容": "汉武迎仙紫禁秋，玉笙瑶瑟祀昆丘。\n\n年年望断无消息，空闭重城十二楼。\n\n心期仙诀意无穷，采画云车起寿宫。\n\n闻有三山未知处，茂陵松柏满西风。"
        },
        {
            "标题": "神女祠（一作圣女庙）",
            "作者": "许浑",
            "内容": "停车祀圣女，凉叶下阴风。龙气石床湿，鸟声山庙空。\n\n长眉留桂绿，丹脸寄莲红。莫学阳台畔，朝云暮雨中。"
        },
        {
            "标题": "朗上人院晨坐",
            "作者": "许浑",
            "内容": "簟凉襟袖清，月没尚残星。山果落秋院，水花开晓庭。\n\n疏藤风袅袅，圆桂露冥冥。正忆江南寺，岩斋闻诵经。"
        },
        {
            "标题": "自楞伽寺晨起泛舟，道中有怀",
            "作者": "许浑",
            "内容": "碧树苍苍茂苑东，佳期迢递路何穷。一声山鸟曙云外，\n\n万点水萤秋草中。门掩竹斋微有月，棹移兰渚淡无风。\n\n欲知此路堪惆怅，菱叶蓼花连故宫。"
        },
        {
            "标题": "游楞伽寺",
            "作者": "许浑",
            "内容": "碧烟秋寺泛潮来，水浸城根古堞摧。\n\n尽日伤心人不见，石榴花满旧琴台。"
        },
        {
            "标题": "送郑寂上人南行",
            "作者": "许浑",
            "内容": "儒家有释子，年少学支公。心出是非外，迹辞荣辱中。\n\n锡寒秦岭月，杯急楚江风。离怨故园里，小秋梨叶红。"
        },
        {
            "标题": "题韦隐居西斋（一作题韦处士山居）",
            "作者": "许浑",
            "内容": "劚药去还归，家人半掩扉。山风藤子落，溪雨豆花肥。\n\n寺远僧来少，桥危客到稀。不闻砧杵动，应解制荷衣。"
        },
        {
            "标题": "陪少师李相国崔宾客宴居守狄仆射池亭",
            "作者": "许浑",
            "内容": "池色似潇湘，仙舟正日长。燕飞惊蛱蝶，鱼跃动鸳鸯。\n\n云聚歌初转，风回舞欲翔。暖醅松叶嫩，寒粥杏花香。\n\n罗绮留春色，笙竽送晚光。何须明月夜，红烛在华堂。"
        },
        {
            "标题": "途经李翰林墓",
            "作者": "许浑",
            "内容": "气逸何人识，才高举世疑。祢生狂善赋，陶令醉能诗。\n\n碧水鲈鱼思，青山鵩鸟悲。至今孤冢在，荆棘楚江湄。"
        },
        {
            "标题": "李生弃官入道因寄",
            "作者": "许浑",
            "内容": "西岩一径通，知学采芝翁。寒暑丹心外，光阴白发中。\n\n水深鱼避钓，云迥鹤辞笼。坐想还家日，人非井邑空。"
        },
        {
            "标题": "李秀才近自涂口迁居新安适枉缄书见宽悲戚因以此答",
            "作者": "许浑",
            "内容": "远书开罢更依依，晨坐高台竟落晖。颜巷雪深人已去，\n\n庾楼花盛客初归。东堂望绝迁莺起，南国哀馀候雁飞。\n\n今日劳君犹问讯，一官唯长故山薇。"
        },
        {
            "标题": "送南陵李少府（李公自淮楚之南昌）",
            "作者": "许浑",
            "内容": "高人亦未闲，来往楚云间。剑在心应壮，书穷鬓已斑。\n\n落帆秋水寺，驱马夕阳山。明日南昌尉，空斋又掩关。"
        },
        {
            "标题": "送友人罢举归东海",
            "作者": "许浑",
            "内容": "沧波天堑外，何岛是新罗。舶主辞番远，棋僧入汉多。\n\n海风吹白鹤，沙日晒红螺。此去知投笔，须求利剑磨。"
        },
        {
            "标题": "天竺寺题葛洪井",
            "作者": "许浑",
            "内容": "羽客炼丹井，井留人已无。旧泉青石下，馀甃碧山隅。\n\n云朗镜开匣，月寒冰在壶。仍闻酿仙酒，此水过琼酴。"
        },
        {
            "标题": "凌歊台送韦（一作韩）秀才",
            "作者": "许浑",
            "内容": "云起高台日未沉，数村残照半岩阴，野蚕成茧桑柘尽，\n\n溪鸟引雏蒲稗深。帆势依依投极浦，钟声杳杳隔前林。\n\n故山迢递故人去，一夜月明千里心。"
        },
        {
            "标题": "题灵山寺行坚师院",
            "作者": "许浑",
            "内容": "西岩一径不通樵，八十持杯未觉遥。龙在石潭闻夜雨，\n\n雁移沙渚见秋潮。经函露湿文多暗，香印风吹字半销。\n\n应笑东归又南去，越山无路水迢迢。"
        },
        {
            "标题": "发灵溪",
            "作者": "许浑",
            "内容": "山多水不穷，一叶似渔翁。鸟浴寒潭雨，猿吟暮岭风。\n杂英垂锦绣，众籁合丝桐。应有曹溪路，千岩万壑中。"
        },
        {
            "标题": "送客归兰溪",
            "作者": "许浑",
            "内容": "花下送归客，路长应过秋。暮随江鸟宿，寒共岭猿愁。\n\n众水喧严濑，群峰抱沉楼。因君几南望，曾向此中游。"
        },
        {
            "标题": "留别赵端公",
            "作者": "许浑",
            "内容": "海门征棹赴龙泷，暂寄华筵倒玉缸。箫鼓散时逢夜雨，\n\n绮罗分处下秋江。孤帆已过滕王阁，高榻留眠谢守窗。\n\n却愿烟波阻风雪，待君同拜碧油幢。"
        },
        {
            "标题": "留题李侍御书斋",
            "作者": "许浑",
            "内容": "昔话平生志，高斋曾见留。道孤心易感，恩重力难酬。\n\n独立千峰晓，频来一叶秋。鸡鸣应有处，不觉泪空流。"
        },
        {
            "标题": "南陵留别段氏兄弟",
            "作者": "许浑",
            "内容": "不知身老大，犹似旧时狂。为酒游山县，留诗遍草堂。\n\n归期秋未尽，离恨日偏长。更羡君兄弟，参差雁一行。"
        },
        {
            "标题": "卢山人自巴蜀由湘潭归茅山因赠",
            "作者": "许浑",
            "内容": "太乙灵方炼紫荷，紫荷飞尽发皤皤。猿啼巫峡晓云薄，\n\n雁宿洞庭秋月多。导引岂如桃叶舞，步虚宁比竹枝歌。\n\n华阳旧隐莫归去，水没芝田生绿莎。"
        },
        {
            "标题": "卢山人自巴蜀由湘潭归茅山因赠",
            "作者": "许浑",
            "内容": "太乙灵方鍊紫荷，紫荷飞尽发皤皤。猿啼巫峡晓云薄，雁宿洞庭秋月多。\n导引岂如桃叶舞，步虚宁比竹枝歌。华阳旧隐莫归去，水没芝田生绿莎。"
        },
        {
            "标题": "洛东兰若夜归",
            "作者": "许浑",
            "内容": "一衲老禅床，吾生半异乡。管弦愁里老，书剑梦中忙。鸟急山初暝，蝉稀树正凉。又归何处去，尘路月苍苍。"
        },
        {
            "标题": "三十六湾",
            "作者": "许浑",
            "内容": "缥缈临风思美人，荻花枫叶带离声。\n\n夜深吹笛移船去，三十六湾秋月明。"
        },
        {
            "标题": "旅中别侄暐",
            "作者": "许浑",
            "内容": "相见又南北，中宵泪满襟。旅游知世薄，贫别觉情深。\n\n歌管一尊酒，山川万里心。此身多在路，休诵异乡吟。"
        },
        {
            "标题": "送友人归荆楚",
            "作者": "许浑",
            "内容": "调瑟劝离酒，苦谙荆楚门。竹斑悲帝女，草绿怨王孙。\n\n潮落九疑迥，雨连三峡昏。同来不同去，迢递更伤魂。"
        },
        {
            "标题": "题灞西骆隐居",
            "作者": "许浑",
            "内容": "志凌三蜀客，心爱五湖人。co死酒中老，谋生书外贫。\n\n扫花眠石榻，捣药转溪轮。往往乘黄牸，鹿裘乌角巾。"
        },
        {
            "标题": "与侯春时同年南池夜话",
            "作者": "许浑",
            "内容": "芦苇暮修修，溪禽上钓舟。露凉花敛夕，风静竹含秋。\n\n素志应难契，清言岂易求。相欢一瓢酒，明日醉西楼。"
        },
        {
            "标题": "南海使院对菊怀丁卯别墅",
            "作者": "许浑",
            "内容": "何处曾移菊，溪桥鹤岭东。篱疏还有艳，园小亦无丛。\n\n日晚秋烟里，星繁晓露中。影摇金涧水，香染玉潭风。\n\n罢酒惭陶令，题诗答谢公。朝来数花发，身在尉佗宫。"
        },
        {
            "标题": "南楼春望",
            "作者": "许浑",
            "内容": "南楼春一望，云水共昏昏。野店归山路，危桥带郭村。\n\n晴烟和草色，夜雨长溪痕。下岸谁家住，残阳半掩门。"
        },
        {
            "标题": "南亭偶题",
            "作者": "许浑",
            "内容": "城下水萦回，潮冲野艇来。鸟惊山果落，龟泛绿萍开。\n\n白首书千卷，朱颜酒一杯。南轩自流涕，不是望燕台。"
        },
        {
            "标题": "长兴里夏日南邻避暑",
            "作者": "许浑",
            "内容": "侯门大道傍，蝉噪树苍苍。开锁洞门远，下帘宾馆凉。\n\n栏围红药盛，架引绿萝长。永日一欹枕，故山云水乡。"
        },
        {
            "标题": "南亭夜坐，贻开元禅定二道者",
            "作者": "许浑",
            "内容": "暮暮焚香何处宿，西岩一室映疏藤。光阴难驻迹如客，\n\n寒暑不惊心似僧。高树有风闻夜磬，远山无月见秋灯。\n\n身闲境静日为乐，若问其馀非我能。"
        },
        {
            "标题": "天竺寺题葛洪井",
            "作者": "许浑",
            "内容": "羽客鍊丹井，井留人已无。旧泉青石下，馀甃碧山隅。\n云朗镜开匣，月寒冰在壶。仍闻酿仙酒，此水过琼酴。"
        },
        {
            "标题": "南阳道中",
            "作者": "许浑",
            "内容": "月斜孤馆傍村行，野店高低带古城。篱上晓花斋后落，\n\n井边秋叶社前生。饥乌索哺随雏叫，乳牸慵归望犊鸣。\n\n荒草连天风动地，不知谁学武侯耕。"
        },
        {
            "标题": "赠裴处士",
            "作者": "许浑",
            "内容": "为儒白发生，乡里早闻名。暖酒雪初下，读书山欲明。\n\n字形翻鸟迹，诗调合猿声。门外沧浪水，知君欲濯缨。"
        },
        {
            "标题": "重伤杨攀处士二首（攀自号绿云翁）",
            "作者": "许浑",
            "内容": "绿云多学术，黄发竟无成。酒纵山中性，诗留海上名。\n\n读书新树老，垂钓旧矶平。今日悲前事，西风闻哭声。\n\n从官任直道，几处脱长裾。殁后儿犹小，葬来人渐疏。\n\n新邻占池馆，长史觅图书。身贱难相报，平生恨有馀。"
        },
        {
            "标题": "陪越中使院诸公镜波馆饯明台裴郑二使君",
            "作者": "许浑",
            "内容": "倾幕来华馆，淹留二使君。舞移清夜月，歌断碧空云。\n海郡楼台接，江船剑戟分。明时自骞翥，无复叹离群。"
        },
        {
            "标题": "陪越中使院诸公，镜波馆饯明台裴郑二使君",
            "作者": "许浑",
            "内容": "倾幕来华馆，淹留二使君。舞移清夜月，歌断碧空云。\n\n海郡楼台接，江船剑戟分。明时自鶱翥，无复叹离群。"
        },
        {
            "标题": "宣城崔大夫召联句，偶疾不获赴因献",
            "作者": "许浑",
            "内容": "心慕知音命自拘，画堂闻欲试吹竽。茂陵罢酒惭中圣，\n\n漳浦题诗怯大巫。鬐鬣几年伤在藻，羽毛终日羡栖梧。\n\n还愁旅棹空归去，枫叶荷花钓五湖。"
        },
        {
            "标题": "破北虏太和公主归宫阙",
            "作者": "许浑",
            "内容": "毳幕承秋极断蓬，飘飖一剑黑山空。匈奴北走荒秦垒，\n\n贵主西还盛汉宫。定是庙谟倾种落，必知边寇畏骁雄。\n\n恩沾残类从归去，莫使华人杂犬戎。"
        },
        {
            "标题": "游维山新兴寺，宿石屏村谢叟家",
            "作者": "许浑",
            "内容": "晚过石屏村，村长日渐曛。僧归下岭见，人语隔溪闻。\n\n谷响寒耕雪，山明夜烧云。家家扣铜鼓，欲赛鲁将军。"
        },
        {
            "标题": "晚泊七里滩",
            "作者": "许浑",
            "内容": "天晚日沈沈，归舟系柳阴。江村平见寺，山郭远闻砧。\n\n树密猿声响，波澄雁影深。荣华暂时事，谁识子陵心。"
        },
        {
            "标题": "月夜期友人不至",
            "作者": "许浑",
            "内容": "坐待故人宿，月华清兴秋。管弦谁处醉，池馆此时愁。\n\n风过渚荷动，露含山桂幽。孤吟不可曙，昨夜共登楼。"
        },
        {
            "标题": "献韶阳相国崔公",
            "作者": "许浑",
            "内容": "一匮为功极九层，康庄犹自剑棱棱。舟回北渚经年泊，\n\n门接东山尽日登。万国已闻传玉玺，百官犹望启金縢.\n\n贤臣会致唐虞世，独倚江楼笑范增。"
        },
        {
            "标题": "秦楼曲",
            "作者": "许浑",
            "内容": "秦女梦馀仙路遥，月窗风簟夜迢迢。\n\n潘郎翠凤双飞去，三十六宫闻玉箫。"
        },
        {
            "标题": "秦楼曲",
            "作者": "许浑",
            "内容": "秦女梦余仙路遥，月窗风簟夜迢迢。潘郎翠凤双飞去，三十六宫闻玉箫。"
        },
        {
            "标题": "送惟素上人归新安",
            "作者": "许浑",
            "内容": "山空叶复落，一径下新安。风急渡溪晚，雪晴归寺寒。\n\n寻云策藤杖，向日倚蒲团。宁忆西游客，劳劳歌路难。"
        },
        {
            "标题": "秋晚云阳驿西亭莲池",
            "作者": "许浑",
            "内容": "心忆莲池秉烛游，叶残花败尚维舟。烟开翠扇清风晓，\n\n水泥红衣白露秋。神女暂来云易散，仙娥初去月难留。\n\n空怀远道难持赠，醉倚阑干尽日愁。"
        },
        {
            "标题": "戏代李协律松江有赠",
            "作者": "许浑",
            "内容": "蜀客操琴吴女歌，明珠十斛是天河。霜凝薜荔怯秋树，\n\n露滴芙蓉愁晚波。兰浦远乡应解珮，柳堤残月未鸣珂。\n\n西楼沉醉不知散，潮落洞庭洲渚多。"
        },
        {
            "标题": "秋晚登城",
            "作者": "许浑",
            "内容": "城高不可下，永日一登临。曲槛凉飙急，空楼返照深。\n\n苇花迷夕棹，梧叶散秋砧。谩作归田赋，蹉跎岁欲阴。"
        },
        {
            "标题": "秋夜棹舟访李隐君",
            "作者": "许浑",
            "内容": "望月忆披襟，长溪柳半阴。高斋初酿酒，孤棹远携琴。\n\n犬吠秋山迥，鸡鸣晓树深。开门更欹枕，谁识野人心。"
        },
        {
            "标题": "趋慈和寺移宴",
            "作者": "许浑",
            "内容": "高寺移清宴，渔舟系绿萝。潮平秋水阔，云敛暮山多。\n\n广槛停箫鼓，繁弦散绮罗。西楼半床月，莫问夜如何。"
        },
        {
            "标题": "岁暮自广江至新兴往复中题峡山寺四首",
            "作者": "许浑",
            "内容": "夜醉晨方醒，孤吟恐失群。海鰌潮上见，江鹄雾中闻。\n\n未腊梅先实，经冬草自薰。树随山崦合，泉到石棱分。\n\n虎迹空林雨，猿声绝岭云。萧萧异乡鬓，明日共丝棼。\n\n薄暮缘西峡，停桡一访僧。鹭巢横卧柳，猿饮倒垂藤。\n\n水曲岩千叠，云重树百层。山风寒殿磬，溪雨夜船灯。\n\n滩涨危槎没，泉冲怪石崩。中台一襟泪，岁杪别良朋。\n\n密树分苍壁，长溪抱碧岑。海风闻鹤远，潭日见鱼深。\n\n松盖环清韵，榕根架绿阴。洞丁多斫石，蛮女半淘金。\n\n南浦惊春至，西楼送月沉。江流不过岭，何处寄归心。\n\n月在行人起，千峰复万峰。海虚争翡翠，溪逻斗芙蓉。\n\n古木高生槲，阴池满种松。火探深洞燕，香送远潭龙。\n\n蓝坞寒先烧，禾堂晚并舂。更投何处宿，西峡隔云钟。"
        },
        {
            "标题": "送前东阳于明府由鄂渚归故林",
            "作者": "许浑",
            "内容": "结束征车换黑貂，灞西风雨正潇潇。茂陵久病书千卷，彭泽初归酒一瓢。\n帆背夕阳湓水阔，棹经沧海甑山遥。殷勤为谢南溪客，白首萤窗未见招。"
        },
        {
            "标题": "听唱山鹧鸪",
            "作者": "许浑",
            "内容": "金谷歌传第一流，鹧鸪清怨碧云愁。\n\n夜来省得曾闻处，万里月明湘水流。"
        },
        {
            "标题": "山鸡",
            "作者": "许浑",
            "内容": "珍禽暂不扃，飞舞跃前庭。翠网摧金距，雕笼减绣翎。\n\n月圆疑望镜，花暖似依屏。何必旧巢去，山山芳草青。"
        },
        {
            "标题": "闲居孟夏即事（一作孟夏有怀）",
            "作者": "许浑",
            "内容": "绿树荫青苔，柴门临水开。簟凉初熟麦，枕腻乍经梅。\n\n鱼跃海风起，鼍鸣江雨来。佳人竟何处，日夕上楼台。"
        },
        {
            "标题": "伤故湖州李郎中",
            "作者": "许浑",
            "内容": "政成身没共兴衰，乡路兵戈旅榇回。城上暮云凝鼓角，\n\n海边春草闭池台。经年未葬家人散，昨夜因斋故吏来。\n\n南北相逢皆掩泣，白蘋洲暖百花开。"
        },
        {
            "标题": "宿松江驿却寄苏州一二同志（一作宿望亭驿寄苏州同游）",
            "作者": "许浑",
            "内容": "候馆人稀夜自长，姑苏台远树苍苍。江湖潮落高楼迥，\n\n河汉秋归广簟凉。月转碧梧移鹊影，露低红叶湿萤光。\n\n西园诗侣应多思，莫醉笙歌掩画堂。"
        },
        {
            "标题": "深春",
            "作者": "许浑",
            "内容": "故里千帆外，深春一雁飞。干名频恸哭，将老欲何归。\n\n未谷抛还忆，交亲晚更稀。空持望乡泪，沾洒寄来衣。"
        },
        {
            "标题": "神女祠",
            "作者": "许浑",
            "内容": "停车祀圣女，凉叶下阴风。龙气石床湿，鸟声山庙空。长眉留桂绿，丹脸寄莲红。莫学阳台畔，朝云暮雨中。"
        },
        {
            "标题": "十二月拜起居表回",
            "作者": "许浑",
            "内容": "一章西奏拜仙曹，回马天津北望劳。寒水欲春冰彩薄，\n\n晓山初霁雪峰高。楼形向日攒飞凤，宫势凌波压抃鳌。\n\n空锁烟霞绝巡幸，周人谁识郁金袍。"
        },
        {
            "标题": "游江令旧宅",
            "作者": "许浑",
            "内容": "身没南朝宅已荒，邑人犹赏旧风光。芹根生叶石池浅，\n\n桐树落花金井香。带暖山蜂巢画阁，欲阴溪燕集书堂。\n\n闲愁此地更西望，潮浸台城春草长。"
        },
        {
            "标题": "石池",
            "作者": "许浑",
            "内容": "通竹引泉脉，泓澄潋石盆。惊鱼翻藻叶，浴鸟上松根。\n\n残月留山影，高风耗水痕。谁家秋洗药，来往自开门。"
        },
        {
            "标题": "送从兄别驾归蜀",
            "作者": "许浑",
            "内容": "闻与湘南令，童年侍玉墀。家留秦塞曲，官谪瘴溪湄。\n\n道直奸臣屏，冤深圣主知。逝川东去疾，霈泽北来迟。\n\n青汉龙髯绝，苍岑马鬣移。风凄闻笛处，月惨罢琴时。\n\n客路黄公庙，乡关白帝祠。已称鹦鹉赋，宁诵鶺鴒诗。\n\n远道书难达，长亭酒莫持。当凭蜀江水，万里寄相思。"
        },
        {
            "标题": "思天台",
            "作者": "许浑",
            "内容": "赤城云雪深，山客负归心。昨夜西斋宿，月明琪树阴。"
        },
        {
            "标题": "题四老庙二首 其二",
            "作者": "许浑",
            "内容": "避秦安汉出蓝关，松桂花阴满旧山。自是无人有归意，白云常在水潺潺。"
        },
        {
            "标题": "题四皓庙",
            "作者": "许浑",
            "内容": "桂香松暖庙门开，独泻椒浆奠一杯。秦法欲兴鸿已去，\n\n汉储将废凤还来。紫芝翳翳多青草，白石苍苍半绿苔。\n\n山下驿尘南窜路，不知冠盖几人回。"
        },
        {
            "标题": "寻周炼师不遇留赠",
            "作者": "许浑",
            "内容": "闭门池馆静，云访紫芝翁。零落槿花雨，参差荷叶风。\n\n夜棋全局在，春酒半壶空。长啸倚西阁，悠悠名利中。"
        },
        {
            "标题": "送李文明下第鄜州觐兄",
            "作者": "许浑",
            "内容": "征夫天一涯，醉赠别吾诗。雁迥参差远，龙多次第迟。\n\n宁歌还夜苦，宋赋更秋悲。的的遥相待，清风白露时。"
        },
        {
            "标题": "岁首怀甘露寺自省上人（上人尝有战功）",
            "作者": "许浑",
            "内容": "心悟觉身劳，云中弃宝刀。久闲生髀肉，多寿长眉毫。\n\n客棹春潮急，禅斋暮雪高。南da一回首，山碧水滔滔。"
        },
        {
            "标题": "与郑秀才叔侄会送杨秀才昆仲东归",
            "作者": "许浑",
            "内容": "书剑功迟白发新，异乡仍送故乡人。阮公留客竹林晚，\n\n田氏到家荆树春。雪尽塞鸿南翥少，风来胡马北嘶频。\n\n洞庭烟月如终老，谁是长杨谏猎臣。"
        },
        {
            "标题": "送处士武君归章洪山居",
            "作者": "许浑",
            "内容": "形影无群消息沈，登闻三击血沾襟。皇纲一日开冤气，青史千年重壮心。\n却望乌台春树老，独归蜗舍暮云深。他时纵有徵书至，雪满空山不可寻。"
        },
        {
            "标题": "送从兄归隐蓝溪二首",
            "作者": "许浑",
            "内容": "名高犹素衣，穷巷掩荆扉。渐老故人少，久贫豪客稀。\n\n塞云横剑望，山月抱琴归。几日蓝溪醉，藤花拂钓矶。\n\n京洛多高盖，怜兄剧断蓬。身随一剑老，家入万山空。\n\n夜忆萧关月，行悲易水风。无人知此意，甘卧白云中。"
        },
        {
            "标题": "送郭秀才游天台",
            "作者": "许浑",
            "内容": "云埋阴壑雪凝峰，半壁天台已万重。人度碧溪疑辍棹，\n\n僧归苍岭似闻钟。暖眠鸂鶒晴滩草，高挂猕猴暮涧松。\n\n曾约共游今独去，赤城西面水溶溶。"
        },
        {
            "标题": "送韩校书",
            "作者": "许浑",
            "内容": "恨与前欢隔，愁因此会同。迹高芸阁吏，名散雪楼翁。\n\n城闭三秋雨，帆飞一夜风。酒醒鲈鲙美，应在竟陵东。"
        },
        {
            "标题": "送黄隐居归南海",
            "作者": "许浑",
            "内容": "瘴雾南边久寄家，海中来往信流槎。林藏狒狒多残笋，\n\n树过猩猩少落花。深洞有云龙蜕骨，半岩无草象生牙。\n\n知君爱宿层峰顶，坐到三更见日华。"
        },
        {
            "标题": "送客南归有怀",
            "作者": "许浑",
            "内容": "绿水暖青蘋，湘潭万里春。瓦尊迎海客，铜鼓赛江神。\n\n避雨松枫岸，看云杨柳津。长安一杯酒，座上有归人。"
        },
        {
            "标题": "送李溟秀才西行",
            "作者": "许浑",
            "内容": "万里不辞劳，寒装叠缊袍。停车山店雨，挂席海门涛。\n\n鹰势暮偏急，鹤声秋更高。知君北邙路，留剑泣黄蒿。\n"
        },
        {
            "标题": "送岭南卢判官罢职归华阴山居",
            "作者": "许浑",
            "内容": "曾事刘琨雁塞空，十年书剑任飘蓬。东堂旧屈移山志，\n\n南国新留煮海功。还挂一帆青海上，更开三径碧莲中。\n\n关西旧友如相问，已许沧浪伴钓翁。"
        },
        {
            "标题": "送楼烦李别驾",
            "作者": "许浑",
            "内容": "琴清诗思劳，更欲学龙韬。王粲暂停笔，吕虔初佩刀。\n\n夜吟关月静，秋望塞云高。去去从军乐，雕飞代马豪。"
        },
        {
            "标题": "送陆拾遗东归",
            "作者": "许浑",
            "内容": "独振儒风遇盛时，紫泥初降世人知。文章报主非无意，\n\n书剑还家素有期。秋寺卧云移棹晚，暮江乘月落帆迟。\n\n东归自是缘清兴，莫比商山咏紫芝。"
        },
        {
            "标题": "送前缑氏韦明府南游",
            "作者": "许浑",
            "内容": "酒阑横剑歌，日暮望关河。道直去官早，家贫为客多。\n\n山昏函谷雨，木落洞庭波。莫尽远游兴，故园荒薜萝。"
        },
        {
            "标题": "与郑二秀才同舟东下洛中，亲朋送至景云寺",
            "作者": "许浑",
            "内容": "三十六峰横一川，绿波无路草芊芊。牛羊晚食铺平地，\n\n雕鹗晴飞摩远天。洛客尽回临水寺，楚人皆逐下江船。\n\n东西未有相逢日，更把繁华共醉眠。"
        },
        {
            "标题": "送人归吴兴",
            "作者": "许浑",
            "内容": "绿水棹云月，洞庭归路长。春桥悬酒幔，夜栅集茶樯。\n\n箬叶沉溪暖，蘋花绕郭香。应逢柳太守，为说过潇湘。"
        },
        {
            "标题": "送人之任邛州",
            "作者": "许浑",
            "内容": "绿发监州丹府归，还家乐事我先知。群童竹马交迎日，\n\n二老兰觞初见时。黄卷新书芸委积，青山旧路菊离披。\n\n亨衢自有横飞势，便到西垣视训辞。"
        },
        {
            "标题": "送同年崔先辈",
            "作者": "许浑",
            "内容": "西风帆势轻，南浦遍离情。菊艳含秋水，荷花递雨声。\n\n扣舷滩鸟没，移棹草虫鸣。更忆前年别，槐花满凤城。"
        },
        {
            "标题": "送王总下第归丹阳",
            "作者": "许浑",
            "内容": "秦楼心断楚江湄，系马春风酒一卮。汴水月明东下疾，\n\n练塘花发北来迟。青芜定没安贫处，黄叶应催献赋诗。\n\n凭寄家书为回报，旧乡还有故人知。"
        },
        {
            "标题": "送萧处士归缑岭别业",
            "作者": "许浑",
            "内容": "醉斜乌帽发如丝，曾看仙人一局棋。宾馆有鱼为客久，\n\n乡书无雁到家迟。缑山住近吹笙庙，湘水行逢鼓瑟祠。\n\n今夜月明何处宿，九疑云尽碧参差。"
        },
        {
            "标题": "送杨发东归",
            "作者": "许浑",
            "内容": "红花半落燕于飞，同客长安今独归。\n\n一纸乡书报兄弟，还家羞著别时衣。"
        },
        {
            "标题": "送张尊师归洞庭",
            "作者": "许浑",
            "内容": "能琴道士洞庭西，风满归帆路不迷。对岸水花霜后浅，\n\n傍檐山果雨来低。杉松近晚移茶灶，岩谷初寒盖药畦。\n\n他日相思两行字，无人知处武陵溪。"
        },
        {
            "标题": "岁暮自广江至新兴往复中题峡山寺四首 其一",
            "作者": "许浑",
            "内容": "夜醉晨方醒，孤吟恐失群。海鳅潮上见，江鹄雾中闻。\n未腊梅先实，经冬草自薰。树随山崦合，泉到石棱分。\n虎迹空林雨，猿声绝岭云。萧萧异乡鬓，明日共丝棼。"
        },
        {
            "标题": "岁首怀甘露寺自省上人",
            "作者": "许浑",
            "内容": "心悟觉身劳，云中弃宝刀。久闲生髀肉，多寿长眉毫。客棹春潮急，禅斋暮雪高。南濡一回首，山碧水滔滔。"
        },
        {
            "标题": "舟行早发庐陵郡郭寄滕郎中",
            "作者": "许浑",
            "内容": "楚客停桡太守知，露凝丹叶自秋悲。蟹螯只恐相如渴，\n\n鲈鲙应防曼倩饥。风卷曙云飘角远，雨昏寒浪挂帆迟。\n\n离心更羡高斋夕，巫峡花深醉玉卮。"
        },
        {
            "标题": "听琵琶",
            "作者": "许浑",
            "内容": "欲写明妃万里情，紫槽红拨夜丁丁。\n\n胡沙望尽汉宫远，月落天山闻一声。"
        },
        {
            "标题": "题灞西骆隐士",
            "作者": "许浑",
            "内容": "磻溪连灞水，商岭接秦山。青汉不回驾，白云长掩关。\n\n雀喧知鹤静，凫戏识鸥闲。却笑南昌尉，悠悠城市间。"
        },
        {
            "标题": "题冲沼上人院",
            "作者": "许浑",
            "内容": "劚石种松子，数根侵杳冥。天寒犹讲律，雨暗尚寻经。\n\n小殿灯千盏，深炉水一瓶。碧云多别思，休到望溪亭。"
        },
        {
            "标题": "题崇圣寺（寺，故行宫也）",
            "作者": "许浑",
            "内容": "西林本行殿，池榭日坡阤.雨过水初涨，云开山渐多。\n\n晓街垂御柳，秋院闭宫莎。借问龙归处，鼎湖空碧波。"
        },
        {
            "标题": "题官舍",
            "作者": "许浑",
            "内容": "燕雁水乡飞，京华信自稀。簟瓢贫守道，书剑病忘机。\n\n叠鼓吏初散，繁钟鸟独归。高梧与疏柳，风雨似郊扉。"
        },
        {
            "标题": "题杜居士",
            "作者": "许浑",
            "内容": "松偃石床平，何人识姓名。溪冰寒棹响，岩雪夜窗明。机尽心猿伏，神闲意马行。应知此来客，身世两无情。"
        },
        {
            "标题": "题勤尊师历阳山居",
            "作者": "许浑",
            "内容": "二十知兵在羽林，中年潜识子房心。苍鹰出塞胡尘灭。\n\n白鹤还乡楚水深。春坼酒瓶浮药气，晚携棋局带松阴。\n\n鸡笼山上云多处，自劚黄精不可寻。"
        },
        {
            "标题": "题青山馆",
            "作者": "许浑",
            "内容": "昔人诗酒地，芳草思王孙。白水半塘岸，青山横郭门。悬岩碑已折，盘石井犹存。无处继行乐，野花空一尊。"
        },
        {
            "标题": "题舒女庙",
            "作者": "许浑",
            "内容": "山乐来迎去不言，庙前高柳水禽喧。绮罗无色雨侵帐，\n\n珠翠有声风绕幡。妆镜尚疑山月满，寝屏犹认野花繁。\n\n孤舟梦断行云散，何限离心寄晓猿。"
        },
        {
            "标题": "题韦隐居西斋",
            "作者": "许浑",
            "内容": "斸药去还归，家人半掩扉。山风藤子落，溪雨豆花肥。\n寺远僧来少，桥危客到稀。不闻砧杵动，应解制荷衣。"
        },
        {
            "标题": "题宣州元处士幽居",
            "作者": "许浑",
            "内容": "潺湲绕门水，未省濯缨尘。鸟散千岩曙，蜂来一径春。\n\n杉松还待客，芝朮不求人。宁学磻溪叟，逢时罢隐沦。"
        },
        {
            "标题": "题岫上人院",
            "作者": "许浑",
            "内容": "病客与僧闲，频来不掩关。高窗云外树，疏磬雨中山。\n\n离索秋虫响，登临夕鸟还。心知落帆处，明月浙河湾。"
        },
        {
            "标题": "天街晓望",
            "作者": "许浑",
            "内容": "明星低未央，莲阙迥苍苍。叠鼓催残月，疏钟迎早霜。\n\n关防浮瑞气，宫馆耀神光。再拜为君寿，南山高且长。"
        },
        {
            "标题": "晓发天井关寄李师晦",
            "作者": "许浑",
            "内容": "山在水滔滔，流年欲二毛。湘潭归梦远，燕赵客程劳。\n\n露晓红兰重，云晴碧树高。逢秋正多感，万里别同袍。"
        },
        {
            "标题": "听歌鹧鸪辞",
            "作者": "许浑",
            "内容": "南国多情多艳词，鹧鸪清怨绕梁飞。甘棠城上客先醉，\n\n苦竹岭头人未归。响转碧霄云驻影，曲终清漏月沈晖。\n\n山行水宿不知远，犹梦玉钗金缕衣。"
        },
        {
            "标题": "途中寒食",
            "作者": "许浑",
            "内容": "处处哭声悲，行人马亦迟。店闲无火日，村暖斫桑时。\n\n泣路同杨子，烧山忆介推。清明明日是，甘负故园期。"
        },
        {
            "标题": "玩残雪寄江南尹刘大夫",
            "作者": "许浑",
            "内容": "艳阳无处避，皎洁不成容。素质添瑶水，清光散玉峰。\n\n眠鸥犹恋草，栖鹤未离松。闻在金銮望，群仙对九重。"
        },
        {
            "标题": "晚自东郭回留一二游侣",
            "作者": "许浑",
            "内容": "乡心迢递宦情微，吏散寻幽竟落晖。林下草腥巢鹭宿，\n\n洞前云湿雨龙归。钟随野艇回孤棹，鼓绝山城掩半扉。\n\n今夜西斋好风月，一瓢春酒莫相违。"
        },
        {
            "标题": "晚自东郭回留一二游侣",
            "作者": "许浑",
            "内容": "乡心迢遰宦情微，吏散寻幽竟落晖。林下草腥巢鹭宿，洞前云湿雨龙归。\n钟随野艇回孤棹，鼓绝山城掩半扉。今夜西斋好风月，一瓢春酒莫相违。"
        },
        {
            "标题": "晚自朝台津至韦隐居郊园",
            "作者": "许浑",
            "内容": "秋来凫雁下方塘，系马朝台步夕阳。村径绕山松叶暗，\n\n野门临水稻花香。云连海气琴书润，风带潮声枕簟凉。\n\n西下磻溪犹万里，可能垂白待文王。"
        },
        {
            "标题": "王居士",
            "作者": "许浑",
            "内容": "筇杖倚柴关，都城卖卜还。雨中耕白水，云外劚青山。\n\n有药身长健，无机性自闲。即应生羽翼，华表在人间。"
        },
        {
            "标题": "亡题",
            "作者": "许浑",
            "内容": "商岭采芝寻四老，紫阳收朮访三茅。\n\n欲求不死长生诀，骨里无仙不肯教。"
        },
        {
            "标题": "王可封临终",
            "作者": "许浑",
            "内容": "十世为儒少子孙，一生长负信陵恩。\n\n今朝埋骨寒山下，为报慈亲休倚门。"
        },
        {
            "标题": "维舟秦淮过温州李给事宅",
            "作者": "许浑",
            "内容": "给事为郎日，青溪醉隐衔。冰池通极浦，雪径绕高岩。\n\n珠玉砂同弃，松筠草共芟。帝图忧一失，臣节耻三缄。\n\n代有王陵戆，时无靳尚谗。定应标直笔，宁为发空函。\n\n雾黑连云栈，风狂截海帆。石梯迎雨润，沙井带潮咸。\n\n蜡屐青筇杖，篮舆白罽衫。应劳北归梦，山路正巉巉."
        },
        {
            "标题": "卧病寄诸公",
            "作者": "许浑",
            "内容": "飞盖集兰堂，清歌递柏觞。高城榆柳荫，虚阁芰荷香。\n\n海月秋偏静，山风夜更凉。自怜书万卷，扶病对萤光。"
        },
        {
            "标题": "吴门送振武李从事",
            "作者": "许浑",
            "内容": "晚促离筵醉玉缸，伊州一曲泪双双。欲携刀笔从新幕，\n\n更宿烟霞别旧窗。胡马近秋侵紫塞，吴帆乘月下清江。\n\n嫖姚若许传书檄，坐筑三城看受降。"
        },
        {
            "标题": "吴门送客早发",
            "作者": "许浑",
            "内容": "吴歌咽深思，楚客怨归程。寺晓楼台迥，江秋管吹清。\n\n早潮低水槛，残月下山城。惆怅回舟日，湘南春草生。"
        },
        {
            "标题": "西山草堂",
            "作者": "许浑",
            "内容": "何处少人事，西山旧草堂。晒书秋日晚，洗药石泉香。\n\n浚岭有朝雨，北窗生夜凉。从劳问归路，峰叠绕家乡。"
        },
        {
            "标题": "溪亭二首",
            "作者": "许浑",
            "内容": "溪亭四面山，横柳半溪湾。蝉响螳螂急，鱼深翡翠闲。\n\n水寒留客醉，月上与僧还。犹恋萧萧竹，西斋未掩关。\n\n暖枕眠溪柳，僧斋昨夜期。茶香秋梦后，松韵晚吟时。\n\n共戏鱼翻藻，争栖鸟坠枝。重阳应一醉，栽菊助东篱。"
        },
        {
            "标题": "喜李诩秀才见访因赠",
            "作者": "许浑",
            "内容": "浙南分首日，谁谓别经时。路远遥相访，家贫喜见知。\n\n不须辞不酌，更请续新诗。但得心中剑，酬恩会有期。"
        },
        {
            "标题": "喜远书",
            "作者": "许浑",
            "内容": "端居换时节，离恨隔龙泷。苔色上春阁，柳阴移晚窗。\n\n寄怀因桂水，流泪极枫江。此日南来使，金盘鱼一双。"
        },
        {
            "标题": "下第寓居崇圣寺感事",
            "作者": "许浑",
            "内容": "怀土泣京华，旧山归路赊。静依禅客院，幽学野人家。\n\n林晚鸟争树，园春蝶护花。东门有闲地，谁种邵平瓜。"
        },
        {
            "标题": "下第归朱方寄刘三复",
            "作者": "许浑",
            "内容": "素衣京洛尘，归棹过南津。故里迹犹在，旧交心更新。\n\n月高萧寺夜，风暖庾楼春。诗酒应无暇，朝朝问旅人。"
        },
        {
            "标题": "下第怀友人",
            "作者": "许浑",
            "内容": "独掩衡门花盛时，一封书信缓归期。\n\n南宗更有潇湘客，夜夜月明闻竹枝。"
        },
        {
            "标题": "早发天台中岩寺度关岭次天姥岑",
            "作者": "许浑",
            "内容": "来往天台天姥间，欲求真诀驻衰颜。星河半落岩前寺，\n\n云雾初开岭上关。丹壑树多风浩浩，碧溪苔浅水潺潺。\n\n可知刘阮逢人处，行尽深山又是山。"
        },
        {
            "标题": "夏日寄江上亲友",
            "作者": "许浑",
            "内容": "雨过前山日未斜，清蝉嘒嘒落槐花。\n\n车轮南北已无限，江上故人才到家。"
        },
        {
            "标题": "题倪处士旧居",
            "作者": "许浑",
            "内容": "儒翁九十馀，旧向此山居。生寄一壶酒，死留千卷书。\n\n槛摧新竹少，池浅故莲疏。但有子孙在，带经还荷锄。"
        },
        {
            "标题": "献白尹（即乐天也）",
            "作者": "许浑",
            "内容": "醉舞任生涯，褐宽乌帽斜。庾公先在郡，疏傅早还家。\n\n林晚鸟争树，园春蜂护花。高吟应更逸，嵩洛旧烟霞。"
        },
        {
            "标题": "题倪处士旧居",
            "作者": "许浑",
            "内容": "儒翁九十余，旧向此山居。生寄一壶酒，死留千卷书。槛摧新竹少，池浅故莲疏。但有子孙在，带经还荷锄。"
        },
        {
            "标题": "游果昼二僧院",
            "作者": "许浑",
            "内容": "何必老林泉，冥心便是禅。讲时开院去，斋后下帘眠。\n\n镜朗灯分焰，香销印绝烟。真乘不可到，云尽月明天。"
        },
        {
            "标题": "寄小弟",
            "作者": "许浑",
            "内容": "江城红叶尽，旅思复凄伤。孤梦家山远，独眠秋夜长。\n\n道存空倚命，身贱未归乡。南望空垂泪，天边雁一行。"
        },
        {
            "标题": "晓过郁林寺戏呈李明府",
            "作者": "许浑",
            "内容": "身闲白日长，何处不寻芳。山崦登楼寺，谿湾泊晚樯。\n\n洞花蜂聚蜜，岩柏麝留香。若指求仙路，刘郎学阮郎。"
        },
        {
            "标题": "谢人赠鞭",
            "作者": "许浑",
            "内容": "蜀国名鞭见惠稀，驽骀从此长光辉。独根拥肿来云岫，\n\n紫陌提携在绣衣。几度拂花香里过，也曾敲镫月中归。\n\n莫言三尺长无用，百万军中要指挥。"
        },
        {
            "标题": "闻两河用兵因贻友人（茅山兼寄李丛时两河用兵）",
            "作者": "许浑",
            "内容": "故人日已远，身事与谁论。性拙难趋世，心孤易感恩。\n\n秋悲怜宋玉，夜舞笑刘琨。徒有干时策，青山尚掩门。"
        },
        {
            "标题": "宿水阁",
            "作者": "许浑",
            "内容": "野客从来不解愁，等闲乘月海西头。\n\n未知南陌谁家子，夜半吹笙入水楼。"
        },
        {
            "标题": "宿咸宜观",
            "作者": "许浑",
            "内容": "羽袖飘飘杳夜风，翠幢归殿玉坛空。\n\n步虚声尽天未晓，露压桃花月满宫。"
        },
        {
            "标题": "严陵钓台贻行侣",
            "作者": "许浑",
            "内容": "故人天下定，垂钓碧岩幽。旧迹随台古，高名寄水流。\n\n鸟喧群木晚，蝉急众山秋。更待新安月，凭君暂驻舟。"
        },
        {
            "标题": "宴饯李员外",
            "作者": "许浑",
            "内容": "病守江城眼暂开，昔年吴越共衔杯。膺舟出镇虚陈榻，\n\n郑履还京下隗台。云叶渐低朱阁掩，浪花初起画樯回。\n\n心期解印同君醉，九曲池西望月来。"
        },
        {
            "标题": "卧病（时在京都）",
            "作者": "许浑",
            "内容": "寒窗灯尽月斜晖，佩马朝天独掩扉。清露已凋秦塞柳，\n\n白云空长越山薇。病中送客难为别，梦里还家不当归。\n\n惟有寄书书未得，卧闻燕雁向南飞。"
        },
        {
            "标题": "夜泊永乐有怀",
            "作者": "许浑",
            "内容": "莲渚愁红荡碧波，吴娃齐唱采莲歌。\n\n横塘一别已千里，芦苇萧萧风雨多。"
        },
        {
            "标题": "塞下",
            "作者": "许浑",
            "内容": "夜战桑干北，秦兵半不归。朝来有乡信，犹自寄征衣。"
        },
        {
            "标题": "移摄太平寄前李明府",
            "作者": "许浑",
            "内容": "病移岩邑称闲身，何处风光贳酒频。溪柳绕门彭泽令，\n\n野花连洞武陵人。娇歌自驻壶中景，艳舞长留海上春。\n\n早晚高台更同醉，绿萝如帐草如茵。\n"
        },
        {
            "标题": "忆长洲",
            "作者": "许浑",
            "内容": "香径小船通，菱歌绕故宫。鱼沉秋水静，鸟宿暮山空。\n\n荷叶桥边雨，芦花海上风。归心无处托，高枕画屏中。"
        },
        {
            "标题": "盈上人",
            "作者": "许浑",
            "内容": "月沉霜已凝，无梦竟寒灯。寄世何殊客，修身未到僧。\n\n二毛梳上雪，双泪枕前冰。借问曹溪路，山多路几层。"
        },
        {
            "标题": "盈上人",
            "作者": "许浑",
            "内容": "月沈霜已凝，无梦竟寒灯。寄世何殊客，修身未到僧。\n二毛梳上雪，双泪枕前冰。借问曹溪路，山多路几层。"
        },
        {
            "标题": "郁林寺",
            "作者": "许浑",
            "内容": "台殿冠嵯峨，春来日日过。水分诸院少，云近上方多。\n\n众籁凝丝竹，繁英耀绮罗。酒酣诗自逸，乘月棹寒波。"
        },
        {
            "标题": "重游郁林寺道玄上人院",
            "作者": "许浑",
            "内容": "藤杖叩松关，春溪劚药还。雨晴巢燕急，波暖浴鸥闲。\n\n倚槛花临水，回舟月照山。忆归师莫笑，书剑在人间。"
        },
        {
            "标题": "寓居开元精舍酬薛秀才见贻",
            "作者": "许浑",
            "内容": "知己萧条信陆沈，茂陵扶疾卧西林。芰荷风起客堂静，松桂月高僧院深。\n清露下时伤旅鬓，白云归处寄乡心。怜君诗句犹相忆，题在空斋夜夜吟。"
        },
        {
            "标题": "寓居开元精舍，酬薛秀才见贻",
            "作者": "许浑",
            "内容": "知己萧条信陆沉，茂陵扶疾卧西林。芰荷风起客堂静，\n\n松桂月高僧院深。清露下时伤旅鬓，白云归处寄乡心。\n\n怜君诗句犹相忆，题在空斋夜夜吟。"
        },
        {
            "标题": "再游姑苏玉芝观",
            "作者": "许浑",
            "内容": "高梧一叶下秋初，迢递重廊旧寄居。月过碧窗今夜酒，\n\n雨昏红壁去年书。玉池露冷芙蓉浅，琼树风高薜荔疏。\n\n明日挂帆更东去，仙翁应笑为鲈鱼。"
        },
        {
            "标题": "早秋韶阳夜雨",
            "作者": "许浑",
            "内容": "宋玉含悽梦亦惊，芙蓉山响一猿声。阴云迎雨枕先润，夜电引雷窗暂明。\n暗惜水花飘广槛，远愁风叶下高城。西归万里未千里，应到故园春草生。"
        },
        {
            "标题": "早秋韶阳夜雨",
            "作者": "许浑",
            "内容": "宋玉含凄梦亦惊，芙蓉山响一猿声。阴云迎雨枕先润，\n\n夜电引雷窗暂明。暗惜水花飘广槛，远愁风叶下高城。\n\n西归万里未千里，应到故园春草生。"
        },
        {
            "标题": "赠何处士",
            "作者": "许浑",
            "内容": "东别茅峰北去秦，梅仙书里说真人。\n\n白头主印青山下，虽遇唐生不敢亲。"
        },
        {
            "标题": "赠高处士",
            "作者": "许浑",
            "内容": "宅前云水满，高兴一书生。垂钓有深意，望山多远情。\n\n夜棋留客宿，春酒劝僧倾。未作干时计，何人问姓名。"
        },
        {
            "标题": "赠梁将军",
            "作者": "许浑",
            "内容": "曾经黑山虏，一剑出重围。年长穷书意，时清隐钓矶。\n\n高斋云外住，瘦马月中归。唯说乡心苦，春风雁北飞。"
        },
        {
            "标题": "赠李伊阙",
            "作者": "许浑",
            "内容": "桐履如飞不可寻，一壶双笈峄阳琴。舟横野渡寒风急，\n\n门掩荒山夜雪深。贫笑白驹无去意，病惭黄鹄有归心。\n\n云间二室劳君画，水墨苍苍半壁阴。"
        },
        {
            "标题": "赠王处士",
            "作者": "许浑",
            "内容": "归卧养天真，鹿裘乌角巾。茂陵闲久病，彭泽醉长贫。\n\n冠盖西园夜，笙歌北里春。谁怜清渭曲，又老钓鱼人。"
        },
        {
            "标题": "赠萧炼师",
            "作者": "许浑",
            "内容": "曾试昭阳曲，瑶斋帝自临。红珠络绣帽，翠钿束罗襟。\n\n双阙胡尘起，千门宿露阴。出宫迷国步，回驾轸皇心。\n\n桂殿春空晚，椒房夜自深。急宣求故剑，冥契得遗簪。\n\n暗记神仙传，潜封女史箴。壶中知日永，掌上畏年侵。\n\n莫比班家扇，宁同卓氏琴。云车辞凤辇，羽帔别鸳衾。\n\n网断鱼游藻，笼开鹤戏林。洛烟浮碧汉，嵩月上丹岑。\n\n露草争三秀，风篁共八音。吹笙延鹤舞，敲磬引龙吟。\n\n旄节纤腰举，霞杯皓腕斟。还磨照宝镜，犹插辟寒金。\n\n东海人情变，南山圣寿沈。朱颜常似渥，绿发已如寻。\n\n养气齐生死，留形尽古今。更求应不见，鸡犬日駸駸。"
        },
        {
            "标题": "赠僧（一作赵嘏诗）",
            "作者": "许浑",
            "内容": "心法本无住，流沙归复来。锡随山鸟动，经附海船回。\n\n洗足柳遮寺，坐禅花委苔。唯将一童子，又欲上天台。"
        },
        {
            "标题": "赠王山人",
            "作者": "许浑",
            "内容": "贳酒携琴访我频，始知城市有闲人。君臣药在宁忧病，\n\n子母钱成岂患贫。年长每劳推甲子，夜寒初共守庚申。\n\n近来闻说烧丹处，玉洞桃花万树春。"
        },
        {
            "标题": "赠萧兵曹先辈",
            "作者": "许浑",
            "内容": "广陵堤上昔离居，帆转潇湘万里馀。楚客病时无鵩鸟，\n\n越乡归处有鲈鱼。潮生水郭蒹葭响，雨过山城橘柚疏。\n\n闻说携琴兼载酒，邑人争识马相如。"
        },
        {
            "标题": "赠隐者",
            "作者": "许浑",
            "内容": "回报隐居士，莫愁山兴阑。求人颜色尽，知道性情宽。\n\n信谱弹琴误，缘崖劚药难。东皋亦自给，殊愧远相安。"
        },
        {
            "标题": "长安旅夜",
            "作者": "许浑",
            "内容": "久客怨长夜，西风吹雁声。云移河汉浅，月泛露华清。\n\n掩瑟独凝思，缓歌空寄情。门前有归路，迢递洛阳城。"
        },
        {
            "标题": "长安岁暮",
            "作者": "许浑",
            "内容": "独望天门倚剑歌，干时无计老关河。东归万里惭张翰，\n\n西上四年羞卞和。花暗楚城春醉少，月凉秦塞夜愁多。\n\n三山岁岁有人去，唯恐海风生白波。"
        },
        {
            "标题": "旅怀",
            "作者": "许浑",
            "内容": "征车何轧轧，南北极天涯。孤枕易为客，远书难到家。\n\n乡连云外树，城闭月中花。犹有扁舟思，前年别若耶。\n"
        },
        {
            "标题": "郑侍御厅玩鹤",
            "作者": "许浑",
            "内容": "碧天飞舞下晴莎，金阁瑶池绝网罗。岩响数声风满树，\n\n岸移孤影雪凌波。缑山去远云霄迥，辽海归迟岁月多。\n\n双翅一开千万里，只应栖隐恋乔柯。"
        },
        {
            "标题": "赠柳璟、冯陶二校书",
            "作者": "许浑",
            "内容": "霄汉两飞鸣，喧喧动禁城。桂堂同日盛，芸阁间年荣。\n\n香掩蕙兰气，韵高鸾鹤声。应怜茂陵客，未有子虚名。"
        },
        {
            "标题": "中秋夕寄大梁刘尚书",
            "作者": "许浑",
            "内容": "汴人迎拜洛人留，虎豹旌旗拥碧油。刁斗严更军耳目，\n\n戈鋋长控国咽喉。柳营出号风生纛，莲幕题诗月上楼。\n\n应念散郎千里外，去年今夜醉兰舟。"
        },
        {
            "标题": "舟次武陵寄天竺僧无昼",
            "作者": "许浑",
            "内容": "溪长山几重，十里万株松。秋日下丹槛，暮云归碧峰。\n树栖新放鹤，潭隐旧降龙。还在孤舟宿，卧闻初夜钟。"
        },
        {
            "标题": "舟次武陵寄天竺僧无昼",
            "作者": "许浑",
            "内容": "谿长山几重，十里万株松。秋日下丹槛，暮云归碧峰。\n\n树栖新放鹤，潭隐旧降龙。还在孤舟宿，卧闻初夜钟。"
        }
    ],
    "对话内容": [
        {
            "Type": "宫廷官场对话",
            "Location": "唐朝京城的朝堂",
            "Background": "许浑与杜佑共饮，讨论诗文与政务，许浑赞美杜佑的诗才，提及自己在仕途上的不如意，杜佑则安慰并鼓励他继续创作。",
            "Dialogue": "{\n    角色名:杜佑 \n    动作:(微微一笑，举杯向许浑)\n    讲话:许兄，今夜月明如水，正是饮酒作诗的良辰美景。听闻你近来在诗文方面有了新的进展，不知可否一展风采？更何况，作为朝廷之士，诗文才是彰显我等文人风范的最佳途径。若能借此机会，与你共品诗词，亦可聊聊政务，如何？\n}\n{\n    角色名:许浑 \n    动作:(叹息，目光略显黯然)\n    讲话:杜大人所言甚是。然则，仆在仕途之上，屡遭波折，心中难免感到失落。虽言诗文可寄情于怀，然我之所作，似乎与君子之风尚相去甚远，恐难以与大人之才相提并论。唯愿以诗作伴，抒发心中之感，或可解一二愁苦。然则，若论文才，杜大人之声名，已如青云，仆在此处，实感自愧不如。\n}"
        },
        {
            "Type": "诗词戏剧对话",
            "Location": "长安的书斋",
            "Background": "许浑与李白相聚，二人对酌之间，互相吟咏，畅谈诗歌的意境，许浑表达对李白豪放个性的钦佩，李白则赞许许浑的律诗工整。",
            "Dialogue": "{\n    角色名:李白 \n    动作:(举杯相邀，神采飞扬)\n    讲话:许兄，今宵月明如镜，不如共饮一杯，畅谈诗酒之趣。你我虽性格不同，然皆为文人，理应在此月色之下，吟咏对酌，互相切磋，方显得此生之快意。你可曾听闻“床前明月光，疑是地上霜”的诗句？这不仅是月的清辉，更是我们心灵的共鸣。若有新作，何不先让我一睹为快？\n}\n{\n    角色名:许浑 \n    动作:(微微一笑，点头致意)\n    讲话:李兄所言极是。仆虽在律诗之道上有所尝试，却始终难以触及那豪放之境。然我心中所想，便是对这月色的感触，亦有几分情怀，愿以此献于李兄。“月出皎兮云间，星汉灿兮灼灼”，此情此景，正合我意。若李兄不嫌拙作，愿以此诗与君共赏，畅谈人生，何乐而不为？\n}"
        },
        {
            "Type": "书信交流",
            "Location": "许浑的书房",
            "Background": "许浑寄信给刘三复，叙述自己在当涂任职的闲暇，附上新作的诗，希望刘三复能来访，一同吟诗作对。",
            "Dialogue": "{\n    角色名:刘三复 \n    动作:(翻阅信纸，神情若有所思)\n    讲话:许兄，久未相见，近来可好？听闻你在当涂任职，时常吟咏作诗，心中自有一番清闲。此信中所附的新作，是否可以让我一窥其风采？作为你的好友，我甚是期待，盼望有朝一日能够亲自前来，与你共饮共吟，如何？\n}\n{\n    角色名:许浑 \n    动作:(写信时，神情认真)\n    讲话:刘兄，见信如晤，仆在当涂之处，虽无丰厚的政绩，然闲暇时常以诗文自遣，尽力而为。今有一首新作，虽不敢妄言与前贤相提并论，但愿以此寄情于你，望你能在百忙之中抽空前来，畅游于诗酒之间，细谈心中所想，仆心中亦有千般敬意相待。若能共赏此作，则仆之所愿足矣。\n}"
        },
        {
            "Type": "家庭市井对话",
            "Location": "丹阳的集市",
            "Background": "许浑与邻居闲聊，谈论他祖父许圉师的声名，邻居借此机会询问许浑的诗作，许浑谦虚地表示诗的成就不足以与祖辈相比。",
            "Dialogue": "{\n    角色名:邻居 \n    动作:(微微躬身，目光敬畏)\n    讲话:许先生，听闻您乃许圉师之孙，才华横溢，诗作更是声名显赫。今日在集市上见您，实乃荣幸。不知您近来可有新作？若有，能否赐教一二，让我们这些平民百姓也沾沾光？\n}\n{\n    角色名:许浑 \n    动作:(微微一笑，言辞谦逊)\n    讲话:邻居言重，仆不过是个微末之人，承蒙厚爱。虽有诗作数篇，却无敢自夸之意。许家之名，实在是得自于祖父之盛德，仆不过是微不足道的传承者。然若愿听仆所作，便是仆之荣幸。无论如何，愿以诗文抚慰心灵，共同感受这人间之美，未尝不可。\n}"
        },
        {
            "Type": "宫廷官场对话",
            "Location": "唐朝的地方官署",
            "Background": "许浑在任职期间与崔珦讨论治理之道，崔珦向许浑请教如何处理地方事务，许浑则以诗意表达治国理政的原则。",
            "Dialogue": "{\n    角色名:崔珦 \n    动作:(皱眉思索，认真倾听)\n    讲话:许先生，听闻你在当涂任职期间，致力于地方治理，能否分享一些经验？在我看来，治国理政，诗词也是一种智慧。你的诗作中常有治国理政之道，能否以此为题，给我一些启发？\n}\n{\n    角色名:许浑 \n    动作:(轻轻点头，语气温和)\n    讲话:崔兄，治国理政，实乃一门深奥之学。然仆认为，治国之道，首先在于德行，唯有施仁爱于百姓，方能得其心。正如诗中所言：“可怜国破忠臣死”，忠诚之士，必能为国尽心尽力。同时，诗文之中也可蕴含治国之道，需以情感动人，以诗引导民心。若能将这些理念贯穿于施政之中，或许能有所成就。\n}"
        },
        {
            "Type": "诗词戏剧对话",
            "Location": "夜晚的江边",
            "Background": "许浑在月下与杨于陵相会，二人吟咏相应，讨论诗歌的风格和情感，许浑感叹人生如梦，杨于陵则提到应珍惜眼前的美好时光。",
            "Dialogue": "{\n    角色名:杨于陵 \n    动作:(拈花轻笑，举杯相邀)\n    讲话:许兄，今夜月明如洗，不如共饮一杯，吟咏诗词。你我都是诗人，何不在此月下畅谈诗歌的意境，互相切磋，分享彼此的感悟？我对于诗歌的理解，向来认为在于情感的真实流露，而非拘泥于形式。你可否分享一下对这方面的看法？\n}\n{\n    角色名:许浑 \n    动作:(微微一笑，举杯回应)\n    讲话:杨兄所言极是，诗歌之美，确在于情感的真实流露。然我所习之律诗，虽求工整，却也不乏心中之情。正如今夜的明月，虽明亮，却也藏着无尽的思绪与感怀。若能在这月色之下，吟咏对酌，或许能够将心中所思所感寄托于诗中，成就一段佳话，何乐而不为呢？\n}"
        },
        {
            "Type": "书信交流",
            "Location": "许浑的书房",
            "Background": "许浑收到杜牧的赠诗，心中感激，回信表达对杜牧的敬仰，并附上自己的一首新作，以表友谊。",
            "Dialogue": "{\n    角色名:杜牧 \n    动作:(翻阅信件，神情愉悦)\n    讲话:许兄，近日收到你的诗作，读后令我颇感欣喜。你的才华在我看来，愈发出众，仿佛每一首诗都能勾勒出一幅动人的画面。能否再寄来新作，令我一同品味，若有机会，何不相约共饮一壶，共同交流诗文之道？\n}\n{\n    角色名:许浑 \n    动作:(微微一笑，心中感激)\n    讲话:杜兄，能得你之赞赏，实乃仆之荣幸。今有新作，虽不敢妄言，但愿以此寄情于你。你我皆为文人，诗酒相伴，或许能在此过程中，互相激发灵感。若有机会，定要相约共饮，畅谈人生，方能知己之情，何乐而不为呢？\n}"
        },
        {
            "Type": "家庭市井对话",
            "Location": "许浑家中",
            "Background": "许浑的家人询问他的仕途和诗作，许浑谈论自己在太平和当涂的经历，感慨仕途艰难，强调诗歌才是自己真正的归宿。",
            "Dialogue": "{\n    角色名:家人 \n    动作:(关心地询问)\n    讲话:许公，听闻您在当涂任职，仕途如何？近来可有新作？家中一切安好，您可要好好照顾自己。\n}\n{\n    角色名:许浑 \n    动作:(微微一叹，神情凝重)\n    讲话:家中一切安好，仆在任职期间，虽尝尽艰辛，然仍有些许感慨。仕途之艰难，常令我思绪万千，然我始终相信，诗歌才是我心灵的归宿。无论仕途如何，唯愿能在字里行间，找到自我，表达内心之感受。此生虽艰辛，却也愿意守住这一份热爱。\n}"
        },
        {
            "Type": "诗词戏剧对话",
            "Location": "润州的茶馆",
            "Background": "许浑与白居易相遇，二人对诗论道，许浑赞美白居易的诗歌情感细腻，白居易则称许浑的律诗工整，二人互相切磋。",
            "Dialogue": "{\n    角色名:白居易 \n    动作:(微笑着，举杯向许浑)\n    讲话:许兄，今夜月明，正是吟咏的好时光。听闻你的诗作颇具才情，是否可否让我一睹为快？我对你所作的律诗，极为欣赏，若能相互切磋，定能激发出更多的灵感。\n}\n{\n    角色名:许浑 \n    动作:(微微一笑，心中感激)\n    讲话:白兄，能得你之赞赏，实乃我之荣幸。虽我所作，未敢妄言与前贤相提并论，但愿以此机会，与君共品诗歌之美，互相交流，以期能够在诗词之道上更进一步。今夜月明，正适合吟咏，愿与君共赏这良辰美景。\n}"
        },
        {
            "Type": "宫廷官场对话",
            "Location": "朝堂上",
            "Background": "在一次朝会上，许浑被提名为监察御史，许浑对此感到意外，心中暗自思量如何在此职务上发挥自己的才能，期望能够为国效力。",
            "Dialogue": "{\n    角色名:朝臣 \n    动作:(恭敬地行礼，眼中带着期待)\n    讲话:许大人，恭喜您在此朝会上被提名为监察御史，若能在此职务上发光发热，必能为国效力。您对此职务有何打算？是否能为朝廷献计献策，助力政务？\n}\n{\n    角色名:许浑 \n    动作:(微微一颔首，眼中闪烁着坚定)\n    讲话:多谢诸位朝臣之厚爱，仆在此职务上，自当尽心尽力。监察御史之责，非但在于督察，更在于以仁爱之心对待百姓，方能达成治国之道。若能在此职务上为国效力，仆定会竭尽所能，力求不负众望。愿与诸位共勉，携手共进，助力朝廷之治平。"
        }
    ]
}