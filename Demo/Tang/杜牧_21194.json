{
    "基本信息": {
        "姓名": "杜牧",
        "性别": "男",
        "出生年份": "803",
        "死亡年份": "853",
        "享年": "51",
        "朝代": "唐",
        "家庭区分": "未详"
    },
    "亲属关系": [
        "杜牧的祖父是杜佑",
        "杜牧的父是杜从郁",
        "杜牧的子是杜荀鹤",
        "杜牧的弟是杜𫖮",
        "杜牧的岳父是裴偃",
        "杜牧的子是杜承泽",
        "杜牧的子是杜晦辞",
        "杜牧的子是杜德祥"
    ],
    "其他关系": [
        "杜牧友的对象是李群玉",
        "杜牧为李贺所著书作序",
        "杜牧为牛僧孺作墓志铭",
        "杜牧为韦温作墓志铭",
        "杜牧为李氏（岐阳公主）作墓志铭",
        "杜牧为崔郸之幕僚",
        "杜牧相唱和的对象是薛涛",
        "杜牧赠诗、文的对象是韩愈",
        "杜牧赠诗、文的对象是杜甫",
        "杜牧赠诗、文的对象是刘三复",
        "杜牧赠诗、文的对象是李德裕",
        "杜牧赠诗、文的对象是魏征",
        "杜牧赠诗、文的对象是李忱（唐宣宗）",
        "杜牧赠诗、文的对象是沈询",
        "杜牧赠诗、文的对象是裴休",
        "杜牧赠诗、文的对象是张文规",
        "杜牧赠诗、文的对象是牛僧孺",
        "杜牧赠诗、文的对象是崔铉",
        "杜牧赠诗、文的对象是白敏中",
        "杜牧赠诗、文的对象是崔珙",
        "杜牧赠诗、文的对象是崔郾",
        "杜牧赠诗、文的对象是崔郸",
        "杜牧赠诗、文的对象是王起",
        "杜牧赠诗、文的对象是释元孚",
        "杜牧赠诗、文的对象是许浑",
        "杜牧赠诗、文的对象是李群玉",
        "杜牧赠诗、文的对象是李愬",
        "杜牧赠诗、文的对象是沈亚之",
        "杜牧赠诗、文的对象是张祜",
        "杜牧赠诗、文的对象是孟迟",
        "杜牧赠诗、文的对象是赵嘏",
        "杜牧赠诗、文的对象是鲍溶",
        "杜牧赠诗、文的对象是裴坦",
        "杜牧赠诗、文的对象是李景让",
        "杜牧赠诗、文的对象是李愿",
        "杜牧赠诗、文的对象是李昂",
        "杜牧赠诗、文的对象是王铎",
        "杜牧赠诗、文的对象是魏扶",
        "杜牧赠诗、文的对象是马植",
        "杜牧赠诗、文的对象是卢弘止",
        "杜牧赠诗、文的对象是宋申锡",
        "杜牧赠诗、文的对象是李甘",
        "杜牧赠诗、文的对象是李播",
        "杜牧赠诗、文的对象是李郢",
        "杜牧赠诗、文的对象是李远",
        "杜牧赠诗、文的对象是赵纵",
        "杜牧赠诗、文的对象是李玭",
        "杜牧赠诗、文的对象是唐持",
        "杜牧赠诗、文的对象是章寿朋",
        "杜牧赠诗、文的对象是许颜",
        "杜牧赠诗、文的对象是王逢",
        "杜牧赠诗、文的对象是张次宗",
        "杜牧赠诗、文的对象是张好好",
        "杜牧赠诗、文的对象是张曼容",
        "杜牧赠诗、文的对象是裴杰",
        "杜牧赠诗、文的对象是裴素",
        "杜牧赠诗、文的对象是孙子端",
        "杜牧赠诗、文的对象是邢群",
        "杜牧赠诗、文的对象是卢霈",
        "杜牧赠诗、文的对象是卢简求",
        "杜牧赠诗、文的对象是崔碣",
        "杜牧赠诗、文的对象是崔群",
        "杜牧赠诗、文的对象是崔钧",
        "杜牧赠诗、文的对象是朱道灵",
        "杜牧赠诗、文的对象是殷潜之",
        "杜牧赠诗、文的对象是宇文临",
        "杜牧赠诗、文的对象是定子",
        "杜牧赠诗、文的对象是宋邧",
        "杜牧赠诗、文的对象是沈褒",
        "杜牧赠诗、文的对象是沈传师",
        "杜牧赠诗、文的对象是沈述师",
        "杜牧赠诗、文的对象是释大梦",
        "杜牧赠诗、文的对象是李方玄",
        "杜牧赠诗、文的对象是李褎",
        "杜牧赠诗、文的对象是李道枢",
        "杜牧赠诗、文的对象是李中敏",
        "杜牧赠诗、文的对象是韦楚老",
        "杜牧赠诗、文的对象是蒯希逸",
        "杜牧赠诗、文的对象是萧寘",
        "杜牧赠诗、文的对象是韩绰",
        "杜牧赠诗、文的对象是韩乂",
        "杜牧赠诗、文的对象是薛种",
        "杜牧赠诗、文的对象是薛道封",
        "杜牧赠诗、文的对象是薛邽",
        "杜牧赠诗、文的对象是杜𫖮",
        "杜牧赠诗、文的对象是杜秋娘",
        "杜牧赠诗、文的对象是杜阿宜",
        "杜牧赠诗、文的对象是史宪忠",
        "杜牧赠诗、文的对象是毕𫍯",
        "杜牧赠诗、文的对象是严恽",
        "杜牧赠诗、文的对象是刘瑑",
        "杜牧赠诗、文的对象是刘轺",
        "杜牧赠诗、文的对象是郑瓘",
        "杜牧赠诗、文的对象是郑处诲",
        "杜牧赠诗、文的对象是郑涓",
        "杜牧赠诗、文的对象是释惟真",
        "杜牧赠诗、文的对象是释太昱",
        "杜牧赠诗、文的对象是裴俦",
        "杜牧收到李商隐的赠诗、文",
        "杜牧收到杜荀鹤的赠诗、文",
        "杜牧收到李绅的赠诗、文",
        "杜牧收到张祜的赠诗、文",
        "杜牧收到赵嘏的赠诗、文",
        "杜牧收到曹唐的赠诗、文",
        "杜牧收到薛能的赠诗、文",
        "杜牧收到崔道融的赠诗、文",
        "杜牧收到曹汾的赠诗、文",
        "杜牧收到李郢的赠诗、文",
        "杜牧收到伍乔的赠诗、文"
    ],
    "入仕信息": [
        {
            "入仕方式": "科举: 进士(笼统)",
            "入仕年份": "831",
            "入仕年龄": "28"
        },
        {
            "入仕方式": "科举制举: 贤良方正能直言极谏科",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "杜十三",
            "别名类型": "行第"
        },
        {
            "别名": "牧之",
            "别名类型": "字"
        }
    ],
    "任职信息": [
        {
            "官职": "比部员外郎",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "大理少卿",
            "起始年份": "850",
            "结束年份": "未详",
            "任职方式": "正授",
            "任职地点": NaN
        },
        {
            "官职": "观察使僚佐",
            "起始年份": "未详",
            "结束年份": "未详",
            "任职方式": "正授",
            "任职地点": "江南东道"
        },
        {
            "官职": "观察使僚佐",
            "起始年份": "未详",
            "结束年份": "未详",
            "任职方式": "正授",
            "任职地点": "宣歙军节度"
        },
        {
            "官职": "观察使团练判官",
            "起始年份": "837",
            "结束年份": "未详",
            "任职方式": "正授",
            "任职地点": "宣歙军节度"
        },
        {
            "官职": "弘文馆校书郎",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "监察御史",
            "起始年份": "833",
            "结束年份": "未详",
            "任职方式": "正授",
            "任职地点": NaN
        },
        {
            "官职": "监察御史分司东都",
            "起始年份": "835",
            "结束年份": "未详",
            "任职方式": "正授",
            "任职地点": NaN
        },
        {
            "官职": "节度使推官",
            "起始年份": "833",
            "结束年份": "未详",
            "任职方式": "正授",
            "任职地点": "淮南道"
        },
        {
            "官职": "节度使掌书记",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "考功郎中",
            "起始年份": "851",
            "结束年份": "未详",
            "任职方式": "正授",
            "任职地点": NaN
        },
        {
            "官职": "吏部员外郎",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "史馆修撰",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "史馆修撰",
            "起始年份": "848",
            "结束年份": "未详",
            "任职方式": "正授",
            "任职地点": NaN
        },
        {
            "官职": "膳部员外郎",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "司勲员外郎",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "卫兵曹参军",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "知制诰",
            "起始年份": "851",
            "结束年份": "未详",
            "任职方式": "正授",
            "任职地点": NaN
        },
        {
            "官职": "中书舍人",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "中书舍人",
            "起始年份": "852",
            "结束年份": "未详",
            "任职方式": "正授",
            "任职地点": NaN
        },
        {
            "官职": "州刺史",
            "起始年份": "842",
            "结束年份": "未详",
            "任职方式": "正授",
            "任职地点": "黄州"
        },
        {
            "官职": "州刺史",
            "起始年份": "844",
            "结束年份": "未详",
            "任职方式": "正授",
            "任职地点": "池州"
        },
        {
            "官职": "州刺史",
            "起始年份": "未详",
            "结束年份": "未详",
            "任职方式": "正授",
            "任职地点": "睦州"
        },
        {
            "官职": "州刺史",
            "起始年份": "未详",
            "结束年份": "未详",
            "任职方式": "正授",
            "任职地点": "湖州"
        },
        {
            "官职": "州刺史",
            "起始年份": "842",
            "结束年份": "844",
            "任职方式": "正授",
            "任职地点": "黄州"
        },
        {
            "官职": "州刺史",
            "起始年份": "850",
            "结束年份": "851",
            "任职方式": "正授",
            "任职地点": "湖州"
        },
        {
            "官职": "州刺史",
            "起始年份": "845",
            "结束年份": "未详",
            "任职方式": "正授",
            "任职地点": "睦州"
        },
        {
            "官职": "州刺史",
            "起始年份": "844",
            "结束年份": "846",
            "任职方式": "正授",
            "任职地点": "武安"
        },
        {
            "官职": "州刺史",
            "起始年份": "未详",
            "结束年份": "未详",
            "任职方式": NaN,
            "任职地点": "黄州"
        },
        {
            "官职": "左补阙",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "县丞",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        }
    ],
    "地理信息": [
        {
            "地名": "万年",
            "地址类型": "葬地",
            "开始年份": "852",
            "结束年份": "未详"
        },
        {
            "地名": "万年",
            "地址类型": "死所",
            "开始年份": "852",
            "结束年份": "未详"
        },
        {
            "地名": "万年",
            "地址类型": "另一籍贯(基本地址)",
            "开始年份": "未详",
            "结束年份": "未详"
        },
        {
            "地名": "长安",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "樊川文集",
            "著述年份": "852",
            "著述角色": "未详"
        },
        {
            "著述名称": "南濠诗话",
            "著述年份": "852",
            "著述角色": "未详"
        },
        {
            "著述名称": "孙子兵法",
            "著述年份": "未详",
            "著述角色": "未详"
        },
        {
            "著述名称": "樊川别集",
            "著述年份": "未详",
            "著述角色": "未详"
        },
        {
            "著述名称": "樊川诗补遗",
            "著述年份": "未详",
            "著述角色": "未详"
        },
        {
            "著述名称": "樊川诗集注",
            "著述年份": "未详",
            "著述角色": "未详"
        },
        {
            "著述名称": "集外诗",
            "著述年份": "未详",
            "著述角色": "未详"
        },
        {
            "著述名称": "考工记 二卷",
            "著述年份": "未详",
            "著述角色": "撰著者"
        },
        {
            "著述名称": "考工记 二卷 附校讹 一卷",
            "著述年份": "未详",
            "著述角色": "撰著者"
        },
        {
            "著述名称": "考工记 二卷 附校讹 一卷 续校 一卷",
            "著述年份": "未详",
            "著述角色": "撰著者"
        },
        {
            "著述名称": "杜秋传一卷",
            "著述年份": "未详",
            "著述角色": "撰著者"
        }
    ],
    "社会区分": [
        "书法家",
        "诗人",
        "文人",
        "工于文",
        "[为官者：文]"
    ],
    "机构情况": [],
    "经历事件信息": [],
    "财富情况": [],
    "个人简介": [
        "杜牧（公元803－约852年），字牧之，号樊川居士，汉族，京兆万年（今陕西西安）人，唐代诗人。杜牧人称“小杜”，以别于杜甫。与李商隐并称“小李杜”。因晚年居长安南樊川别墅，故后世称“杜樊川”，著有《樊川文集》。 ► 杜牧的诗文(477篇)"
    ],
    "诗词文章内容": [
        {
            "标题": "清明",
            "作者": "杜牧",
            "内容": "清明时节雨纷纷，路上行人欲断魂。借问酒家何处有，牧童遥指杏花村。"
        },
        {
            "标题": "江南春",
            "作者": "杜牧",
            "内容": "千里莺啼绿映红，水村山郭酒旗风。 南朝四百八十寺，多少楼台烟雨中。"
        },
        {
            "标题": "赤壁",
            "作者": "杜牧",
            "内容": "折戟沉沙铁未销，自将磨洗认前朝。东风不与周郎便，铜雀春深锁二乔。"
        },
        {
            "标题": "寄扬州韩绰判官",
            "作者": "杜牧",
            "内容": "青山隐隐水迢迢，秋尽江南草未凋。二十四桥明月夜，玉人何处教吹箫？"
        },
        {
            "标题": "泊秦淮",
            "作者": "杜牧",
            "内容": "烟笼寒水月笼沙，夜泊秦淮近酒家。商女不知亡国恨，隔江犹唱后庭花。"
        },
        {
            "标题": "赠别二首·其二",
            "作者": "杜牧",
            "内容": "多情却似总无情，唯觉樽前笑不成。蜡烛有心还惜别，替人垂泪到天明。"
        },
        {
            "标题": "九日齐山登高 / 九日齐安登高",
            "作者": "杜牧",
            "内容": "江涵秋影雁初飞，与客携壶上翠微。尘世难逢开口笑，菊花须插满头归。但将酩酊酬佳节，不用登临恨落晖。古往今来只如此，牛山何必独霑衣。(霑 同：沾)"
        },
        {
            "标题": "过华清宫绝句三首·其一",
            "作者": "杜牧",
            "内容": "长安回望绣成堆，山顶千门次第开。一骑红尘妃子笑，无人知是荔枝来。"
        },
        {
            "标题": "题乌江亭",
            "作者": "杜牧",
            "内容": "胜败兵家事不期，包羞忍耻是男儿。 江东子弟多才俊，卷土重来未可知。"
        },
        {
            "标题": "山行",
            "作者": "杜牧",
            "内容": "远上寒山石径斜，白云深处有人家。(深处 一作：生处)停车坐爱枫林晚，霜叶红于二月花。"
        },
        {
            "标题": "秋夕",
            "作者": "杜牧",
            "内容": "银烛秋光冷画屏，轻罗小扇扑流萤。天阶夜色凉如水，卧看牵牛织女星。(天阶 一作：天街；卧看 一作：坐看)"
        },
        {
            "标题": "阿房宫赋",
            "作者": "杜牧",
            "内容": "　　六王毕，四海一，蜀山兀，阿房出。覆压三百余里，隔离天日。骊山北构而西折，直走咸阳。二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷焉，蜂房水涡，矗不知其几千万落。长桥卧波，未云何龙？复道行空，不霁何虹？高低冥迷，不知西东。歌台暖响，春光融融；舞殿冷袖，风雨凄凄。一日之内，一宫之间，而气候不齐。(不知乎 一作：不知其；西东 一作：东西)\n　　妃嫔媵嫱，王子皇孙，辞楼下殿，辇来于秦，朝歌夜弦，为秦宫人。明星荧荧，开妆镜也；绿云扰扰，梳晓鬟也；渭流涨腻，弃脂水也；烟斜雾横，焚椒兰也。雷霆乍惊，宫车过也；辘辘远听，杳不知其所之也。一肌一容，尽态极妍，缦立远视，而望幸焉。有不见者，三十六年。(有不见者 一作：有不得见者)\n　　燕赵之收藏，韩魏之经营，齐楚之精英，几世几年，剽掠其人，倚叠如山。一旦不能有，输来其间。鼎铛玉石，金块珠砾，弃掷逦迤，秦人视之，亦不甚惜。\n　　嗟乎！一人之心，千万人之心也。秦爱纷奢，人亦念其家。奈何取之尽锱铢，用之如泥沙！使负栋之柱，多于南亩之农夫；架梁之椽，多于机上之工女；钉头磷磷，多于在庾之粟粒；瓦缝参差，多于周身之帛缕；直栏横槛，多于九土之城郭；管弦呕哑，多于市人之言语。使天下之人，不敢言而敢怒。独夫之心，日益骄固。戍卒叫，函谷举，楚人一炬，可怜焦土！\n　　呜呼！灭六国者六国也，非秦也；族秦者秦也，非天下也。嗟乎！使六国各爱其人，则足以拒秦；使秦复爱六国之人，则递三世可至万世而为君，谁得而族灭也？秦人不暇自哀，而后人哀之；后人哀之而不鉴之，亦使后人而复哀后人也。"
        },
        {
            "标题": "紫薇花",
            "作者": "杜牧",
            "内容": "晓迎秋露一枝新，不占园中最上春。桃李无言又何在，向风偏笑艳阳人。"
        },
        {
            "标题": "叹花 / 怅诗",
            "作者": "杜牧",
            "内容": "自是寻春去校迟，不须惆怅怨芳时。 狂风落尽深红色，绿叶成阴子满枝。"
        },
        {
            "标题": "过华清宫绝句三首",
            "作者": "杜牧",
            "内容": "长安回望绣成堆，山顶千门次第开。一骑红尘妃子笑，无人知是荔枝来。\n新丰绿树起黄埃，数骑渔阳探使回。霓裳一曲千峰上，舞破中原始下来。\n万国笙歌醉太平，倚天楼殿月分明。云中乱拍禄山舞，风过重峦下笑声。"
        },
        {
            "标题": "赠别二首·其一",
            "作者": "杜牧",
            "内容": "娉娉袅袅十三余，豆蔻梢头二月初。春风十里扬州路，卷上珠帘总不如。"
        },
        {
            "标题": "遣怀",
            "作者": "杜牧",
            "内容": "落魄江南载酒行，楚腰纤细掌中轻。(江南 一作：江湖；纤细 一作：肠断)十年一觉扬州梦，赢得青楼薄幸名。"
        },
        {
            "标题": "长安秋望",
            "作者": "杜牧",
            "内容": "楼倚霜树外，镜天无一毫。南山与秋色，气势两相高。"
        },
        {
            "标题": "金谷园",
            "作者": "杜牧",
            "内容": "繁华事散逐香尘，流水无情草自春。日暮东风怨啼鸟，落花犹似坠楼人。"
        },
        {
            "标题": "将赴吴兴登乐游原一绝",
            "作者": "杜牧",
            "内容": "清时有味是无能，闲爱孤云静爱僧。 欲把一麾江海去，乐游原上望昭陵。"
        },
        {
            "标题": "题扬州禅智寺",
            "作者": "杜牧",
            "内容": "雨过一蝉噪，飘萧松桂秋。青苔满阶砌，白鸟故迟留。暮霭生深树，斜阳下小楼。谁知竹西路，歌吹是扬州。"
        },
        {
            "标题": "南陵道中 / 寄远",
            "作者": "杜牧",
            "内容": "南陵水面漫悠悠，风紧云轻欲变秋。正是客心孤迥处，谁家红袖凭江楼？"
        },
        {
            "标题": "题木兰庙",
            "作者": "杜牧",
            "内容": "弯弓征战作男儿，梦里曾经与画眉。 几度思归还把酒，拂云堆上祝明妃。"
        },
        {
            "标题": "早雁",
            "作者": "杜牧",
            "内容": "金河秋半虏弦开，云外惊飞四散哀。仙掌月明孤影过，长门灯暗数声来。须知胡骑纷纷在，岂逐春风一一回？莫厌潇湘少人处，水多菰米岸莓苔。"
        },
        {
            "标题": "读韩杜集",
            "作者": "杜牧",
            "内容": "杜诗韩笔愁来读，似倩麻姑痒处搔。天外凤凰谁得髓？无人解合续弦胶。"
        },
        {
            "标题": "秋浦途中",
            "作者": "杜牧",
            "内容": "萧萧山路穷秋雨，淅淅溪风一岸蒲。为问寒沙新到雁，来时还下杜陵无。"
        },
        {
            "标题": "月",
            "作者": "杜牧",
            "内容": "三十六宫秋夜深，昭阳歌断信沉沉。唯应独伴陈皇后，照见长门望幸心。"
        },
        {
            "标题": "题宣州开元寺水阁阁下宛溪夹溪居人",
            "作者": "杜牧",
            "内容": "六朝文物草连空，天淡云闲今古同。鸟去鸟来山色里，人歌人哭水声中。深秋帘幕千家雨，落日楼台一笛风。惆怅无日见范蠡，参差烟树五湖东。(无日 一作：无因)"
        },
        {
            "标题": "鹭鸶",
            "作者": "杜牧",
            "内容": "雪衣雪发青玉嘴，群捕鱼儿溪影中。惊飞远映碧山去，一树梨花落晚风。"
        },
        {
            "标题": "登乐游原",
            "作者": "杜牧",
            "内容": "长空澹澹孤鸟没，万古销沉向此中。 看取汉家何事业，五陵无树起秋风。"
        },
        {
            "标题": "旅宿",
            "作者": "杜牧",
            "内容": "旅馆无良伴，凝情自悄然。寒灯思旧事，断雁警愁眠。远梦归侵晓，家书到隔年。沧江好烟月，门系钓鱼船。"
        },
        {
            "标题": "初冬夜饮",
            "作者": "杜牧",
            "内容": "淮阳多病偶求欢，客袖侵霜与烛盘。 砌下梨花一堆雪，明年谁此凭阑干。"
        },
        {
            "标题": "题齐安城楼",
            "作者": "杜牧",
            "内容": "呜轧江楼角一声，微阳潋潋落寒汀。不用凭栏苦回首，故乡七十五长亭。"
        },
        {
            "标题": "送人",
            "作者": "杜牧",
            "内容": "鸳鸯帐里暖芙蓉，低泣关山几万重。明镜半边钗一股，此生何处不相逢。"
        },
        {
            "标题": "齐安郡后池绝句",
            "作者": "杜牧",
            "内容": "菱透浮萍绿锦池，夏莺千啭弄蔷薇。尽日无人看微雨，鸳鸯相对浴红衣。"
        },
        {
            "标题": "送隐者一绝",
            "作者": "杜牧",
            "内容": "无媒径路草萧萧，自古云林远市朝。公道世间唯白发，贵人头上不曾饶。"
        },
        {
            "标题": "登池州九峰楼寄张祜",
            "作者": "杜牧",
            "内容": "百感中来不自由，角声孤起夕阳楼。(中 一作：衷)碧山终日思无尽，芳草何年恨即休？睫在眼前长不见，道非身外更何求。谁人得似张公子，千首诗轻万户侯。"
        },
        {
            "标题": "雨",
            "作者": "杜牧",
            "内容": "连云接塞添迢递，洒幕侵灯送寂寥。\n\n一夜不眠孤客耳，主人窗外有芭蕉。"
        },
        {
            "标题": "齐安郡中偶题二首·其一",
            "作者": "杜牧",
            "内容": "两竿落日溪桥上，半缕轻烟柳影中。多少绿荷相倚恨，一时回首背西风。"
        },
        {
            "标题": "梅",
            "作者": "杜牧",
            "内容": "轻盈照溪水，掩敛下瑶台。妒雪聊相比，欺春不逐来。偶同佳客见，似为冻醪开。若在秦楼畔，堪为弄玉媒。"
        },
        {
            "标题": "村行",
            "作者": "杜牧",
            "内容": "春半南阳西，柔桑过村坞。娉娉垂柳风，点点回塘雨。蓑唱牧牛儿，篱窥茜裙女。半湿解征衫，主人馈鸡黍。"
        },
        {
            "标题": "题武关",
            "作者": "杜牧",
            "内容": "碧溪留我武关东，一笑怀王迹自穷。郑袖娇娆酣似醉，屈原憔悴去如蓬。山樯谷堑依然在，弱吐强吞尽已空。今日圣神家四海，戍旗长卷夕阳中。"
        },
        {
            "标题": "自宣城赴官上京",
            "作者": "杜牧",
            "内容": "潇洒江湖十过秋，酒杯无日不迟留。谢公城畔溪惊梦，苏小门前柳拂头。千里云山何处好，几人襟韵一生休。尘冠挂却知闲事，终拟蹉跎访旧游。"
        },
        {
            "标题": "送薛种游湖南",
            "作者": "杜牧",
            "内容": "贾傅松醪酒，秋来美更香。怜君片云思，一棹去潇湘。"
        },
        {
            "标题": "西江怀古",
            "作者": "杜牧",
            "内容": "上吞巴汉控潇湘，怒似连山静镜光。魏帝缝囊真戏剧，苻坚投棰更荒唐。千秋钓舸歌明月，万里沙鸥弄夕阳。范蠡清尘何寂寞，好风唯属往来商。"
        },
        {
            "标题": "屏风绝句",
            "作者": "杜牧",
            "内容": "屏风周昉画纤腰，岁久丹青色半销。 斜倚玉窗鸾发女，拂尘犹自妒娇娆。"
        },
        {
            "标题": "宣州送裴坦判官往舒州时牧欲赴官归京",
            "作者": "杜牧",
            "内容": "日暖泥融雪半消，行人芳草马声骄。九华山路云遮寺，清弋江村柳拂桥。君意如鸿高的的，我心悬旆正摇摇。同来不得同归去，故国逢春一寂寥！"
        },
        {
            "标题": "八六子·洞房深",
            "作者": "杜牧",
            "内容": "洞房深，画屏灯照，山色凝翠沉沉。听夜雨冷滴芭蕉，惊断红窗好梦，龙烟细飘绣衾。辞恩久归长信，凤帐萧疏，椒殿闲扇。辇路苔侵。绣帘垂，迟迟漏传丹禁。舜华偷悴，翠鬟羞整，愁坐望处，金舆渐远，何时彩仗重临？正消魂，梧桐又移翠阴。"
        },
        {
            "标题": "沈下贤",
            "作者": "杜牧",
            "内容": "斯人清唱何人和，草径苔芜不可寻。一夕小敷山下梦，水如环佩月如襟。"
        },
        {
            "标题": "题桃花夫人庙",
            "作者": "杜牧",
            "内容": "细腰宫里露桃新，脉脉无言度几春。至竟息亡缘底事，可怜金谷坠楼人。"
        },
        {
            "标题": "酬张祜处士见寄长句四韵",
            "作者": "杜牧",
            "内容": "七子论诗谁似公，曹刘须在指挥中。荐衡昔日知文举，乞火无人作蒯通。北极楼台长挂梦，西江波浪远吞空。可怜故国三千里，虚唱歌词满六宫。"
        },
        {
            "标题": "重送绝句",
            "作者": "杜牧",
            "内容": "绝艺如君天下少，闲人似我世间无。\n\n别后竹窗风雪夜，一灯明暗覆吴图。"
        },
        {
            "标题": "齐安郡晚秋",
            "作者": "杜牧",
            "内容": "柳岸风来影渐疏，使君家似野人居。云容水态还堪赏，啸志歌怀亦自如。雨暗残灯棋散后，酒醒孤枕雁来初。可怜赤壁争雄渡，唯有蓑翁坐钓鱼。"
        },
        {
            "标题": "寓言",
            "作者": "杜牧",
            "内容": "暖风迟日柳初含，顾影看身又自惭。\n\n何事明朝独惆怅，杏花时节在江南。"
        },
        {
            "标题": "秋思",
            "作者": "杜牧",
            "内容": "热去解钳釱，飘萧秋半时。微雨池塘见，好风襟袖知。\n\n发短梳未足，枕凉闲且欹。平生分过此，何事不参差。"
        },
        {
            "标题": "河湟",
            "作者": "杜牧",
            "内容": "元载相公曾借箸，宪宗皇帝亦留神。旋见衣冠就东市，忽遗弓剑不西巡。牧羊驱马虽戎服，白发丹心尽汉臣。唯有凉州歌舞曲，流传天下乐闲人。"
        },
        {
            "标题": "商山麻涧",
            "作者": "杜牧",
            "内容": "云光岚彩四面合，柔柔垂柳十余家。雉飞鹿过芳草远，牛巷鸡埘春日斜。秀眉老父对樽酒，茜袖女儿簪野花。征车自念尘土计，惆怅溪边书细沙。"
        },
        {
            "标题": "书怀",
            "作者": "杜牧",
            "内容": "满眼青山未得过，镜中无那鬓丝何。只言旋老转无事，欲到中年事更多。"
        },
        {
            "标题": "蔷薇花",
            "作者": "杜牧",
            "内容": "朵朵精神叶叶柔，雨晴香拂醉人头。\n\n石家锦幛依然在，闲倚狂风夜不收。"
        },
        {
            "标题": "题禅院",
            "作者": "杜牧",
            "内容": "觥船一棹百分空，十岁青春不负公。今日鬓丝禅榻畔，茶烟轻飏落花风。"
        },
        {
            "标题": "早行",
            "作者": "杜牧",
            "内容": "垂鞭信马行，数里未鸡鸣。林下带残梦，叶飞时忽惊。霜凝孤鹤迥，月晓远山横。僮仆休辞险，时平路复平。"
        },
        {
            "标题": "柳绝句",
            "作者": "杜牧",
            "内容": "数树新开翠影齐，倚风情态被春迷。\n\n依依故国樊川恨，半掩村桥半掩溪。"
        },
        {
            "标题": "念昔游三首",
            "作者": "杜牧",
            "内容": "十载飘然绳检外，樽前自献自为酬。秋山春雨闲吟处，倚遍江南寺寺楼。\n云门寺外逢猛雨，林黑山高雨脚长。曾奉郊宫为近侍，分明??羽林枪。\n李白题诗水西寺，古木回岩楼阁风。半醒半醉游三日，红白花开山雨中。"
        },
        {
            "标题": "睦州四韵",
            "作者": "杜牧",
            "内容": "州在钓台边，溪山实可怜。有家皆掩映，无处不潺湲。好树鸣幽鸟，晴楼入野烟。残春杜陵客，中酒落花前。"
        },
        {
            "标题": "及第后寄长安故人",
            "作者": "杜牧",
            "内容": "东都放榜未花开，三十三人走马回。秦地少年多酿酒，已将春色入关来。"
        },
        {
            "标题": "张好好诗",
            "作者": "杜牧",
            "内容": "牧大和三年，佐故吏部沈公江西幕，好好年十三，始以善歌舞来乐籍中。后一岁，公移镇宣城，复置好好于宣城籍中。后二岁，为沈著作以双鬟纳之。后二岁，于洛阳东城重睹好好，感旧伤怀，故题诗赠之。\n君为豫章姝，十三才有余。翠茁凤生尾，丹脸莲含跗。高阁倚天半，章江联碧虚。此地试君唱，特使华筵铺。主公顾四座，始讶来踟蹰。吴娃起引赞，低回映长裾。双鬟可高下，才过青罗襦。盼盼乍垂袖，一声雏凤呼。繁弦迸关纽，塞管裂圆芦。众音不能逐，袅袅穿云衢。主公再三叹，谓言天下殊。赠之天马锦，副以水犀梳。龙沙看秋浪，明月游东湖。自此每相见，三日已为疏。玉质随月满，艳态逐春舒。绛唇渐轻巧，云步转虚徐。旌旆忽东下，笙歌随舳舻。霜凋谢楼树，沙暖句溪蒲。身外任尘土，樽前且欢娱。飘然集仙客，讽赋欺相如。聘之碧瑶佩，载以紫云车。洞闭水声远，月高蟾影孤。尔来未几岁，散尽高阳徒。洛城重相见，婥婥为当垆。怪我苦何事，少年垂白须。朋游今在否，落拓更能无？门馆恸哭后，水云愁景初。斜日挂衰柳，凉风生座隅。洒尽满襟泪，短歌聊一书。"
        },
        {
            "标题": "愁",
            "作者": "杜牧",
            "内容": "聚散竟无形，回肠自结成。古今留不得，离别又潜生。\n\n降虏将军思，穷秋远客情。何人更憔悴，落第泣秦京。"
        },
        {
            "标题": "汴河阻冻",
            "作者": "杜牧",
            "内容": "千里长河初冻时，玉珂瑶珮响参差。\n\n浮生却似冰底水，日夜东流人不知。"
        },
        {
            "标题": "赠渔父",
            "作者": "杜牧",
            "内容": "芦花深泽静垂纶，月夕烟朝几十春。 自说孤舟寒水畔，不曾逢著独醒人。"
        },
        {
            "标题": "汉江",
            "作者": "杜牧",
            "内容": "溶溶漾漾白鸥飞，绿净春深好染衣。 南去北来人自老，夕阳长送钓船归。"
        },
        {
            "标题": "洛阳",
            "作者": "杜牧",
            "内容": "文争武战就神功，时似开元天宝中。已建玄戈收相土，应回翠帽过离宫。侯门草满宜寒兔，洛浦沙深下塞鸿。 疑有女娥西望处，上阳烟树正秋风。"
        },
        {
            "标题": "润州二首",
            "作者": "杜牧",
            "内容": "句吴亭东千里秋，放歌曾作昔年游。青苔寺里无马迹，绿水桥边多酒楼。大抵南朝皆旷达，可怜东晋最风流。月明更想桓伊在，一笛闻吹出塞愁。\n谢眺诗中佳丽地，夫差传里水犀军。城高铁瓮横强弩，柳暗朱楼多梦云。画角爱飘江北去，钓歌长向月中闻。扬州尘土试回首，不惜千金借与君。"
        },
        {
            "标题": "云",
            "作者": "杜牧",
            "内容": "东西那有碍，出处岂虚心。晓入洞庭阔，暮归巫峡深。\n\n渡江随鸟影，拥树隔猿吟。莫隐高唐去，枯苗待作霖。"
        },
        {
            "标题": "过勤政楼",
            "作者": "杜牧",
            "内容": "千秋佳节名空在，承露丝囊世已无。唯有紫苔偏称意，年年因雨上金铺。"
        },
        {
            "标题": "赠别",
            "作者": "杜牧",
            "内容": "眼前迎送不曾休，相续轮蹄似水流。门外若无南北路，\n\n人间应免别离愁。苏秦六印归何日，潘岳双毛去值秋。\n\n莫怪分襟衔泪语，十年耕钓忆沧洲。"
        },
        {
            "标题": "忆齐安郡",
            "作者": "杜牧",
            "内容": "平生睡足处，云梦泽南州。一夜风欺竹，连江雨送秋。格卑常汩汩，力学强悠悠。终掉尘中手，潇湘钓漫流。"
        },
        {
            "标题": "猿",
            "作者": "杜牧",
            "内容": "月白烟青水暗流，孤猿衔恨叫中秋。\n\n三声欲断疑肠断，饶是少年今白头。"
        },
        {
            "标题": "赠宣州元处士",
            "作者": "杜牧",
            "内容": "陵阳北郭隐，身世两忘者。蓬蒿三亩居，宽于一天下。樽酒对不酌，默与玄相话。人生自不足，爱叹遭逢寡。"
        },
        {
            "标题": "芭蕉",
            "作者": "杜牧",
            "内容": "芭蕉为雨移，故向窗前种。怜渠点滴声，留得归乡梦。\n\n梦远莫归乡，觉来一翻动。"
        },
        {
            "标题": "归家（一作赵嘏诗）",
            "作者": "杜牧",
            "内容": "稚子牵衣问，归来何太迟。共谁争岁月，赢得鬓边丝。"
        },
        {
            "标题": "赠别二首之一",
            "作者": "杜牧",
            "内容": "娉娉袅袅十三馀，豆蔻梢头二月初。春风十里扬州路，卷上珠帘总不如。"
        },
        {
            "标题": "送国棋王逢",
            "作者": "杜牧",
            "内容": "玉子纹楸一路饶，最宜檐雨竹萧萧。羸形暗去春泉长，拔势横来野火烧。守道还如周柱史，鏖兵不羡霍嫖姚。浮生七十更万日，与子期于局上销。"
        },
        {
            "标题": "寄远",
            "作者": "杜牧",
            "内容": "前山极远碧云合，清夜一声白雪微。\n\n欲寄相思千里月，溪边残照雨霏霏。"
        },
        {
            "标题": "七夕",
            "作者": "杜牧",
            "内容": "云阶月地一相过，未抵经年别恨多。\n\n最恨明朝洗车雨，不教回脚渡天河。"
        },
        {
            "标题": "早秋客舍",
            "作者": "杜牧",
            "内容": "风吹一片叶，万物已惊秋。独夜他乡泪，年年为客愁。\n\n别离何处尽，摇落几时休。不及磻溪叟，身闲长自由。"
        },
        {
            "标题": "齐安郡中偶题二首·其二",
            "作者": "杜牧",
            "内容": "秋声无不搅离心，梦泽蒹葭楚雨深。自滴阶前大梧叶，干君何事动哀吟。"
        },
        {
            "标题": "不寝",
            "作者": "杜牧",
            "内容": "到晓不成梦，思量堪白头。多无百年命，长有万般愁。世路应难尽，营生卒未休。莫言名与利，名利是身仇。"
        },
        {
            "标题": "台城曲二首",
            "作者": "杜牧",
            "内容": "整整复斜斜，随旗簇晚沙。门外韩擒虎，楼头张丽华。\n\n谁怜容足地，却羡井中蛙。\n\n王颁兵势急，鼓下坐蛮奴。潋滟倪塘水，叉牙出骨须。\n\n干芦一炬火，回首是平芜。"
        },
        {
            "标题": "送友人",
            "作者": "杜牧",
            "内容": "十载名兼利，人皆与命争。青春留不住，白发自然生。\n\n夜雨滴乡思，秋风从别情。都门五十里，驰马逐鸡声。"
        },
        {
            "标题": "龙丘途中二首（一作李商隐诗）",
            "作者": "杜牧",
            "内容": "汉苑残花别，吴江盛夏来。唯看万树合，不见一枝开。\n\n水色饶湘浦，滩声怯建溪。泪流回月上，可得更猿啼。"
        },
        {
            "标题": "惜春",
            "作者": "杜牧",
            "内容": "花开又花落，时节暗中迁。无计延春日，何能驻少年。\n\n小丛初散蝶，高柳即闻蝉。繁艳归何处，满山啼杜鹃。"
        },
        {
            "标题": "杜鹃",
            "作者": "杜牧",
            "内容": "杜宇竟何冤，年年叫蜀门。至今衔积恨，终古吊残魂。\n\n芳草迷肠结，红花染血痕。山川尽春色，呜咽复谁论。"
        },
        {
            "标题": "遣怀",
            "作者": "杜牧",
            "内容": "落魄江湖载酒行，楚腰纤细掌中轻。十年一觉扬州梦，赢得青楼薄幸名。"
        },
        {
            "标题": "盆池",
            "作者": "杜牧",
            "内容": "凿破苍苔地，偷他一片天。白云生镜里，明月落阶前。"
        },
        {
            "标题": "题白蘋洲",
            "作者": "杜牧",
            "内容": "山鸟飞红带，亭薇拆紫花。溪光初透彻，秋色正清华。\n\n静处知生乐，喧中见死夸。无多珪组累，终不负烟霞。"
        },
        {
            "标题": "独柳",
            "作者": "杜牧",
            "内容": "含烟一株柳，拂地摇风久。佳人不忍折，怅望回纤手。"
        },
        {
            "标题": "汴河怀古",
            "作者": "杜牧",
            "内容": "锦缆龙舟隋炀帝，平台复道汉梁王。\n\n游人闲起前朝念，折柳孤吟断杀肠。"
        },
        {
            "标题": "秋夕",
            "作者": "杜牧",
            "内容": "红烛秋光冷画屏，轻罗小扇扑流萤。天阶夜色凉如水，坐看牵牛织女星。"
        },
        {
            "标题": "重登科",
            "作者": "杜牧",
            "内容": "星汉离宫月出轮，满街含笑绮罗春。花前每被青蛾问，何事重来只一人。"
        },
        {
            "标题": "哭韩绰",
            "作者": "杜牧",
            "内容": "平明送葬上都门，绋翣交横逐去魂。\n\n归来冷笑悲身事，唤妇呼儿索酒盆。"
        },
        {
            "标题": "早秋",
            "作者": "杜牧",
            "内容": "疏雨洗空旷，秋标惊意新。大热去酷吏，清风来故人。樽酒酌未酌，晓花颦不颦。铢秤与缕雪，谁觉老陈陈？"
        },
        {
            "标题": "悲吴王城",
            "作者": "杜牧",
            "内容": "二月春风江上来，水精波动碎楼台。吴王宫殿柳含翠，\n\n苏小宅房花正开。解舞细腰何处往，能歌姹女逐谁回。\n\n千秋万古无消息，国作荒原人作灰。"
        },
        {
            "标题": "八六子",
            "作者": "杜牧",
            "内容": "洞房深，画屏灯照，山色凝翠沈沈。听夜雨，冷滴芭蕉，惊断红窗好梦，龙烟细飘绣衾。\n辞恩久归长信，凤帐萧疏，椒殿闲扃。"
        },
        {
            "标题": "八月十二日得替后移居霅溪馆，因题长句四韵",
            "作者": "杜牧",
            "内容": "万家相庆喜秋成，处处楼台歌板声。千岁鹤归犹有恨，\n\n一年人住岂无情。夜凉溪馆留僧话，风定苏潭看月生。\n\n景物登临闲始见，愿为闲客此闲行。"
        },
        {
            "标题": "同赵二十二访张明府郊居联句",
            "作者": "杜牧",
            "内容": "陶潜官罢酒瓶空，门掩杨花一夜风。 ——杜牧\n\n古调诗吟山色里，无弦琴在月明中。 ——赵嘏\n\n远檐高树宜幽鸟，出岫孤云逐晚虹。 ——杜牧\n\n别后东篱数枝菊，不知闲醉与谁同。 ——赵嘏"
        },
        {
            "标题": "杜秋娘诗",
            "作者": "杜牧",
            "内容": "京江水清滑，生女白如脂。其间杜秋者，不劳朱粉施。 老濞即山铸，后庭千双眉。秋持玉斝醉，与唱金缕衣。 濞既白首叛，秋亦红泪滋。吴江落日渡，灞岸绿杨垂。 联裾见天子，盼眄独依依。椒壁悬锦幕，镜奁蟠蛟螭。 低鬟认新宠，窈袅复融怡。月上白璧门，桂影凉参差。 金阶露新重，闲捻紫箫吹。莓苔夹城路，南苑雁初飞。 红粉羽林杖，独赐辟邪旗。归来煮豹胎，餍饫不能饴。 咸池升日庆，铜雀分香悲。雷音后车远，事往落花时。 燕禖得皇子，壮发绿緌緌.画堂授傅姆，天人亲捧持。 虎睛珠络褓，金盘犀镇帷。长杨射熊罴，武帐弄哑咿。 渐抛竹马剧，稍出舞鸡奇。崭崭整冠珮，侍宴坐瑶池。 眉宇俨图画，神秀射朝辉。一尺桐偶人，江充知自欺。 王幽茅土削，秋放故乡归。觚棱拂斗极，回首尚迟迟。 四朝三十载，似梦复疑非。潼关识旧吏，吏发已如丝。 却唤吴江渡，舟人那得知。归来四邻改，茂苑草菲菲。 清血洒不尽，仰天知问谁。寒衣一匹素，夜借邻人机。 我昨金陵过，闻之为歔欷。自古皆一贯，变化安能推。 夏姬灭两国，逃作巫臣姬。西子下姑苏，一舸逐鸱夷。 织室魏豹俘，作汉太平基。误置代籍中，两朝尊母仪。 光武绍高祖，本系生唐儿。珊瑚破高齐，作婢舂黄糜。 萧后去扬州，突厥为阏氏。女子固不定，士林亦难期。 射钩后呼父，钓翁王者师。无国要孟子，有人毁仲尼。 秦因逐客令，柄归丞相斯。安知魏齐首，见断箦中尸。 给丧蹶张辈，廊庙冠峨危。珥貂七叶贵，何妨戎虏支。 苏武却生返，邓通终死饥。主张既难测，翻覆亦其宜。 地尽有何物，天外复何之。指何为而捉，足何为而驰。 耳何为而听，目何为而窥。己身不自晓，此外何思惟。 因倾一樽酒，题作杜秋诗。愁来独长咏，聊可以自怡。"
        },
        {
            "标题": "罢钟陵幕吏十三年，来泊湓浦，感旧为诗",
            "作者": "杜牧",
            "内容": "青梅雨中熟，樯倚酒旗边。故国残春梦，孤舟一褐眠。\n\n摇摇远堤柳，暗暗十程烟。南奏钟陵道，无因似昔年。"
        },
        {
            "标题": "奉送中丞姊夫俦自大理卿出镇江西叙事书怀因成十二韵",
            "作者": "杜牧",
            "内容": "惟帝忧南纪，搜贤与大藩。梅仙调步骤，庾亮拂櫜鞬.\n\n一室何劳扫，三章自不冤。精明如定国，孤峻似陈蕃。\n\n灞岸秋犹嫩，蓝桥水始喧。红旓挂石壁，黑槊断云根。\n\n滕阁丹霄倚，章江碧玉奔。一声仙妓唱，千里暮江痕。\n\n私好初童稚，官荣见子孙。流年休挂念，万事至无言。\n\n玉辇君频过，冯唐将未论。庸书酬万债，竹坞问樊村。"
        },
        {
            "标题": "句溪夏日送卢霈秀才归王屋山将欲赴举",
            "作者": "杜牧",
            "内容": "野店正纷泊，茧蚕初引丝。行人碧溪渡，系马绿杨枝。\n\n苒苒迹始去，悠悠心所期。秋山念君别，惆怅桂花时。"
        },
        {
            "标题": "题白云楼（一作许浑诗，题作汉水伤稼）",
            "作者": "杜牧",
            "内容": "西北楼开四望通，残霞成绮月悬弓。江村夜涨浮天水，\n\n泽国秋生动地风。高下绿苗千顷尽，新陈红粟万箱空。\n\n才微分薄忧何益，却欲回心学塞翁。"
        },
        {
            "标题": "行次白沙馆，先寄上河南王侍郎",
            "作者": "杜牧",
            "内容": "夜程何处宿，山叠树层层。孤馆闲秋雨，空堂停曙灯。\n\n歌惭渔浦客，诗学雁门僧。此意无人识，明朝见李膺。"
        },
        {
            "标题": "行次白沙馆先寄上河南王侍郎",
            "作者": "杜牧",
            "内容": "夜程何处宿？山叠树层层。孤馆闲秋雨，空堂停曙灯。歌惭渔浦客，诗学雁门僧。此意无人识，明朝见李膺。"
        },
        {
            "标题": "斑竹筒簟",
            "作者": "杜牧",
            "内容": "血染斑斑成锦纹，昔年遗恨至今存。\n\n分明知是湘妃泣，何忍将身卧泪痕。"
        },
        {
            "标题": "冬日题智门寺北楼",
            "作者": "杜牧",
            "内容": "满怀多少是恩酬，未见功名已白头。\n\n不为寻山试筋力，岂能寒上背云楼。"
        },
        {
            "标题": "破镜",
            "作者": "杜牧",
            "内容": "佳人失手镜初分，何日团圆再会君。\n\n今朝万里秋风起，山北山南一片云。"
        },
        {
            "标题": "边上晚秋",
            "作者": "杜牧",
            "内容": "黑山南面更无州，马放平沙夜不收。\n\n风送孤城临晚角，一声声入客心愁。"
        },
        {
            "标题": "洛阳长句二首",
            "作者": "杜牧",
            "内容": "草色人心相与闲，是非名利有无间。桥横落照虹堪画，\n\n树锁千门鸟自还。芝盖不来云杳杳，仙舟何处水潺潺。\n\n君王谦让泥金事，苍翠空高万岁山。\n\n天汉东穿白玉京，日华浮动翠光生。桥边游女珮环委，\n\n波底上阳金碧明。月锁名园孤鹤唳，川酣秋梦凿龙声。\n\n连昌绣岭行宫在，玉辇何时父老迎。"
        },
        {
            "标题": "边上闻笳三首",
            "作者": "杜牧",
            "内容": "何处吹笳薄暮天，塞垣高鸟没狼烟。\n\n游人一听头堪白，苏武争禁十九年。\n\n海路无尘边草新，荣枯不见绿杨春。\n\n白沙日暮愁云起，独感离乡万里人。\n\n胡雏吹笛上高台，寒雁惊飞去不回。\n\n尽日春风吹不散，只应分付客愁来。"
        },
        {
            "标题": "秋梦",
            "作者": "杜牧",
            "内容": "寒空动高吹，月色满清砧。残梦夜魂断，美人边思深。\n\n孤鸿秋出塞，一叶暗辞林。又寄征衣去，迢迢天外心。"
        },
        {
            "标题": "长兴里夏日寄南邻避暑",
            "作者": "杜牧",
            "内容": "侯家大道傍，蝉噪树苍苍。开锁洞门远，卷帘官舍凉。\n\n栏围红药盛，架引绿萝长。永日一欹枕，故山云水乡。"
        },
        {
            "标题": "汴人舟行答张祜",
            "作者": "杜牧",
            "内容": "千万长河共使船，听君诗句倍怆然。\n\n春风野岸名花发，一道帆樯画柳烟。"
        },
        {
            "标题": "别家",
            "作者": "杜牧",
            "内容": "初岁娇儿未识爷，别爷不拜手吒叉。\n\n拊头一别三千里，何日迎门却到家。"
        },
        {
            "标题": "别怀",
            "作者": "杜牧",
            "内容": "相别徒成泣，经过总是空。劳生惯离别，夜梦苦西东。\n\n去路三湘浪，归程一片风。他年寄消息，书在鲤鱼中。"
        },
        {
            "标题": "琴曲歌辞。别鹤",
            "作者": "杜牧",
            "内容": "分飞共所从，六翮势摧风。声断碧云外，影孤明月中。\n\n青田归路远，月桂旧巢空。矫翼知何处，天涯不可穷。"
        },
        {
            "标题": "别沈处士",
            "作者": "杜牧",
            "内容": "旧事参差梦，新程逦迤秋。故人如见忆，时到寺东楼。"
        },
        {
            "标题": "别王十后遣京使累路附书",
            "作者": "杜牧",
            "内容": "重关晓度宿云寒，羸马缘知步步难。\n\n此信的应中路见，乱山何处拆书看。"
        },
        {
            "标题": "兵部尚书席上作",
            "作者": "杜牧",
            "内容": "华堂今日绮筵开，谁唤分司御史来。\n\n偶发狂言惊满坐，三重粉面一时回。"
        },
        {
            "标题": "闻开江相国宋（一作宋相公申锡）下世二首",
            "作者": "杜牧",
            "内容": "权门阴进夺移才，驿骑如星堕峡来。晁氏有恩忠作祸，\n\n贾生无罪直为灾。贞魂误向崇山没，冤气疑从湘水回。\n\n毕竟成功何处是，五湖云月一帆开。\n\n月落清湘棹不喧，玉杯瑶瑟奠蘋蘩。谁令力制乘轩鹤，\n\n自取机沉在槛猿。位极乾坤三事贵，谤兴华夏一夫冤。\n\n宵衣旰食明天子，日伏青蒲不为言。"
        },
        {
            "标题": "出关",
            "作者": "杜牧",
            "内容": "朝缨初解佐江濆，麋鹿心知自有群。汉囿猎稀慵献赋，\n\n楚山耕早任移文。卧归渔浦月连海，行望凤城花隔云。\n\n关吏不须迎马笑，去时无意学终军。"
        },
        {
            "标题": "洛中监察病假满，送韦楚老拾遗归朝",
            "作者": "杜牧",
            "内容": "洛桥风暖细翻衣，春引仙官去玉墀。独鹤初冲太虚日，\n\n九牛新落一毛时。行开教化期君是，卧病神祇祷我知。\n\n十载丈夫堪耻处，朱云犹掉直言旗。"
        },
        {
            "标题": "闻范秀才自蜀游江湖",
            "作者": "杜牧",
            "内容": "蜀道下湘渚，客帆应不迷。江分三峡响，山并九华齐。\n\n秋泊雁初宿，夜吟猿乍啼。归时慎行李，莫到石城西。"
        },
        {
            "标题": "泊松江（一作许浑诗，题作夜泊松江渡寄友人）",
            "作者": "杜牧",
            "内容": "清露白云明月天，与君齐棹木兰船。\n\n南湖风雨一相失，夜泊横塘心渺然。"
        },
        {
            "标题": "卜居招书侣",
            "作者": "杜牧",
            "内容": "忆昨未知道，临川每羡鱼。世途行处见，人事病来疏。\n\n微雨秋栽竹，孤灯夜读书。怜君亦同志，晚岁傍山居。"
        },
        {
            "标题": "不饮赠官妓",
            "作者": "杜牧",
            "内容": "芳草正得意，汀洲日欲西。无端千树柳，更拂一条溪。\n\n几朵梅堪折，何人手好携。谁怜佳丽地，春恨却凄凄。"
        },
        {
            "标题": "不饮赠酒",
            "作者": "杜牧",
            "内容": "细算人生事，彭殇共一筹。与愁争底事，要尔作戈矛。"
        },
        {
            "标题": "走笔送杜十三归京",
            "作者": "杜牧",
            "内容": "烟鸿上汉声声远，逸骥寻云步步高。\n\n应笑内兄年六十，郡城闲坐养霜毛。"
        },
        {
            "标题": "怀钟陵旧游四首",
            "作者": "杜牧",
            "内容": "一谒征南最少年，虞卿双璧截肪鲜。歌谣千里春长暖，丝管高台月正圆。玉帐军筹罗俊彦，绛帷环佩立神仙。陆公余德机云在，如我酬恩合执鞭。\n滕阁中春绮席开，柘枝蛮鼓殷晴雷。垂楼万幕青云合，破浪千帆阵马来。未掘双龙牛斗气，高悬一榻栋梁材。连巴控越知何有？珠翠沉檀处处堆。\n十顷平湖堤柳合，岸秋兰芷绿纤纤。一声明月采莲女，四面朱楼卷画帘。白鹭烟分光的的，微涟风定翠湉湉。斜晖更落西山影，千步虹桥气象兼。\n控压平江十万家，秋来江静镜新磨。城头晚鼓雷霆后，桥上游人笑语多。日落汀痕千里色，月当楼午一声歌。昔年行乐秾桃畔，醉与龙沙拣蜀罗。"
        },
        {
            "标题": "为人题赠二首",
            "作者": "杜牧",
            "内容": "我乏青云称，君无买笑金。虚传南国貌，争奈五陵心。\n\n桂席尘瑶珮，琼炉烬水沉。凝魂空荐梦，低耳悔听琴。\n\n月落珠帘卷，春寒锦幕深。谁家楼上笛，何处月明砧。\n\n兰径飞蝴蝶，筠笼语翠襟。和簪抛凤髻，将泪入鸳衾。\n\n的的新添恨，迢迢绝好音。文园终病渴，休咏白头吟。\n\n绿树莺莺语，平江燕燕飞。枕前闻雁去，楼上送春归。\n\n半月縆双脸，凝腰素一围。西墙苔漠漠，南浦梦依依。\n\n有恨簪花懒，无聊斗草稀。雕笼长惨淡，兰畹谩芳菲。\n\n镜敛青蛾黛，灯挑皓腕肌。避人匀迸泪，拖袖倚残晖。\n\n有貌虽桃李，单栖足是非。云輧载驭去，寒夜看裁衣。"
        },
        {
            "标题": "残春独来南亭因寄张祜",
            "作者": "杜牧",
            "内容": "暖云如粉草如茵，独步长堤不见人。一岭桃花红锦黦，\n\n半溪山水碧罗新。高枝百舌犹欺鸟，带叶梨花独送春。\n\n仲蔚欲知何处在，苦吟林下拂诗尘。"
        },
        {
            "标题": "见宋拾遗题名处，感而成诗",
            "作者": "杜牧",
            "内容": "窜逐穷荒与死期，饿唯蒿藿病无医。\n\n怜君更抱重泉恨，不见崇山谪去时。"
        },
        {
            "标题": "将赴宣州留题扬州禅智寺",
            "作者": "杜牧",
            "内容": "故里溪头松柏双，来时尽日倚松窗。\n\n杜陵隋苑已绝国，秋晚南游更渡江。"
        },
        {
            "标题": "将赴京留赠僧院",
            "作者": "杜牧",
            "内容": "九衢尘土递追攀，马迹轩车日暮间。玄发尽惊为客换，\n\n白头曾见几人闲。空悲浮世云无定，多感流年水不还。\n\n谢却从前受恩地，归来依止叩禅关。"
        },
        {
            "标题": "倡楼戏赠",
            "作者": "杜牧",
            "内容": "细柳桥边深半春，缬衣帘里动香尘。\n\n无端有寄闲消息，背插金钗笑向人。"
        },
        {
            "标题": "嘲妓（牧罢宣州幕，经陕，有酒纠妓肥硕，牧赠此诗）",
            "作者": "杜牧",
            "内容": "盘古当时有远孙，尚令今日逞家门。一车白土将泥项，\n\n十幅红旗补破裈.瓦官寺里逢行迹，华岳山前见掌痕。\n\n不须惆怅忧难嫁，待与将书问乐坤。"
        },
        {
            "标题": "华清宫",
            "作者": "杜牧",
            "内容": "零叶翻红万树霜，玉莲开蕊暖泉香。\n\n行云不下朝元阁，一曲淋铃泪数行。"
        },
        {
            "标题": "许七侍御弃官东归潇洒江南颇闻自适高秋企望",
            "作者": "杜牧",
            "内容": "天子绣衣吏，东吴美退居。有园同庾信，避事学相如。兰畹晴香嫩，筠溪翠影疏。江山九秋后，风月六朝余。锦帙开诗轴，青囊结道书。霜岩红薜荔，露沼白芙蕖。睡雨高梧密，棋灯小阁虚。冻醪元亮秫，寒鲙季鹰鱼。尘意迷今古，云情识卷舒。他年雪中棹，阳羡访吾庐。[于义兴县，近有水榭。]"
        },
        {
            "标题": "池州李使君没后十一日处州新命始到后见归妓感而成诗",
            "作者": "杜牧",
            "内容": "缙云新命诏初行，才是孤魂寿器成。黄壤不知新雨露，\n\n粉书空换旧铭旌。巨卿哭处云空断，阿鹜归来月正明。\n\n多少四年遗爱事，乡闾生子李为名。"
        },
        {
            "标题": "池州春送前进士蒯希逸",
            "作者": "杜牧",
            "内容": "芳草复芳草，断肠还断肠。自然堪下泪，何必更残阳。\n\n楚岸千万里，燕鸿三两行。有家归不得，况举别君觞。"
        },
        {
            "标题": "池州清溪",
            "作者": "杜牧",
            "内容": "弄溪终日到黄昏，照数秋来白发根。\n\n何物赖君千遍洗，笔头尘土渐无痕。"
        },
        {
            "标题": "见刘秀才与池州妓别",
            "作者": "杜牧",
            "内容": "远风南浦万重波，未似生离别恨多。楚管能吹柳花怨，\n\n吴姬争唱竹枝歌。金钗横处绿云堕，玉箸凝时红粉和。\n\n待得枚皋相见日，自应妆镜笑蹉跎。"
        },
        {
            "标题": "题池州弄水亭",
            "作者": "杜牧",
            "内容": "弄水亭前溪，飐滟翠绡舞。绮席草芊芊，紫岚峰伍伍。\n\n螭蟠得形势，翚飞如轩户。一镜奁曲堤，万丸跳猛雨。\n\n槛前燕雁栖，枕上巴帆去。丛筠侍修廊，密蕙媚幽圃。\n\n杉树碧为幢，花骈红作堵。停樽迟晚月，咽咽上幽渚。\n\n客舟耿孤灯，万里人夜语。漫流罥苔槎，饥凫晒雪羽。\n\n玄丝落钩饵，冰鳞看吞吐。断霓天帔垂，狂烧汉旗怒。\n\n旷朗半秋晓，萧瑟好风露。光洁疑可揽，欲以襟怀贮。\n\n幽抱吟九歌，羁情思湘浦。四时皆异状，终日为良遇。\n\n小山浸石棱，撑舟入幽处。孤歌倚桂岩，晚酒眠松坞。\n\n纡馀带竹村，蚕乡足砧杵。塍泉落环珮，畦苗差纂组。\n\n风俗知所尚，豪强耻孤侮。邻丧不相舂，公租无诟负。\n\n农时贵伏腊，簪瑱事礼赂。乡校富华礼，征行产强弩。\n\n不能自勉去，但愧来何暮。故园汉上林，信美非吾土。"
        },
        {
            "标题": "春末题池州弄水亭",
            "作者": "杜牧",
            "内容": "使君四十四，两佩左铜鱼。为吏非循吏，论书读底书。\n\n晚花红艳静，高树绿阴初。亭宇清无比，溪山画不如。\n\n嘉宾能啸咏，宫妓巧妆梳。逐日愁皆碎，随时醉有馀。\n\n偃须求五鼎，陶只爱吾庐。趣向人皆异，贤豪莫笑渠。"
        },
        {
            "标题": "池州废林泉寺",
            "作者": "杜牧",
            "内容": "废寺林溪上，颓垣倚乱峰。看栖归树鸟，犹想过山钟。\n\n石路寻僧去，此生应不逢。"
        },
        {
            "标题": "春晚题韦家亭子",
            "作者": "杜牧",
            "内容": "拥鼻侵襟花草香，高台春去恨茫茫。\n\n蔫红半落平池晚，曲渚飘成锦一张。"
        },
        {
            "标题": "池州送孟迟先辈",
            "作者": "杜牧",
            "内容": "昔子来陵阳，时当苦炎热。我虽在金台，头角长垂折。\n\n奉披尘意惊，立语平生豁。寺楼最鶱轩，坐送飞鸟没。\n\n一樽中夜酒，半破前峰月。烟院松飘萧，风廊竹交戛。\n\n时步郭西南，缭径苔圆折。好鸟响丁丁，小溪光汃汃。\n\n篱落见娉婷，机丝弄哑轧。烟湿树姿娇，雨馀山态活。\n\n仲秋往历阳，同上牛矶歇。大江吞天去，一练横坤抹。\n\n千帆美满风，晓日殷鲜血。历阳裴太守，襟韵苦超越。\n\n鞔鼓画麒麟，看君击狂节。离袖飐应劳，恨粉啼还咽。\n\n明年忝谏官，绿树秦川阔。子提健笔来，势若夸父渴。\n\n九衢林马挝，千门织车辙。秦台破心胆，黥阵惊毛发。\n\n子既屈一鸣，余固宜三刖。慵忧长者来，病怯长街喝。\n\n僧炉风雪夜，相对眠一褐。暖灰重拥瓶，晓粥还分钵。\n\n青云马生角，黄州使持节。秦岭望樊川，只得回头别。\n\n商山四皓祠，心与樗蒲说。大泽蒹葭风，孤城狐兔窟。\n\n且复考诗书，无因见簪笏。古训屹如山，古风冷刮骨。\n\n周鼎列瓶罂，荆璧横抛摋。力尽不可取，忽忽狂歌发。\n\n三年未为苦，两郡非不达。秋浦倚吴江，去楫飞青鹘。\n\n溪山好画图，洞壑深闺闼。竹冈森羽林，花坞团宫缬。\n\n景物非不佳，独坐如鞲绁。丹鹊东飞来，喃喃送君札。\n\n呼儿旋供衫，走门空踏袜。手把一枝物，桂花香带雪。\n\n喜极至无言，笑馀翻不悦。人生直作百岁翁，\n\n亦是万古一瞬中。我欲东召龙伯翁，上天揭取北斗柄。\n\n蓬莱顶上斡海水，水尽到底看海空。月于何处去，\n\n日于何处来？跳丸相趁走不住，\n\n尧舜禹汤文武周孔皆为灰。酌此一杯酒，与君狂且歌。\n\n离别岂足更关意，衰老相随可奈何。"
        },
        {
            "标题": "寄内兄和州崔员外十二韵",
            "作者": "杜牧",
            "内容": "历阳崔太守，何日不含情。恩义同钟李，埙篪实弟兄。\n\n光尘能混合，擘画最分明。台阁仁贤誉，闺门孝友声。\n\n西方像教毁，南海绣衣行。金橐宁回顾，珠簟肯一枨。\n\n只宜裁密诏，何自取专城。进退无非道，徊翔必有名。\n\n好风初婉软，离思苦萦盈。金马旧游贵，桐庐春水生。\n\n雨侵寒牖梦，梅引冻醪倾。共祝中兴主，高歌唱太平。"
        },
        {
            "标题": "酬王秀才桃花园见寄",
            "作者": "杜牧",
            "内容": "桃满西园淑景催，几多红艳浅深开。\n\n此花不逐溪流出，晋客无因入洞来。"
        },
        {
            "标题": "酬许十三秀才兼依来韵",
            "作者": "杜牧",
            "内容": "多为裁诗步竹轩，有时凝思过朝昏。篇成敢道怀金璞，\n\n吟苦唯应似岭猿。迷兴每惭花月夕，寄愁长在别离魂。\n\n凭君把卷侵寒烛，丽句时传画戟门。"
        },
        {
            "标题": "初春有感，寄歙州邢员外",
            "作者": "杜牧",
            "内容": "雪涨前溪水，啼声已绕滩。梅衰未减态，春嫩不禁寒。\n\n迹去梦一觉，年来事百般。闻君亦多感，何处倚阑干。"
        },
        {
            "标题": "夜泊桐庐眠先寄苏台卢郎中",
            "作者": "杜牧",
            "内容": "水槛桐庐馆，归舟系石根。笛吹孤戍月，犬吠隔溪村。\n\n十载违清裁，幽怀未一论。苏台菊花节，何处与开樽。"
        },
        {
            "标题": "正初奉酬歙州刺史邢群",
            "作者": "杜牧",
            "内容": "翠岩千尺倚溪斜，曾得严光作钓家。越嶂远分丁字水，\n\n腊梅迟见二年花。明时刀尺君须用，幽处田园我有涯。\n\n一壑风烟阳羡里，解龟休去路非赊。"
        },
        {
            "标题": "出宫人二首",
            "作者": "杜牧",
            "内容": "闲吹玉殿昭华管，醉折梨园缥蒂花。\n\n十年一梦归人世，绛缕犹封系臂纱。\n\n平阳拊背穿驰道，铜雀分香下璧门。\n\n几向缀珠深殿里，妒抛羞态卧黄昏。"
        },
        {
            "标题": "和野人殷潜之题筹笔驿十四韵",
            "作者": "杜牧",
            "内容": "三吴裂婺女，九锡狱孤儿。霸主业未半，本朝心是谁。\n\n永安宫受诏，筹笔驿沉思。画地乾坤在，濡毫胜负知。\n\n艰难同草创，得失计毫厘。寂默经千虑，分明浑一期。\n\n川流萦智思，山耸助扶持。慷慨匡时略，从容问罪师。\n\n褒中秋鼓角，渭曲晚旌旗。仗义悬无敌，鸣攻故有辞。\n\n若非天夺去，岂复虑能支。子夜星才落，鸿毛鼎便移。\n\n邮亭世自换，白日事长垂。何处躬耕者，犹题殄瘁诗。"
        },
        {
            "标题": "宣州送裴坦判官往舒州，时牧欲赴官归京",
            "作者": "杜牧",
            "内容": "日暖泥融雪半销，行人芳草马声骄。九华山路云遮寺，\n\n清弋江村柳拂桥。君意如鸿高的的，我心悬旆正摇摇。\n\n同来不得同归去，故国逢春一寂寥。"
        },
        {
            "标题": "初春雨中舟次和州横江裴使君见迎李赵二秀才…许浑先辈",
            "作者": "杜牧",
            "内容": "芳草渡头微雨时，万株杨柳拂波垂。蒲根水暖雁初浴，\n\n梅径香寒蜂未知。辞客倚风吟暗淡，使君回马湿旌旗。\n\n江南仲蔚多情调，怅望春阴几首诗。"
        },
        {
            "标题": "赴京初入汴口，晓景即事，先寄兵部李郎中",
            "作者": "杜牧",
            "内容": "清淮控隋漕，北走长安道。樯形栉栉斜，浪态迤迤好。\n\n初旭红可染，明河澹如扫。泽阔鸟来迟，村饥人语早。\n\n露蔓虫丝多，风蒲燕雏老。秋思高萧萧，客愁长袅袅。\n\n因怀京洛间，宦游何戚草。什伍持津梁，澒涌争追讨。\n\n翾便讵可寻，几秘安能考。小人乏馨香，上下将何祷。\n\n唯有君子心，显豁知幽抱。"
        },
        {
            "标题": "初上船留寄",
            "作者": "杜牧",
            "内容": "烟水本好尚，亲交何惨凄。况为珠履客，即泊锦帆堤。\n\n沙雁同船去，田鸦绕岸啼。此时还有味，必卧日从西。"
        },
        {
            "标题": "新转南曹未叙朝散初秋暑退出守吴兴书此篇以自见志",
            "作者": "杜牧",
            "内容": "捧诏汀洲去，全家羽翼飞。喜抛新锦帐，荣借旧朱衣。\n\n且免材为累，何妨拙有机。宋株聊自守，鲁酒怕旁围。\n\n清尚宁无素，光阴亦未晞。一杯宽幕席，五字弄珠玑。\n\n越浦黄柑嫩，吴溪紫蟹肥。平生江海志，佩得左鱼归。"
        },
        {
            "标题": "除官赴阙商山道中绝句",
            "作者": "杜牧",
            "内容": "水叠鸣珂树如帐，长杨春殿九门珂。\n\n我来惆怅不自决，欲去欲住终如何。"
        },
        {
            "标题": "除官归京睦州雨霁",
            "作者": "杜牧",
            "内容": "秋半吴天霁，清凝万里光。水声侵笑语，岚翠扑衣裳。\n\n远树疑罗帐，孤云认粉囊。溪山侵两越，时节到重阳。\n\n顾我能甘贱，无由得自强。误曾公触尾，不敢夜循墙。\n\n岂意笼飞鸟，还为锦帐郎。网今开傅燮，书旧识黄香。\n\n姹女真虚语，饥儿欲一行。浅深须揭厉，休更学张纲。"
        },
        {
            "标题": "除官行至昭应，闻友人出官因寄",
            "作者": "杜牧",
            "内容": "贱子来千里，明公去一麾。可能休涕泪，岂独感恩知。\n\n草木穷秋后，山川落照时。如何望故国，驱马却迟迟。"
        },
        {
            "标题": "郑瓘协律",
            "作者": "杜牧",
            "内容": "广文遗韵留樗散，鸡犬图书共一船。\n\n自说江湖不归事，阻风中酒过年年。"
        },
        {
            "标题": "川守大夫刘公早岁寓居敦行里肆有题壁十韵…辄献此诗",
            "作者": "杜牧",
            "内容": "旅馆当年葺，公才此日论。林繁轻竹祖，树暗惜桐孙。\n\n炼药藏金鼎，疏泉陷石盆。散科松有节，深薙草无根。\n\n龙卧池犹在，莺迁谷尚存。昔为扬子宅，今是李膺门。\n\n积学萤尝聚，微词凤早吞。百年明素志，三顾起新恩。\n\n雪耀冰霜冷，尘飞水墨昏。莫教垂露迹，岁晚杂苔痕。"
        },
        {
            "标题": "代吴兴妓春初寄薛军事",
            "作者": "杜牧",
            "内容": "雾冷侵红粉，春阴扑翠钿。自悲临晓镜，谁与惜流年。\n\n柳暗霏微雨，花愁黯淡天。金钗有几只，抽当酒家钱。"
        },
        {
            "标题": "春尽途中",
            "作者": "杜牧",
            "内容": "田园不事来游宦，故国谁教尔别离。\n\n独倚关亭还把酒，一年春尽送春诗。"
        },
        {
            "标题": "春日茶山病不饮酒，因呈宾客",
            "作者": "杜牧",
            "内容": "笙歌登画船，十日清明前。山秀白云腻，溪光红粉鲜。\n\n欲开未开花，半阴半晴天。谁知病太守，犹得作茶仙。"
        },
        {
            "标题": "春日古道傍作",
            "作者": "杜牧",
            "内容": "万古荣华旦暮齐，楼台春尽草萋萋。\n\n君看陌上何人墓，旋化红尘送马蹄。"
        },
        {
            "标题": "春日寄许浑先辈",
            "作者": "杜牧",
            "内容": "蓟北雁初去，湘南春又归。水流沧海急，人到白头稀。\n\n塞路尽何处，我愁当落晖。终须接鸳鹭，霄汉共高飞。"
        },
        {
            "标题": "春日言怀寄虢州李常侍十韵",
            "作者": "杜牧",
            "内容": "岸藓生红药，岩泉涨碧塘。地分莲岳秀，草接鼎原芳。\n\n雨派潈漴急，风畦芷若香。织蓬眠舴艋，惊梦起鸳鸯。\n\n论吐开冰室，诗陈曝锦张。貂簪荆玉润，丹穴凤毛光。\n\n今日还珠守，何年执戟郎。且嫌游昼短，莫问积薪长。\n\n无计披清裁，唯持祝寿觞。愿公如卫武，百岁尚康强。"
        },
        {
            "标题": "长安送友人游湖南（一作长安送人）",
            "作者": "杜牧",
            "内容": "子性剧弘和，愚衷深褊狷。相舍嚣譊中，吾过何由鲜。\n\n楚南饶风烟，湘岸苦萦宛。山密夕阳多，人稀芳草远。\n\n青梅繁枝低，斑笋新梢短。莫哭葬鱼人，酒醒且眠饭。"
        },
        {
            "标题": "春申君",
            "作者": "杜牧",
            "内容": "烈士思酬国士恩，春申谁与快冤魂。\n\n三千宾客总珠履，欲使何人杀李园。"
        },
        {
            "标题": "陕州醉赠裴四同年",
            "作者": "杜牧",
            "内容": "凄风洛下同羁思，迟日棠阴得醉歌。\n\n自笑与君三岁别，头衔依旧鬓丝多。"
        },
        {
            "标题": "咏歌圣德，远怀天宝，因题关亭长句四韵",
            "作者": "杜牧",
            "内容": "圣敬文思业太平，海寰天下唱歌行。秋来气势洪河壮，\n\n霜后精神泰华狞，广德者强朝万国，用贤无敌是长城。\n\n君王若悟治安论，安史何人敢弄兵。"
        },
        {
            "标题": "和宣州沈大夫登北楼书怀",
            "作者": "杜牧",
            "内容": "兵符严重辞金马，星剑光芒射斗牛。笔落青山飘古韵，\n\n帐开红旆照高秋。香连日彩浮绡幕，溪逐歌声绕画楼。\n\n可惜登临佳丽地，羽仪须去凤池游。"
        },
        {
            "标题": "村舍燕",
            "作者": "杜牧",
            "内容": "汉宫一百四十五，多下珠帘闭琐窗。\n\n何处营巢夏将半，茅檐烟里语双双。"
        },
        {
            "标题": "题村舍",
            "作者": "杜牧",
            "内容": "三树稚桑春未到，扶床乳女午啼饥。\n\n潜销暗铄归何处，万指侯家自不知。"
        },
        {
            "标题": "大梦上人自庐峰回",
            "作者": "杜牧",
            "内容": "行脚寻常到寺稀，一枝藜杖一禅衣。\n\n开门满院空秋色，新向庐峰过夏归。"
        },
        {
            "标题": "大雨行（开成三年宣州开元寺作）",
            "作者": "杜牧",
            "内容": "东垠黑风驾海水，海底卷上天中央。三吴六月忽凄惨，\n\n晚后点滴来苍茫。铮栈雷车轴辙壮，矫躩蛟龙爪尾长。\n\n神鞭鬼驭载阴帝，来往喷洒何颠狂。四面崩腾玉京仗，\n\n万里横互羽林枪。云缠风束乱敲磕，黄帝未胜蚩尤强。\n\n百川气势苦豪俊，坤关密锁愁开张。太和六年亦如此，\n\n我时壮气神洋洋。东楼耸首看不足，恨无羽翼高飞翔。\n\n尽召邑中豪健者，阔展朱盘开酒场。奔觥槌鼓助声势，\n\n眼底不顾纤腰娘。今年闒茸鬓已白，奇游壮观唯深藏。\n\n景物不尽人自老，谁知前事堪悲伤。"
        },
        {
            "标题": "代人寄远　六言二首",
            "作者": "杜牧",
            "内容": "河桥酒旆风软，候馆梅花雪娇。宛陵楼上瞪目，我郎何处情饶？绣领任垂蓬髻，丁香闲结春梢。剩肯新年归否？江南绿草迢迢。"
        },
        {
            "标题": "代人寄远六言二首",
            "作者": "杜牧",
            "内容": "河桥酒旆风软，候馆梅花雪娇。\n\n宛陵楼上瞪目，我郎何处情饶。\n\n绣领任垂蓬髻，丁香闲结春梢。\n\n剩肯新年归否，江南绿草迢迢。"
        },
        {
            "标题": "丹水",
            "作者": "杜牧",
            "内容": "何事苦萦回，离肠不自裁。恨身随梦去，春态逐云来。\n\n沈定蓝光彻，喧盘粉浪开。翠岩三百尺，谁作子陵台。"
        },
        {
            "标题": "寄卢先辈",
            "作者": "杜牧",
            "内容": "一从分首剑江滨，南国相思寄梦频。书去又逢商岭雪，\n\n信回应过洞庭春。关河日日悲长路，霄汉年年望后尘。\n\n愿指丹梯曾到处，莫教犹作独迷人。"
        },
        {
            "标题": "道一大尹存之、庭美二学士简于圣明…四韵呈上三君子",
            "作者": "杜牧",
            "内容": "九金神鼎重丘山，五玉诸侯杂珮环。星座通霄狼鬣暗，\n\n戍楼吹笛虎牙闲。斗间紫气龙埋狱，天上洪炉帝铸颜。\n\n若念西河旧交友，鱼符应许出函关。"
        },
        {
            "标题": "寄浙西李判官",
            "作者": "杜牧",
            "内容": "燕台上客意何如，四五年来渐渐疏。直道莫抛男子业，\n\n遭时还与故人书。青云满眼应骄我，白发浑头少恨渠。\n\n唯念贤哉崔大让，可怜无事不歌鱼。"
        },
        {
            "标题": "登澧州驿楼寄京兆韦尹（尹曾典此郡）",
            "作者": "杜牧",
            "内容": "一话涔阳旧使君，郡人回首望青云。\n\n政声长与江声在，自到津楼日夜闻。"
        },
        {
            "标题": "登九峰楼",
            "作者": "杜牧",
            "内容": "晴江滟滟含浅沙，高低绕郭滞秋花。牛歌鱼笛山月上，\n\n鹭渚鹙梁溪日斜。为郡异乡徒泥酒，杜陵芳草岂无家。\n\n白头搔杀倚柱遍，归棹何时闻轧鸦。"
        },
        {
            "标题": "题池州贵池亭",
            "作者": "杜牧",
            "内容": "势比凌歊宋武台，分明百里远帆开。\n\n蜀江雪浪西江满，强半春寒去却来。"
        },
        {
            "标题": "夏州崔常侍自少常亚列出领麾幢十韵",
            "作者": "杜牧",
            "内容": "帝命诗书将，登坛礼乐卿。三边要高枕，万里得长城。\n\n对客犹褒博，填门已旆旌。腰间五绶贵，天下一家荣。\n\n野水差新燕，芳郊哢夏莺。别风嘶玉勒，残日望金茎。\n\n榆塞孤烟媚，银川绿草明。戈矛虓虎士，弓箭落雕兵。\n\n魏绛言堪采，陈汤事偶成。若须垂竹帛，静胜是功名。"
        },
        {
            "标题": "东兵长句十韵",
            "作者": "杜牧",
            "内容": "上党争为天下脊，邯郸四十万秦坑。狂童何者欲专地，\n\n圣主无私岂玩兵。玄象森罗摇北落，诗人章句咏东征。\n\n雄如马武皆弹剑，少似终军亦请缨。屈指庙堂无失策，\n\n垂衣尧舜待升平。羽林东下雷霆怒，楚甲南来组练明。\n\n即墨龙文光照曜，常山蛇阵势纵横。落雕都尉万人敌，\n\n黑槊将军一鸟轻。渐见长围云欲合，可怜穷垒带犹萦。\n\n凯歌应是新年唱，便逐春风浩浩声。"
        },
        {
            "标题": "隋苑（一作李商隐诗，题云定子）",
            "作者": "杜牧",
            "内容": "红霞一抹广陵春，定子当筵睡脸新。\n\n却笑吃亏隋炀帝，破家亡国为谁人。"
        },
        {
            "标题": "东都送郑处诲校书归上都",
            "作者": "杜牧",
            "内容": "悠悠渠水清，雨霁洛阳城。槿堕初开艳，蝉闻第一声。\n\n故人容易去，白发等闲生。此别无多语，期君晦盛名。"
        },
        {
            "标题": "许秀才至辱李蕲州绝句，问断酒之情因寄",
            "作者": "杜牧",
            "内容": "有客南来话所思，故人遥枉醉中诗。\n\n暂因微疾须防酒，不是欢情减旧时。"
        },
        {
            "标题": "题宣州开元寺　寺置于东晋时。",
            "作者": "杜牧",
            "内容": "南朝谢朓城，东吴最深处。亡国去如鸿，遗寺藏烟坞。楼飞九十尺，廊环四百柱。高高下下中，风绕松桂树。青苔照朱阁，白鸟两相语。溪声入僧梦，月色晖粉堵。阅景无旦夕，凭栏有今古。留我酒一樽，前山看春雨。"
        },
        {
            "标题": "题宣州开元寺（寺置于东晋时）",
            "作者": "杜牧",
            "内容": "南朝谢脁城，东吴最深处。亡国去如鸿，遗寺藏烟坞。\n\n楼飞九十尺，廊环四百柱。高高下下中，风绕松桂树。\n\n青苔照朱阁，白鸟两相语。溪声入僧梦，月色晖粉堵。\n\n阅景无旦夕，凭阑有今古。留我酒一樽，前山看春雨。"
        },
        {
            "标题": "途中逢故人，话西山读书早曾游览",
            "作者": "杜牧",
            "内容": "西岩曾到读书堂，穿竹行莎十里强。湖上梦馀波滟滟，\n\n岭头愁断路茫茫。经过事寄烟霞远，名利尘随日月长。\n\n莫道少年头不白，君看潘岳几茎霜。"
        },
        {
            "标题": "江楼晚望",
            "作者": "杜牧",
            "内容": "湖山翠欲结蒙笼，汗漫谁游夕照中。初语燕雏知社日，\n\n习飞鹰隼识秋风。波摇珠树千寻拔，山凿金陵万仞空。\n\n不欲登楼更怀古，斜阳江上正飞鸿。\n"
        },
        {
            "标题": "冬日五湖馆水亭怀别",
            "作者": "杜牧",
            "内容": "芦荻花多触处飞，独凭虚槛雨微微。寒林叶落鸟巢出，\n\n古渡风高渔艇稀。云抱四山终日在，草荒三径几时归。\n\n江城向晚西流急，无限乡心闻捣衣。"
        },
        {
            "标题": "冬至日遇京使发寄舍弟",
            "作者": "杜牧",
            "内容": "远信初凭双鲤去，他乡正遇一阳生。尊前岂解愁家国，\n\n辇下唯能忆弟兄。旅馆夜忧姜被冷，暮江寒觉晏裘轻。\n\n竹门风过还惆怅，疑是松窗雪打声。"
        },
        {
            "标题": "送王侍御赴夏口座主幕",
            "作者": "杜牧",
            "内容": "君为珠履三千客，我是青衿七十徒。礼数全优知隗始，\n\n讨论常见念回愚。黄鹤楼前春水阔，一杯还忆故人无。"
        },
        {
            "标题": "冬至日寄小侄阿宜诗",
            "作者": "杜牧",
            "内容": "小侄名阿宜，未得三尺长。头圆筋骨紧，两眼明且光。\n\n去年学官人，竹马绕四廊。指挥群儿辈，意气何坚刚。\n\n今年始读书，下口三五行。随兄旦夕去，敛手整衣裳。\n\n去岁冬至日，拜我立我旁。祝尔愿尔贵，仍且寿命长。\n\n今年我江外，今日生一阳。忆尔不可见，祝尔倾一觞。\n\n阳德比君子，初生甚微茫。排阴出九地，万物随开张。\n\n一似小儿学，日就复月将。勤勤不自已，二十能文章。\n\n仕宦至公相，致君作尧汤。我家公相家，剑佩尝丁当。\n\n旧第开朱门，长安城中央。第中无一物，万卷书满堂。\n\n家集二百编，上下驰皇王。多是抚州写，今来五纪强。\n\n尚可与尔读，助尔为贤良。经书括根本，史书阅兴亡。\n\n高摘屈宋艳，浓薰班马香。李杜泛浩浩，韩柳摩苍苍。\n\n近者四君子，与古争强梁。愿尔一祝后，读书日日忙。\n\n一日读十纸，一月读一箱。朝廷用文治，大开官职场。\n\n愿尔出门去，取官如驱羊。吾兄苦好古，学问不可量。\n\n昼居府中治，夜归书满床。后贵有金玉，必不为汝藏。\n\n崔昭生崔芸，李兼生窟郎。堆钱一百屋，破散何披猖。\n\n今虽未即死，饿冻几欲僵。参军与县尉，尘土惊劻勷。\n\n一语不中治，笞箠身满疮。官罢得丝发，好买百树桑。\n\n税钱未输足，得米不敢尝。愿尔闻我语，欢喜入心肠。\n\n大明帝宫阙，杜曲我池塘。我若自潦倒，看汝争翱翔。\n\n总语诸小道，此诗不可忘。"
        },
        {
            "标题": "书怀寄卢州（一作泸州守）",
            "作者": "杜牧",
            "内容": "谢山南畔州，风物最宜秋。太守悬金印，佳人敞画楼。\n\n凝缸暗醉夕，残月上汀州。可惜当年鬓，朱门不得游。"
        },
        {
            "标题": "晚泊",
            "作者": "杜牧",
            "内容": "帆湿去悠悠，停桡宿渡头。乱烟迷野岸，独鸟出中流。\n\n篷雨延乡梦，江风阻暮秋。傥无身外事，甘老向扁舟。"
        },
        {
            "标题": "独酌",
            "作者": "杜牧",
            "内容": "窗外正风雪，拥炉开酒缸。何如钓船雨，篷底睡秋江。"
        },
        {
            "标题": "读韩杜集",
            "作者": "杜牧",
            "内容": "杜诗韩集愁来读，似倩麻姑痒处搔。天外凤凰谁得髓？无人解合续弦胶。"
        },
        {
            "标题": "子规　[一作李白诗，题作《宣城见杜鹃花》",
            "作者": "杜牧",
            "内容": "蜀地曾闻子规鸟，宣城又见杜鹃花。一叫一回肠一断，三春三月忆三巴。"
        },
        {
            "标题": "渡吴江",
            "作者": "杜牧",
            "内容": "堠馆人稀夜更长，姑苏城远树苍苍。江湖潮落高楼迥，\n\n河汉秋归广殿凉。月转碧梧移鹊影，露低红草湿萤光。\n\n文园诗侣应多思，莫醉笙歌掩华堂。"
        },
        {
            "标题": "暝投云智寺渡溪不得，却取沿江路往",
            "作者": "杜牧",
            "内容": "双岩泻一川，回马断桥前。古庙阴风地，寒钟暮雨天。\n\n沙虚留虎迹，水滑带龙涎。却下临江路，潮深无渡船。"
        },
        {
            "标题": "湖南正初招李郢秀才",
            "作者": "杜牧",
            "内容": "行乐及时时已晚，对酒当歌歌不成。千里暮山重叠翠，\n\n一溪寒水浅深清。高人以饮为忙事，浮世除诗尽强名。\n\n看著白蘋芽欲吐，雪舟相访胜闲行。"
        },
        {
            "标题": "对花微疾不饮，呈坐中诸公",
            "作者": "杜牧",
            "内容": "花前虽病亦提壶，数调持觞兴有无。\n\n尽日临风羡人醉，雪香空伴白髭须。"
        },
        {
            "标题": "方响",
            "作者": "杜牧",
            "内容": "数条秋水挂琅玕，玉手丁当怕夜寒。\n\n曲尽连敲三四下，恐惊珠泪落金盘。"
        },
        {
            "标题": "雪晴访赵嘏街西所居三韵",
            "作者": "杜牧",
            "内容": "命代风骚将，谁登李杜坛。少陵鲸海动，翰苑鹤天寒。\n\n今日访君还有意，三条冰雪独来看。"
        },
        {
            "标题": "访许颜",
            "作者": "杜牧",
            "内容": "门近寒溪窗近山，枕山流水日潺潺。\n\n长嫌世上浮云客，老向尘中不解颜。"
        },
        {
            "标题": "分司东都寓居履道叨承川尹刘侍郎大夫恩知上",
            "作者": "杜牧",
            "内容": "命世须人瑞，匡君在岳灵。气和薰北陆，襟旷纳东溟。赋妙排鹦鹉，诗能继鶺鴒。蒲亲香案色，兰动粉闱馨。周孔传文教，萧曹授武经。家童谙禁掖，厩马识金铃。性与奸邪背，心因启沃冥。进贤光日月，诛恶助雷霆。阊阖开时召，《箫韶》奏处听。水精悬御幄，云母展宫屏。捧诏巡汧陇，飞书护井陉。先声威虎兕，余力活蟭螟。荣重秦军箭，功高汉将铭。戈鋋回紫塞，干戚散彤庭。顺美皇恩洽，扶颠国步宁。禹谟推掌诰，汤网属司刑。稚榻蓬莱掩，膺舟巩洛停。马群先去害，民籍更添丁。猾吏门长塞，豪家户不扃。四知台上镜，三惑镜中瓶。雅韵凭开匣，雄芒待发硎。火中胶绿树，泉下劚青萍。五岳期双节，三台空一星。凤池方注意，麟阁会图行。寒暑逾流电，光阴甚建瓴。散曹分已白，崇直眼由青。赐第成官舍，佣居起客亭。松筠侵巷陌，禾黍接郊垌。宿雨回为沼，春沙淀作汀。鱼罾栖翡翠，蛛网挂蜻蜓。迟晓河初转，伤秋露已零。梦余钟杳杳，吟罢烛荧荧。字小书难写，杯迟酒易醒。久贫惊早雁，多病放残萤。雪劲孤根竹，风雕数荚蓂。转喉空婀娜，垂手自娉婷。胫细摧新履，腰羸减旧鞓。海边慵逐臭，尘外怯吞腥。隐豹窥重巘，潜虬避浊泾。商歌如不顾，归棹越南(氵灵)。"
        },
        {
            "标题": "分司东都寓居履道叨承川尹刘侍郎大夫恩知上四十韵",
            "作者": "杜牧",
            "内容": "命世须人瑞，匡君在岳灵。气和薰北陆，襟旷纳东溟。\n\n赋妙排鹦鹉，诗能继鶺鴒.蒲亲香案色，兰动粉闱馨。\n\n周孔传文教，萧曹授武经。家僮谙禁掖，厩马识金铃。\n\n性与奸邪背，心因启沃冥。进贤光日月，诛恶助雷霆。\n\n阊阖开时召，箫韶奏处听。水精悬御幄，云母展宫屏。\n\n捧诏巡汧陇，飞书护井陉。先声威虎兕，馀力活蟭螟。\n\n荣重秦军箭，功高汉将铭。戈鋋回紫塞，干戚散彤庭。\n\n顺美皇恩洽，扶颠国步宁。禹谟推掌诰，汤网属司刑。\n\n稚榻蓬莱掩，膺舟巩洛停。马群先去害，民籍更添丁。\n\n猾吏门长塞，豪家户不扃。四知台上镜，三惑井中瓶。\n\n雅韵凭开匣，雄铓待发硎。火中胶绿树，泉下劚青萍。\n\n五岳期双节，三台空一星。凤池方注意，麟阁会图形。\n\n寒暑逾流电，光阴甚建瓴。散曹分已白，崇直眼由青。\n\n赐第成官舍，佣居起客亭。松筠侵巷陌，禾黍接郊坰.\n\n宿雨回为沼。春沙淀作汀。鱼罾栖翡翠，蛛网挂蜻蜓。\n\n迟晓河初转，伤秋露已零。梦馀钟杳杳，吟罢烛荧荧。\n\n字小书难写，杯迟酒易醒。久贫惊早雁，多病放残萤。\n\n雪劲孤根竹，风凋数荚蓂.转喉空婀娜，垂手自娉婷。\n\n胫细摧新履，腰羸减旧鞓。海边慵逐臭，尘外怯吞腥。\n\n隐豹窥重巘，潜虬避浊泾。商歌如不顾，归棹越南da."
        },
        {
            "标题": "江上逢友人",
            "作者": "杜牧",
            "内容": "故国归人酒一杯，暂停兰棹共裴回。村连三峡暮云起，\n\n潮送九江寒雨来。已作相如投赋计，还凭殷浩寄书回。\n\n到时若见东篱菊，为问经霜几度开。"
        },
        {
            "标题": "逢故人",
            "作者": "杜牧",
            "内容": "年年不相见，相见却成悲。教我泪如霰，嗟君发似丝。\n\n正伤携手处，况值落花时。莫惜今宵醉，人间忽忽期。"
        },
        {
            "标题": "奉和白相公圣德和平致兹休运岁终功就合咏盛…长句四韵",
            "作者": "杜牧",
            "内容": "行看腊破好年光，万寿南山对未央。黠戛可汗修职贡，\n\n文思天子复河湟。应须日驭西巡狩，不假星弧北射狼。\n\n吉甫裁诗歌盛业，一篇江汉美宣王。"
        },
        {
            "标题": "过田家宅",
            "作者": "杜牧",
            "内容": "安邑南门外，谁家板筑高。奉诚园里地，墙缺见蓬蒿。"
        },
        {
            "标题": "宫人冢",
            "作者": "杜牧",
            "内容": "尽是离宫院中女，苑墙城外冢累累。\n\n少年入内教歌舞，不识君王到老时。"
        },
        {
            "标题": "秋日偶题",
            "作者": "杜牧",
            "内容": "荷花兼柳叶，彼此不胜秋。玉露滴初泣，金风吹更愁。\n\n绿眉甘弃坠，红脸恨飘流。叹息是游子，少年还白头。"
        },
        {
            "标题": "经古行宫（一作经华清宫）",
            "作者": "杜牧",
            "内容": "台阁参差倚太阳，年年花发满山香。重门勘锁青春晚，\n\n深殿垂帘白日长。草色芊绵侵御路，泉声呜咽绕宫墙。\n\n先皇一去无回驾，红粉云环空断肠。"
        },
        {
            "标题": "宣城赠萧兵曹（一作许浑诗）",
            "作者": "杜牧",
            "内容": "桂楫谪湘渚，三年波上春。舟寒句溪雪，衣故洛城尘。\n\n客道耻摇尾，皇恩宽犯鳞。花时去国远，月夕上楼频。\n\n赊酒不辞病，佣书非为贫。行吟值渔父，坐隐对樵人。\n\n紫陌罢双辙，碧潭穷一纶。高秋更南去，烟水是通津。"
        },
        {
            "标题": "故洛阳城有感",
            "作者": "杜牧",
            "内容": "一片宫墙当道危，行人为尔去迟迟。筚圭苑里秋风后，\n\n平乐馆前斜日时。锢党岂能留汉鼎，清谈空解识胡儿。\n\n千烧万战坤灵死，惨惨终年鸟雀悲。\n"
        },
        {
            "标题": "题安州浮云寺楼寄湖州张郎中",
            "作者": "杜牧",
            "内容": "去夏疏雨馀，同倚朱阑语。当时楼下水，今日到何处。\n\n恨如春草多，事与孤鸿去。楚岸柳何穷，别愁纷若絮。"
        },
        {
            "标题": "宿长庆寺",
            "作者": "杜牧",
            "内容": "南行步步远浮尘，更近青山昨夜邻。高铎数声秋撼玉，\n\n霁河千里晓横银。红蕖影落前池净，绿稻香来野径频。\n\n终日官闲无一事，不妨长醉是游人。"
        },
        {
            "标题": "送荔浦蒋明府赴任",
            "作者": "杜牧",
            "内容": "路长春欲尽，歌怨酒多酣。白社莲塘北，青袍桂水南。\n\n驿行盘鸟道，船宿避龙潭。真得诗人趣，烟霞处处谙。"
        },
        {
            "标题": "题桐叶",
            "作者": "杜牧",
            "内容": "去年桐落故溪上，把笔偶题归燕诗。江楼今日送归燕，\n\n正是去年题叶时。叶落燕归真可惜，东流玄发且无期。\n\n笑筵歌席反惆怅，明月清风怆别离。庄叟彭殇同在梦，\n\n陶潜身世两相遗。一丸五色成虚语，石烂松薪更莫疑。\n\n哆侈不劳文似锦，进趋何必利如锥。钱神任尔知无敌，\n\n酒圣于吾亦庶几。江畔秋光蟾阁镜，槛前山翠茂陵眉。\n\n樽香轻泛数枝菊，檐影斜侵半局棋。休指宦游论巧拙，\n\n只将愚直祷神祇.三吴烟水平生念，宁向闲人道所之。"
        },
        {
            "标题": "归燕",
            "作者": "杜牧",
            "内容": "画堂歌舞喧喧地，社去社来人不看。\n\n长是江楼使君伴，黄昏犹待倚阑干。"
        },
        {
            "标题": "闺情代作",
            "作者": "杜牧",
            "内容": "梧桐叶落雁初归，迢递无因寄远衣。月照石泉金点冷，\n\n凤酣箫管玉声微。佳人刀杵秋风外，荡子从征梦寐希。\n\n遥望戍楼天欲晓，满城冬鼓白云飞。"
        },
        {
            "标题": "贵游",
            "作者": "杜牧",
            "内容": "朝回珮马草萋萋，年少恩深卫霍齐。斧钺旧威龙塞北，\n\n池台新赐凤城西。门通碧树开金锁，楼对青山倚玉梯。\n\n南陌行人尽回首，笙歌一曲暮云低。"
        },
        {
            "标题": "过鲍溶宅有感",
            "作者": "杜牧",
            "内容": "寥落故人宅，重来身已亡。古苔残墨沼，深竹旧书堂。\n\n秋色池馆静，雨声云木凉。无因展交道，日暮倍心伤。"
        },
        {
            "标题": "过大梁闻河亭方宴赠孙子端",
            "作者": "杜牧",
            "内容": "梁园纵玩归应少，赋雪搜才去必频。\n\n板落岂缘无罚酒，不教客右更添人。"
        },
        {
            "标题": "过骊山作",
            "作者": "杜牧",
            "内容": "始皇东游出周鼎，刘项纵观皆引颈。削平天下实辛勤，\n\n却为道傍穷百姓。黔首不愚尔益愚，千里函关囚独夫。\n\n牧童火入九泉底，烧作灰时犹未枯。"
        },
        {
            "标题": "过勤政楼",
            "作者": "杜牧",
            "内容": "千秋令节名空在，承露丝囊世已无。唯有紫苔偏得意，年年因雨上金铺。"
        },
        {
            "标题": "今皇帝陛下一诏征兵…次第归降臣获睹圣功辄献歌咏",
            "作者": "杜牧",
            "内容": "捷书皆应睿谋期，十万曾无一镞遗。汉武惭夸朔方地，\n\n周宣休道太原师。威加塞外寒来早，恩入河源冻合迟。\n\n听取满城歌舞曲，凉州声韵喜参差。"
        },
        {
            "标题": "过魏文贞公宅（一作题魏文贞）",
            "作者": "杜牧",
            "内容": "蟪蛄宁与雪霜期，贤哲难教俗士知。\n\n可怜贞观太平后，天且不留封德彝。"
        },
        {
            "标题": "还俗老僧",
            "作者": "杜牧",
            "内容": "雪发不长寸，秋寒力更微。独寻一径叶，犹挈衲残衣。\n\n日暮千峰里，不知何处归。"
        },
        {
            "标题": "见穆三十宅中庭海榴花谢",
            "作者": "杜牧",
            "内容": "矜红掩素似多才，不待樱桃不逐梅。春到未曾逢宴赏，\n\n雨馀争解免低徊。巧穷南国千般艳，趁得春风二月开。\n\n堪恨王孙浪游去，落英狼藉始归来。"
        },
        {
            "标题": "蛮中醉（一作张籍诗）",
            "作者": "杜牧",
            "内容": "瘴塞蛮江入洞流，人家多在竹棚头。\n\n青山海上无城郭，唯见松牌出象州。"
        },
        {
            "标题": "夜雨",
            "作者": "杜牧",
            "内容": "九月三十日，雨声如别秋。无端满阶叶，共白几人头。\n\n点滴侵寒梦，萧骚著淡愁。渔歌听不唱，蓑湿棹回舟。"
        },
        {
            "标题": "将赴京题陵阳王氏水居",
            "作者": "杜牧",
            "内容": "帘卷平芜接远天，暂宽行役到樽前。是非境里有闲日，\n\n荣辱尘中无了年。山簇暮云千野雨，江分秋水九条烟。\n\n马蹄不道贪西去，争向一声高树蝉。"
        },
        {
            "标题": "行经庐山东林寺",
            "作者": "杜牧",
            "内容": "离魂断续楚江壖，叶坠初红十月天。紫陌事多难暂息，\n\n青山长在好闲眠。方趋上国期干禄，未得空堂学坐禅。\n\n他岁若教如范蠡，也应须入五湖烟。"
        },
        {
            "标题": "皇风",
            "作者": "杜牧",
            "内容": "仁圣天子神且武，内兴文教外披攘。以德化人汉文帝，\n\n侧身修道周宣王。e4蹊巢穴尽窒塞，礼乐刑政皆弛张。\n\n何当提笔侍巡狩，前驱白旆吊河湟。"
        },
        {
            "标题": "入茶山下题水口草市绝句",
            "作者": "杜牧",
            "内容": "倚溪侵岭多高树，夸酒书旗有小楼。\n\n惊起鸳鸯岂无恨，一双飞去却回头。"
        },
        {
            "标题": "和令狐侍御赏蕙草",
            "作者": "杜牧",
            "内容": "寻常诗思巧如春，又喜幽亭蕙草新。\n\n本是馨香比君子，绕栏今更为何人。"
        },
        {
            "标题": "歙州卢中丞见惠名酝",
            "作者": "杜牧",
            "内容": "谁怜贱子启穷途，太守封来酒一壶。攻破是非浑似梦，\n\n削平身世有如无。醺醺若借嵇康懒，兀兀仍添宁武愚。\n\n犹念悲秋更分赐，夹溪红蓼映风蒲。"
        },
        {
            "标题": "隋宫春",
            "作者": "杜牧",
            "内容": "龙舟东下事成空，蔓草萋萋满故宫。\n\n亡国亡家为颜色，露桃犹自恨春风。"
        },
        {
            "标题": "和严恽秀才落花",
            "作者": "杜牧",
            "内容": "共惜流年留不得，且环流水醉流杯。\n\n无情红艳年年盛，不恨凋零却恨开。"
        },
        {
            "标题": "和州绝句",
            "作者": "杜牧",
            "内容": "江湖醉渡十年春，牛渚山边六问津。\n\n历阳前事知何实，高位纷纷见陷人。"
        },
        {
            "标题": "中丞业深韬略，志在功名，再奉长句一篇兼有谘劝",
            "作者": "杜牧",
            "内容": "樯似邓林江拍天，越香巴锦万千千。滕王阁上柘枝鼓，\n\n徐孺亭西铁轴船。八部元侯非不贵，万人师长岂无权。\n\n要君严重疏欢乐，犹有河湟可下鞭。"
        },
        {
            "标题": "郡斋独酌（黄州作）",
            "作者": "杜牧",
            "内容": "前年鬓生雪，今年须带霜。时节序鳞次，古今同雁行。\n\n甘英穷西海，四万到洛阳。东南我所见，北可计幽荒。\n\n中画一万国，角角棋布方。地顽压不穴，天迥老不僵。\n\n屈指百万世，过如霹雳忙。人生落其内，何者为彭殇？\n\n促束自系缚，儒衣宽且长。旗亭雪中过，敢问当垆娘。\n\n我爱李侍中，标标七尺强。白羽八扎弓，髀压绿檀枪。\n\n风前略横阵，紫髯分两傍。淮西万虎士，怒目不敢当。\n\n功成赐宴麟德殿，猿超鹘掠广球场。三千宫女侧头看，\n\n相排踏碎双明珰。旌竿幖幖旗z8々，意气横鞭归故乡。\n\n我爱朱处士，三吴当中央。罢亚百顷稻，西风吹半黄。\n\n尚可活乡里，岂唯满囷仓？后岭翠扑扑，前溪碧泱泱。\n\n雾晓起凫雁，日晚下牛羊。叔舅欲饮我，社瓮尔来尝。\n\n伯姊子欲归，彼亦有壶浆。西阡下柳坞，东陌绕荷塘。\n\n姻亲骨肉舍，烟火遥相望。太守政如水，长官贪似狼。\n\n征输一云毕，任尔自存亡。我昔造其室，羽仪鸾鹤翔。\n\n交横碧流上，竹映琴书床。出语无近俗，尧舜禹武汤。\n\n问今天子少，谁人为栋梁？我曰天子圣，晋公提纪纲。\n\n联兵数十万，附海正诛沧。谓言大义小不义，\n\n取易卷席如探囊。犀甲吴兵斗弓弩，蛇矛燕戟驰锋铓。\n\n岂知三载几百战，钩车不得望其墙！答云此山外，\n\n有事同胡羌。谁将国伐叛，话与钓鱼郎？溪南重回首，\n\n一径出修篁。尔来十三岁，斯人未曾忘。往往自抚己，\n\n泪下神苍茫。御史诏分洛，举趾何猖狂！阙下谏官业，\n\n拜疏无文章。寻僧解忧梦，乞酒缓愁肠。岂为妻子计，\n\n未去山林藏。平生五色线，愿补舜衣裳。弦歌教燕赵，\n\n兰芷浴河湟。腥膻一扫洒，凶狠皆披攘。生人但眠食，\n\n寿域富农桑。孤吟志在此，自亦笑荒唐。江郡雨初霁，\n\n刀好截秋光。池边成独酌，拥鼻菊枝香。\n\n醺酣更唱太平曲，仁圣天子寿无疆。"
        },
        {
            "标题": "贺崔大夫崔正字",
            "作者": "杜牧",
            "内容": "内举无惭古所难，燕台遥想拂尘冠。登龙有路水不峻，\n\n一雁背飞天正寒。别夜酒馀红烛短，映山帆满碧霞残。\n\n谢公楼下潺湲响，离恨诗情添几般。"
        },
        {
            "标题": "忆游朱坡四韵",
            "作者": "杜牧",
            "内容": "秋草樊川路，斜阳覆盎门。猎逢韩嫣骑，树识馆陶园。\n\n带雨经荷沼，盘烟下竹村。如今归不得，自戴望天盆。"
        },
        {
            "标题": "题横江馆",
            "作者": "杜牧",
            "内容": "孙家兄弟晋龙骧，驰骋功名业帝王。\n\n至竟江山谁是主，苔矶空属钓鱼郎。"
        },
        {
            "标题": "宿东横山濑",
            "作者": "杜牧",
            "内容": "孤舟路渐赊，时见碧桃花。溪雨滩声急，岩风树势斜。\n\n猕猴悬弱柳，鸂鶒睡横楂。谩向仙林宿，无人识阮家。"
        },
        {
            "标题": "后池泛舟送王十",
            "作者": "杜牧",
            "内容": "相送西郊暮景和，青苍竹外绕寒波。\n\n为君蘸甲十分饮，应见离心一倍多。"
        },
        {
            "标题": "后池泛舟送王十秀才",
            "作者": "杜牧",
            "内容": "城日晚悠悠，弦歌在碧流。夕风飘度曲，烟屿隐行舟。\n\n问拍拟新令，怜香占彩球。当筵虽一醉，宁复缓离愁。"
        },
        {
            "标题": "华清宫三十韵",
            "作者": "杜牧",
            "内容": "绣岭明珠殿，层峦下缭墙。仰窥丹槛影，犹想赭袍光。\n\n昔帝登封后，中原自古强。一千年际会，三万里农桑。\n\n几席延尧舜，轩墀接禹汤。雷霆驰号令，星斗焕文章。\n\n钓筑乘时用，芝兰在处芳。北扉闲木索，南面富循良。\n\n至道思玄圃，平居厌未央。钩陈裹岩谷，文陛压青苍。\n\n歌吹千秋节，楼台八月凉。神仙高缥缈，环珮碎丁当。\n\n泉暖涵窗镜，云娇惹粉囊。嫩岚滋翠葆，清渭照红妆。\n\n帖泰生灵寿，欢娱岁序长。月闻仙曲调，霓作舞衣裳。\n\n雨露偏金穴，乾坤入醉乡。玩兵师汉武，回手倒干将。\n\n鲸鬣掀东海，胡牙揭上阳。喧呼马嵬血，零落羽林枪。\n\n倾国留无路，还魂怨有香。蜀峰横惨澹，秦树远微茫。\n\n鼎重山难转，天扶业更昌。望贤馀故老，花萼旧池塘。\n\n往事人谁问，幽襟泪独伤。碧檐斜送日，殷叶半凋霜。\n\n迸水倾瑶砌，疏风罅玉房。尘埃羯鼓索，片段荔枝筐。\n\n鸟啄摧寒木，蜗涎蠹画梁。孤烟知客恨，遥起泰陵傍。"
        },
        {
            "标题": "怀紫阁山",
            "作者": "杜牧",
            "内容": "学他趋世少深机，紫阁青霄半掩扉。山路远怀王子晋，\n\n诗家长忆谢玄晖。百年不肯疏荣辱，双鬓终应老是非。\n\n人道青山归去好，青山曾有几人归。"
        },
        {
            "标题": "怀政禅师院",
            "作者": "杜牧",
            "内容": "山斋路几层，败衲学真乘。寒暑移双树，光阴尽一灯。\n\n风飘高竹雪，泉涨小池冰。莫讶频来此，修身欲到僧。"
        },
        {
            "标题": "寄题甘露寺北轩",
            "作者": "杜牧",
            "内容": "曾向蓬莱宫里行，北轩阑槛最留情。孤高堪弄桓伊笛，\n\n缥缈宜闻子晋笙。天接海门秋水色，烟笼隋苑暮钟声。\n\n他年会著荷衣去，不向山僧说姓名。"
        },
        {
            "标题": "即事（黄州作）",
            "作者": "杜牧",
            "内容": "因思上党三年战，闲咏周公七月诗。竹帛未闻书死节，\n\n丹青空见画灵旗。萧条井邑如鱼尾，早晚干戈识虎皮。\n\n莫笑一麾东下计，满江秋浪碧参差。"
        },
        {
            "标题": "偶见（黄州作）",
            "作者": "杜牧",
            "内容": "朔风高紧掠河楼，白鼻騧郎白罽裘。\n\n有个当垆明似月，马鞭斜揖笑回头。"
        },
        {
            "标题": "黄州竹径斗",
            "作者": "杜牧",
            "内容": "竹浊蟠小径，屈折斗蛇来。三年得归去，知绕几千回。"
        },
        {
            "标题": "闻蝉",
            "作者": "杜牧",
            "内容": "火云初似灭，晓角欲微清。故国行千里，新蝉忽数声。\n\n时行仍仿佛，度日更分明。不敢频倾耳，唯忧白发生。"
        },
        {
            "标题": "寄崔钧",
            "作者": "杜牧",
            "内容": "缄书报子玉，为我谢平津。自愧扫门士，谁为乞火人。\n\n词臣陪羽猎，战将骋骐驎。两地差池恨，江汀醉送君。"
        },
        {
            "标题": "寄兄弟　[亦见许浑集，题作《寄小弟》。]",
            "作者": "杜牧",
            "内容": "江城红叶尽，旅思倍凄凉。孤梦家山远，独眠秋夜长。道存空倚命，身贱未归乡。南望仍垂泪，天边雁一行。"
        },
        {
            "标题": "寄杜子二首",
            "作者": "杜牧",
            "内容": "不识长杨事北胡，且教红袖醉来扶。\n\n狂风烈焰虽千尺，豁得平生俊气无。\n\n武牢关吏应相笑，个里年年往复来。\n\n若问使君何处去，为言相忆首长回。"
        },
        {
            "标题": "寄浙东韩八评事",
            "作者": "杜牧",
            "内容": "一笑五云溪上舟，跳丸日月十经秋。鬓衰酒减欲谁泥，\n\n迹辱魂惭好自尤。梦寐几回迷蛱蝶，文章应解伴牢愁。\n\n无穷尘土无聊事，不得清言解不休。"
        },
        {
            "标题": "寄东塔僧",
            "作者": "杜牧",
            "内容": "初月微明漏白烟，碧松梢外挂青天。\n\n西风静起传深夜，应送愁吟入夜禅。"
        },
        {
            "标题": "寄兄弟（又见《许浑集》，题作寄小弟）",
            "作者": "杜牧",
            "内容": "江城红叶尽，旅思倍凄凉。孤梦家山远，独眠秋夜长。\n\n道存空倚命，身贱未归乡。南望仍垂泪，天边雁一行。"
        },
        {
            "标题": "寄李播评事",
            "作者": "杜牧",
            "内容": "子列光殊价，明时忍自高。宁无好舟楫，不泛恶风涛。\n\n大翼终难戢，奇锋且自韬。春来烟渚上，几净雪霜毫。"
        },
        {
            "标题": "寄澧州张舍人笛",
            "作者": "杜牧",
            "内容": "发匀肉好生春岭，截玉钻星寄使君。檀的染时痕半月，\n\n落梅飘处响穿云。楼中威凤倾冠听，沙上惊鸿掠水分。\n\n遥想紫泥封诏罢，夜深应隔禁墙闻。"
        },
        {
            "标题": "寄珉笛与宇文舍人",
            "作者": "杜牧",
            "内容": "调高银字声还侧，物比柯亭韵校奇。\n\n寄与玉人天上去，桓将军见不教吹。"
        },
        {
            "标题": "寄李起居四韵",
            "作者": "杜牧",
            "内容": "楚女梅簪白雪姿，前溪碧水冻醪时。云罍心凸知难捧，\n\n凤管簧寒不受吹。南国剑眸能盼眄，侍臣香袖爱僛垂。\n\n自怜穷律穷途客，正怯孤灯一局棋。"
        },
        {
            "标题": "送刘秀才归江陵",
            "作者": "杜牧",
            "内容": "綵服鲜华觐渚宫，鲈鱼新熟别江东。刘郎浦夜侵船月，宋玉亭春弄袖风。\n落落精神终有立，飘飘才思杳无穷。谁人世上为金口，借取明时一荐雄。"
        },
        {
            "标题": "送刘秀才归江陵",
            "作者": "杜牧",
            "内容": "彩服鲜华觐渚宫，鲈鱼新熟别江东。刘郎浦夜侵船月，\n\n宋玉亭春弄袖风。落落精神终有立，飘飘才思杳无穷。\n\n谁人世上为金口，借取明时一荐雄。"
        },
        {
            "标题": "寄牛相公",
            "作者": "杜牧",
            "内容": "汉水横冲蜀浪分，危楼点的拂孤云。\n\n六年仁政讴歌去，柳绕春堤处处闻。"
        },
        {
            "标题": "寄沈褒秀才",
            "作者": "杜牧",
            "内容": "晴河万里色如刀，处处浮云卧碧桃。仙桂茂时金镜晓，\n\n洛波飞处玉容高。雄如宝剑冲牛斗，丽似鸳鸯养羽毛。\n\n他日忆君何处望，九天香满碧萧骚。"
        },
        {
            "标题": "贻隐者",
            "作者": "杜牧",
            "内容": "回报隐居山，莫忧山兴阑。求人颜色尽，知道性情宽。\n\n信谱弹琴误，缘崖劚药难。东皋亦自给，殊愧远相安。"
        },
        {
            "标题": "洛中送冀处士东游",
            "作者": "杜牧",
            "内容": "处士有儒术，走可挟车輈.坛宇宽帖帖，符彩高酋酋。\n\n不爱事耕稼，不乐干王侯。四十馀年中，超超为浪游。\n\n元和五六岁，客于幽魏州。幽魏多壮士，意气相淹留。\n\n刘济愿跪履，田兴请建筹。处士拱两手，笑之但掉头。\n\n自此南走越，寻山入罗浮。愿学不死药，粗知其来由。\n\n却于童顶上，萧萧玄发抽。我作八品吏，洛中如系囚。\n\n忽遭冀处士，豁若登高楼。拂榻与之坐，十日语不休。\n\n论今星璨璨，考古寒飕飕。治乱掘根本，蔓延相牵钩。\n\n武事何骏壮，文理何优柔。颜回捧俎豆，项羽横戈矛。\n\n祥云绕毛发，高浪开咽喉。但可感神鬼，安能为献酬。\n\n好入天子梦，刻像来尔求。胡为去吴会，欲浮沧海舟。\n\n赠以蜀马箠，副之胡罽裘。饯酒载三斗，东郊黄叶稠。\n\n我感有泪下，君唱高歌酬。嵩山高万尺，洛水流千秋。\n\n往事不可问，天地空悠悠。四百年炎汉，三十代宗周。\n\n二三里遗堵，八九所高丘。人生一世内，何必多悲愁。\n\n歌阕解携去，信非吾辈流。"
        },
        {
            "标题": "寄题甘露寺北轩",
            "作者": "杜牧",
            "内容": "曾上蓬莱宫里行，北轩栏槛最留情。孤高堪弄桓伊笛，缥缈宜闻子晋笙。天接海门秋水色，烟笼隋苑暮钟声。他年会着荷衣去，不向山僧道姓名。"
        },
        {
            "标题": "寄题宣州开元寺",
            "作者": "杜牧",
            "内容": "松寺曾同一鹤栖，夜深台殿月高低。\n\n何人为倚东楼柱，正是千山雪涨溪。"
        },
        {
            "标题": "早春寄岳州李使君李善棋爱酒情地闲雅",
            "作者": "杜牧",
            "内容": "城高倚峭巘，地胜足楼台。朔漠暖鸿去，潇湘春水来。萦盈几多思，掩抑若为裁。返照三声角，寒香一树梅。乌林芳草远，赤壁健帆开。往事空遗恨，东流岂不回。分符颍川政，吊屈洛阳才。拂匣调珠柱，磨铅勘玉杯。棋翻小窟势，垆拔冻醪醅。此兴予非薄，何时得奉陪？"
        },
        {
            "标题": "早春寄岳州李使君，李善棋爱酒，情地闲雅",
            "作者": "杜牧",
            "内容": "城高倚峭巘，地胜足楼台。朔漠暖鸿去，潇湘春水来。\n\n萦盈几多思，掩抑若为裁。返照三声角，寒香一树梅。\n\n乌林芳草远，赤壁健帆开。往事空遗恨，东流岂不回。\n\n分符颍川政，吊屈洛阳才。拂匣调珠柱，磨铅勘玉杯。\n\n棋翻小窟势，垆拨冻醪醅。此兴予非薄，何时得奉陪。"
        },
        {
            "标题": "寄湘中友人",
            "作者": "杜牧",
            "内容": "莫念醉乡迷酒杯，流年长怕少年催。西陵水阔鱼难到，南国路遥书未回。匹马计程愁日尽，一蝉何事引秋来？相如已定题桥志，江上无由梦钓台。"
        },
        {
            "标题": "寄湘中友人",
            "作者": "杜牧",
            "内容": "莫恋醉乡迷酒杯，流年长怕少年催。西陵水阔鱼难到，\n\n南回路遥书未回。匹马计程愁日尽，一蝉何事引秋来。\n\n相如已定题桥志，江上无由梦钓台。"
        },
        {
            "标题": "寄宣州郑谏议",
            "作者": "杜牧",
            "内容": "大夫官重醉江东，潇洒名儒振古风。文石陛前辞圣主。\n\n碧云天外作冥鸿。五言宁谢颜光禄，百岁须齐卫武公。\n\n再拜宜同丈人行，过庭交分有无同。"
        },
        {
            "标题": "寄远",
            "作者": "杜牧",
            "内容": "两叶愁眉愁不开，独含惆怅上层台。碧云空断雁行处，\n\n红叶已凋人未来。塞外音书无信息，道傍车马起尘埃。\n\n功名待寄凌烟阁，力尽辽城不肯回。"
        },
        {
            "标题": "见吴秀才与池妓别，因成绝句",
            "作者": "杜牧",
            "内容": "红烛短时羌笛怨，清歌咽处蜀弦高。\n\n万里分飞两行泪，满江寒雨正萧骚。"
        },
        {
            "标题": "江上偶见绝句",
            "作者": "杜牧",
            "内容": "楚江寒食橘花时，野渡临风驻彩旗。\n\n草色连云人去住，水纹如縠燕差池。"
        },
        {
            "标题": "江南怀古",
            "作者": "杜牧",
            "内容": "车书混一业无穷，井邑山川今古同。\n\n戊辰年向金陵过，惆怅闲吟忆庾公。"
        },
        {
            "标题": "江南送左师",
            "作者": "杜牧",
            "内容": "江南为客正悲秋，更送吾师古渡头。\n\n惆怅不同尘土别，水云踪迹去悠悠。"
        },
        {
            "标题": "江上雨寄崔碣",
            "作者": "杜牧",
            "内容": "春半平江雨，圆文破蜀罗。声眠篷底客，寒湿钓来蓑。\n\n暗澹遮山远，空濛著柳多。此时怀旧恨，相望意如何。"
        },
        {
            "标题": "秋晚江上遣怀",
            "作者": "杜牧",
            "内容": "孤舟天际外，去路望中赊。贫病远行客，梦魂多在家。\n\n蝉吟秋色树，鸦噪夕阳沙。不拟彻双鬓，他方掷岁华。"
        },
        {
            "标题": "将出关宿层峰驿，却寄李谏议",
            "作者": "杜牧",
            "内容": "孤驿在重阻，云根掩柴扉。数声暮禽切，万壑秋意归。\n\n心驰碧泉涧，目断青琐闱。明日武关外，梦魂劳远飞。"
        },
        {
            "标题": "将赴池州道中作",
            "作者": "杜牧",
            "内容": "青阳云水去年寻，黄绢歌诗出翰林。投辖暂停留酒客，\n\n绛帷斜系满松阴。妖人笑我不相问，道者应知归路心。\n\n南去南来尽乡国，月明秋水只沈沈。"
        },
        {
            "标题": "将出关宿层峰驿却寄李谏议",
            "作者": "杜牧",
            "内容": "孤驿在重阻，云根掩柴扉。数声暮禽切，万壑秋意归。心驰碧泉涧，目断青琐闱。明日武关外，梦魂劳远飞。"
        },
        {
            "标题": "将赴湖州留题亭菊",
            "作者": "杜牧",
            "内容": "陶菊手自种，楚兰心有期。遥知渡江日，正是撷芳时。"
        },
        {
            "标题": "史将军二首",
            "作者": "杜牧",
            "内容": "长鉟周都尉，闲如秋岭云。取蝥弧登垒，以骈邻翼军。\n\n百战百胜价，河南河北闻。今遇太平日，老去谁怜君。\n\n壮气盖燕赵，耽耽魁杰人。弯弧五百步，长戟八十斤。\n\n河湟非内地，安史有遗尘。何日武台坐，兵符授虎臣。\n"
        },
        {
            "标题": "街西长句",
            "作者": "杜牧",
            "内容": "碧池新涨浴娇鸦，分锁长安富贵家。游骑偶同人斗酒，\n\n名园相倚杏交花。银鞦騕褭嘶宛马，绣鞅璁珑走钿车。\n\n一曲将军何处笛，连云芳草日初斜。"
        },
        {
            "标题": "金谷怀古",
            "作者": "杜牧",
            "内容": "凄凉遗迹洛川东，浮世荣枯万古同。桃李香消金谷在，\n\n绮罗魂断玉楼空。往年人事伤心外，今日风光属梦中。\n\n徒想夜泉流客恨，夜泉流恨恨无穷。"
        },
        {
            "标题": "自宣州赴官入京，路逢裴坦判官归宣州，因题赠",
            "作者": "杜牧",
            "内容": "敬亭山下百顷竹，中有诗人小谢城。城高跨楼满金碧，\n\n下听一溪寒水声。梅花落径香缭绕，雪白玉珰花下行。\n\n萦风酒旆挂朱阁，半醉游人闻弄笙。我初到此未三十，\n\n头脑钐利筋骨轻。画堂檀板秋拍碎，一引有时联十觥。\n\n老闲腰下丈二组，尘土高悬千载名。重游鬓白事皆改，\n\n唯见东流春水平。对酒不敢起，逢君还眼明。\n\n云罍看人捧，波脸任他横。一醉六十日，古来闻阮生。\n\n是非离别际，始见醉中情。今日送君话前事，\n\n高歌引剑还一倾。江湖酒伴如相问，终老烟波不计程。"
        },
        {
            "标题": "经阖闾城",
            "作者": "杜牧",
            "内容": "遗踪委衰草，行客思悠悠。昔日人何处，终年水自流。\n\n孤烟村戍远，乱雨海门秋。吟罢独归去，烟云尽惨愁。"
        },
        {
            "标题": "朱坡绝句三首",
            "作者": "杜牧",
            "内容": "故国池塘倚御渠，江城三诏换鱼书。\n\n贾生辞赋恨流落，只向长沙住岁馀。\n\n烟深苔巷唱樵儿，花落寒轻倦客归。\n\n藤岸竹洲相掩映，满池春雨鸊鹈飞。\n\n乳肥春洞生鹅管，沼避回岩势犬牙。\n\n自笑卷怀头角缩，归盘烟磴恰如蜗。"
        },
        {
            "标题": "卢秀才将出王屋，高步名场，江南相逢赠别",
            "作者": "杜牧",
            "内容": "王屋山人有古文，欲攀青桂弄氛氲。将携健笔干明主，\n\n莫向仙坛问白云。驰逐宁教争处让，是非偏忌众人分。\n\n交游话我凭君道，除却鲈鱼更不闻。"
        },
        {
            "标题": "郡斋秋夜即事，寄斛斯处士许秀才",
            "作者": "杜牧",
            "内容": "有客谁人肯夜过，独怜风景奈愁何。边鸿怨处迷霜久，\n\n庭树空来见月多。故国杳无千里信，采弦时伴一声歌。\n\n驰心只待城乌晓，几对虚檐望白河。"
        },
        {
            "标题": "郡斋秋夜即事寄斛斯处士许秀才",
            "作者": "杜牧",
            "内容": "有客谁人肯夜过？独怜风景奈愁何。边鸿怨处迷霜久，庭树空来见月多。故国杳无千里信，彩弦时伴一声歌。驰心只待城乌晓，几对虚檐望白河。"
        },
        {
            "标题": "宣州开元寺南楼",
            "作者": "杜牧",
            "内容": "小楼才受一床横，终日看山酒满倾。\n\n可惜和风夜来雨，醉中虚度打窗声。"
        },
        {
            "标题": "哭李给事中敏",
            "作者": "杜牧",
            "内容": "阳陵郭门外，陂阤丈五坟。九泉如结友，兹地好埋君。"
        },
        {
            "标题": "哭李给事中敏",
            "作者": "杜牧",
            "内容": "阳陵郭门外，陂陁丈五坟。九泉如结友，兹地好埋君。"
        },
        {
            "标题": "兰溪（在蕲州西）",
            "作者": "杜牧",
            "内容": "兰溪春尽碧泱泱，映水兰花雨发香。\n\n楚国大夫憔悴日，应寻此路去潇湘。"
        },
        {
            "标题": "扬州三首",
            "作者": "杜牧",
            "内容": "炀帝雷塘土，迷藏有旧楼。谁家唱水调，明月满扬州。\n\n骏马宜闲出，千金好旧游。喧阗醉年少，半脱紫茸裘。\n\n秋风放萤苑，春草斗鸡台。金络擎雕去，鸾环拾翠来。\n\n蜀船红锦重，越橐水沈堆。处处皆华表，淮王奈却回。\n\n街垂千步柳，霞映两重城。天碧台阁丽，风凉歌管清。\n\n纤腰间长袖，玉珮杂繁缨。拖轴诚为壮，豪华不可名。\n\n自是荒淫罪，何妨作帝京。"
        },
        {
            "标题": "李和鼎",
            "作者": "杜牧",
            "内容": "鵩鸟飞来庚子直，谪去日蚀辛卯年。\n\n由来枉死贤才事，消长相持势自然。"
        },
        {
            "标题": "李给事中敏二首",
            "作者": "杜牧",
            "内容": "一章缄拜皂囊中，懔懔朝廷有古风。元礼去归缑氏学，\n\n江充来见犬台宫。纷纭白昼惊千古，鈇锧朱殷几一空。\n\n曲突徙薪人不会，海边今作钓鱼翁。\n\n晚发闷还梳，忆君秋醉馀。可怜刘校尉，曾讼石中书。\n\n消长虽殊事，仁贤每自如。因看鲁褒论，何处是吾庐。"
        },
        {
            "标题": "李甘诗",
            "作者": "杜牧",
            "内容": "太和八九年，训注极虓虎。潜身九地底，转上青天去。\n\n四海镜清澄，千官云片缕。公私各闲暇，追游日相伍。\n\n岂知祸乱根，枝叶潜滋莽。九年夏四月，天诫若言语。\n\n烈风驾地震，狞雷驱猛雨。夜于正殿阶，拔去千年树。\n\n吾君不省觉，二凶日威武。操持北斗柄，开闭天门路。\n\n森森明庭士，缩缩循墙鼠。平生负奇节，一旦如奴虏。\n\n指名为锢党，状迹谁告诉。喜无李杜诛，敢惮髡钳苦。\n\n时当秋夜月，日值曰庚午。喧喧皆传言，明晨相登注。\n\n予时与和鼎，官班各持斧。和鼎顾予言，我死知处所。\n\n当庭裂诏书，退立须鼎俎。君门晓日开，赭案横霞布。\n\n俨雅千官容，勃郁吾累怒。适属命鄜将，昨之传者误。\n\n明日诏书下，谪斥南荒去。夜登青泥坂，坠车伤左股。\n\n病妻尚在床，稚子初离乳。幽兰思楚泽，恨水啼湘渚。\n\n怳怳三闾魂，悠悠一千古。其冬二凶败，涣汗开汤罟。\n\n贤者须丧亡，谗人尚堆堵。予于后四年，谏官事明主。\n\n常欲雪幽冤，于时一裨补。拜章岂艰难，胆薄多忧惧。\n\n如何干斗气，竟作炎荒土。题此涕滋笔，以代投湘赋。"
        },
        {
            "标题": "李侍郎于阳羡里富有泉石牧亦于阳羡粗有薄产…四韵",
            "作者": "杜牧",
            "内容": "冥鸿不下非无意，塞马归来是偶然。紫绶公卿今放旷，\n\n白头郎吏尚留连。终南山下抛泉洞，阳羡溪中买钓船。\n\n欲与明公操履杖，愿闻休去是何年。"
        },
        {
            "标题": "梁秀才以早春旅次大梁将归郊扉言怀兼别示…走笔依韵",
            "作者": "杜牧",
            "内容": "玉塞功犹阻，金门事已陈。世途皆扰扰，乡党尽循循。\n\n客道难投足，家声易发身。松篁标节晚，兰蕙吐词春。\n\n处困羞摇尾，怀忠壮犯鳞。宅临三楚水，衣带二京尘。\n\n敛迹愁山鬼，遗形慕谷神。采芝先避贵，栽橘早防贫。\n\n弦泛桐材响，杯澄糯醁醇。但寻陶令集，休献楚王珍。\n\n林密闻风远，池平见月匀。藤龛红婀娜，苔磴绿嶙峋。\n\n雪树交梁苑，冰河涨孟津。面邀文作友，心许德为邻。\n\n旅馆将分被，婴儿共洒巾。渭阳连汉曲，京口接漳滨。\n\n通塞时应定，荣枯理会均。儒流当自勉，妻族更谁亲。\n\n照瞩三光政，生成四气仁。磻溪有心者，垂白肯湮沦。"
        },
        {
            "标题": "赠猎骑",
            "作者": "杜牧",
            "内容": "已落双雕血尚新，鸣鞭走马又翻身。\n\n凭君莫射南来雁，恐有家书寄远人。"
        },
        {
            "标题": "游池州林泉寺金碧洞",
            "作者": "杜牧",
            "内容": "袖拂霜林下石棱，潺湲声断满溪冰。\n\n携茶腊月游金碧，合有文章病茂陵。"
        },
        {
            "标题": "陵阳送客",
            "作者": "杜牧",
            "内容": "南楼送郢客，西郭望荆门。凫鹄下寒渚，牛羊归远村。\n\n兰舟倚行棹，桂酒掩馀樽。重此一留宿，前汀烟月昏。"
        },
        {
            "标题": "留题李侍御书斋",
            "作者": "杜牧",
            "内容": "曾话平生志，书斋几见留。道孤心易感，恩重力难酬。\n\n独立千峰晚，频来一叶秋。鸡鸣应有处，不学泪空流。"
        },
        {
            "标题": "留诲曹师等诗",
            "作者": "杜牧",
            "内容": "万物有丑好，各一姿状分。唯人即不尔，学与不学论。\n\n学非探其花，要自拨其根。孝友与诚实，而不忘尔言。\n\n根本既深实，柯叶自滋繁。念尔无忽此，期以庆吾门。"
        },
        {
            "标题": "宣州开元寺赠惟真上人",
            "作者": "杜牧",
            "内容": "曾与径山为小师，千年僧行众人知。夜深月色当禅处，\n\n斋后钟声到讲时。经雨绿苔侵古画，过秋红叶落新诗。\n\n劝君莫厌江城客，虽在风尘别有期。"
        },
        {
            "标题": "留赠",
            "作者": "杜牧",
            "内容": "舞靴应任闲人看，笑脸还须待我开。\n\n不用镜前空有泪，蔷薇花谢即归来。"
        },
        {
            "标题": "宣州留赠",
            "作者": "杜牧",
            "内容": "红铅湿尽半罗裙，洞府人间手欲分。满面风流虽似玉，\n\n四年夫婿恰如云。当春离恨杯长满，倚柱关情日渐曛。\n\n为报眼波须稳当，五陵游宕莫知闻。"
        },
        {
            "标题": "柳长句",
            "作者": "杜牧",
            "内容": "日落水流西复东，春光不尽柳何穷。巫娥庙里低含雨，\n\n宋玉宅前斜带风。不嫌榆荚共争翠，深与桃花相映红。\n\n灞上汉南千万树，几人游宦别离中。"
        },
        {
            "标题": "汴河",
            "作者": "杜牧",
            "内容": "锦缆龙舟隋炀帝，平台复道汉梁王。游人闲起前朝念，折柳孤吟断杀肠。"
        },
        {
            "标题": "南楼夜",
            "作者": "杜牧",
            "内容": "玉管金樽夜不休，如悲昼短惜年流。歌声袅袅彻清夜，\n\n月色娟娟当翠楼。枕上暗惊垂钓梦，灯前偏起别家愁。\n\n思量今日英雄事，身到簪裾已白头。"
        },
        {
            "标题": "洛中二首",
            "作者": "杜牧",
            "内容": "柳动晴风拂路尘，年年宫阙锁浓春。\n\n一从翠辇无巡幸，老却蛾眉几许人。\n\n风吹柳带摇晴绿，蝶绕花枝恋暖香。\n\n多把芳菲泛春酒，直教愁色对愁肠。"
        },
        {
            "标题": "洛下送张曼容赴上党召",
            "作者": "杜牧",
            "内容": "歌阕樽残恨却偏，凭君不用设离筵。未趋雉尾随元老，\n\n且蓦羊肠过少年。七叶汉貂真密近，一枝诜桂亦徒然。\n\n羽书正急征兵地，须遣头风处处痊。"
        },
        {
            "标题": "洛阳秋夕",
            "作者": "杜牧",
            "内容": "泠泠寒水带霜风，更在天桥夜景中。\n\n清禁漏闲烟树寂，月轮移在上阳宫。"
        },
        {
            "标题": "旅情",
            "作者": "杜牧",
            "内容": "窗虚枕簟凉，寝倦忆潇湘。山色几时老，人心终日忙。\n\n松风半夜雨，帘月满堂霜。匹马好归去，江头橘正香。"
        },
        {
            "标题": "旅怀作",
            "作者": "杜牧",
            "内容": "促促因吟昼短诗，朝惊秾色暮空枝。无情春色不长久，\n\n有限年光多盛衰。往事只应随梦里，劳生何处是闲时。\n\n眼前扰扰日一日，暗送白头人不知。"
        },
        {
            "标题": "绿萝",
            "作者": "杜牧",
            "内容": "绿萝萦数匝，本在草堂间。秋色寄高树，昼阴笼近山。\n\n移花疏处过，劚药困时攀。日暮微风起，难寻旧径还。"
        },
        {
            "标题": "云梦泽",
            "作者": "杜牧",
            "内容": "日旗龙旆想飘扬，一索功高缚楚王。\n\n直是超然五湖客，未如终始郭汾阳。"
        },
        {
            "标题": "梦中语",
            "作者": "杜牧",
            "内容": "辞春不及秋，昆脚与皆头。"
        },
        {
            "标题": "旧游",
            "作者": "杜牧",
            "内容": "闲吟芍药诗，惆望久嚬眉。盼眄回眸远，纤衫整髻迟。\n\n重寻春昼梦，笑把浅花枝。小市长陵住，非郎谁得知。"
        },
        {
            "标题": "赠终南兰若僧",
            "作者": "杜牧",
            "内容": "北阙南山是故乡，两枝仙桂一时芳。\n\n休公都不知名姓，始觉禅门气味长。"
        },
        {
            "标题": "牧陪昭应卢郎中在江西宣州佐今吏部沈公幕罢府…投寄",
            "作者": "杜牧",
            "内容": "燕雁下扬州，凉风柳陌愁。可怜千里梦，还是一年秋。\n\n宛水环朱槛，章江敞碧流。谬陪吾益友，只事我贤侯。\n\n印组萦光马，锋铓看解牛。井闾安乐易，冠盖惬依投。\n\n政简稀开阁，功成每运筹。送春经野坞，迟日上高楼。\n\n玉裂歌声断，霞飘舞带收。泥情斜拂印，别脸小低头。\n\n日晚花枝烂，釭凝粉彩稠。未曾孤酩酊，剩肯只淹留。\n\n重德俄征宠，诸生苦宦游。分途之绝国，洒泪拜行輈.\n\n聚散真漂梗，光阴极转邮。铭心徒历历，屈指尽悠悠。\n\n君作烹鲜用，谁膺仄席求。卷怀能愤悱，卒岁且优游。\n\n去矣时难遇，沽哉价莫酬。满枝为鼓吹，衷甲避戈矛。\n\n隋帝宫荒草，秦王土一丘。相逢好大笑，除此总云浮。\n"
        },
        {
            "标题": "醉倒",
            "作者": "杜牧",
            "内容": "日晴空乐下仙云，俱在凉亭送使君。\n\n莫辞一盏即相请，还是三年更不闻。"
        },
        {
            "标题": "念昔游三首 其二",
            "作者": "杜牧",
            "内容": "云门寺外逢猛雨，林黑山高雨脚长。曾奉郊宫为近侍，分明㩳㩳羽林枪。"
        },
        {
            "标题": "偶题二首",
            "作者": "杜牧",
            "内容": "劳劳千里身，襟袂满行尘。深夜悬双泪，短亭思远人。\n\n苍江程未息，黑水梦何频。明月轻桡去，唯应钓赤鳞。\n\n有恨秋来极，无端别后知。夜阑终耿耿，明发竟迟迟。\n\n信已凭鸿去，归唯与燕期。只因明月见，千里两相思。"
        },
        {
            "标题": "偶呈郑先辈",
            "作者": "杜牧",
            "内容": "不语亭亭俨薄妆，画裙双凤郁金香。\n\n西京才子旁看取，何似乔家那窈娘。"
        },
        {
            "标题": "偶题",
            "作者": "杜牧",
            "内容": "甘罗昔作秦丞相，子政曾为汉辇郎。\n\n千载更逢王侍读，当时还道有文章。"
        },
        {
            "标题": "偶游石盎僧舍（宣州作）",
            "作者": "杜牧",
            "内容": "敬岑草浮光，句沚水解脉。益郁乍怡融，凝严忽颓坼。\n\n梅颣暖眠酣，风绪和无力。凫浴涨汪汪，雏娇村幂幂。\n\n落日美楼台，轻烟饰阡陌。潋绿古津远，积润苔基释。\n\n孰谓汉陵人，来作江汀客。载笔念无能，捧筹惭所画。\n\n任辔偶追闲，逢幽果遭适。僧语淡如云，尘事繁堪织。\n\n今古几辈人，而我何能息。"
        },
        {
            "标题": "贻迁客",
            "作者": "杜牧",
            "内容": "无机还得罪，直道不伤情。微雨昏山色，疏笼闭鹤声。\n\n闲居多野客，高枕见江城。门外长溪水，怜君又濯缨。"
        },
        {
            "标题": "遣兴",
            "作者": "杜牧",
            "内容": "镜弄白髭须，如何作老夫。浮生长勿勿，儿小且呜呜。\n\n忍过事堪喜，泰来忧胜无。治平心径熟，不遣有穷途。"
        },
        {
            "标题": "送牛相出镇襄州",
            "作者": "杜牧",
            "内容": "盛时常注意，南雍暂分茅。紫殿辞明主，岩廊别旧交。\n\n危幢侵碧雾，寒旆猎红旓。德业悬秦镜，威声隐楚郊。\n\n拜尘先洒泪，成厦昔容巢。遥仰沈碑会，鸳鸯玉佩敲。"
        },
        {
            "标题": "寝夜",
            "作者": "杜牧",
            "内容": "蛩唱如波咽，更深似水寒。露华惊弊褐，灯影挂尘冠。\n\n故国初离梦，前溪更下滩。纷纷毫发事，多少宦游难。"
        },
        {
            "标题": "鸦",
            "作者": "杜牧",
            "内容": "扰扰复翻翻，黄昏飏冷烟。毛欺皇后发，声感楚姬弦。\n\n蔓垒盘风下，霜林接翅眠。只如西旅样，头白岂无缘。"
        },
        {
            "标题": "青冢",
            "作者": "杜牧",
            "内容": "青冢前头陇水流，燕支山上暮云秋。\n\n蛾眉一坠穷泉路，夜夜孤魂月下愁。"
        },
        {
            "标题": "长安晴望",
            "作者": "杜牧",
            "内容": "翠屏山对凤城开，碧落摇光霁后来。\n\n回识六龙巡幸处，飞烟闲绕望春台。"
        },
        {
            "标题": "秋感",
            "作者": "杜牧",
            "内容": "金风万里思何尽，玉树一窗秋影寒。\n\n独掩柴门明月下，泪流香袂倚阑干。"
        },
        {
            "标题": "秋岸",
            "作者": "杜牧",
            "内容": "河岸微退落，柳影微凋疏。船上听呼稚，堤南趁漉鱼。\n\n数帆旗去疾，一艇箭回初。曾入相思梦，因凭附远书。"
        },
        {
            "标题": "秋晚早发新定",
            "作者": "杜牧",
            "内容": "解印书千轴，重阳酒百缸。凉风满红树，晓月下秋江。\n\n岩壑会归去，尘埃终不降。悬缨未敢濯，严濑碧淙淙。"
        },
        {
            "标题": "秋晚与沈十七舍人期游樊川不至",
            "作者": "杜牧",
            "内容": "邀侣以官解，泛然成独游。川光初媚日，山色正矜秋。\n\n野竹疏还密，岩泉咽复流。杜村连潏水，晚步见垂钩。"
        },
        {
            "标题": "秋夕有怀",
            "作者": "杜牧",
            "内容": "念远坐西阁，华池涵月凉。书回秋欲尽，酒醒夜初长。\n\n露白莲衣浅，风清蕙带香。前年此佳景，兰棹醉横塘。"
        },
        {
            "标题": "秋夜与友人宿",
            "作者": "杜牧",
            "内容": "楚国同游过十霜，万重心事几堪伤。蒹葭露白莲塘浅，\n\n砧杵夜清河汉凉。云外山川归梦远，天涯岐路客愁长。\n\n寒城欲晓闻吹笛，犹卧东轩月满床。"
        },
        {
            "标题": "题孙逸人山居",
            "作者": "杜牧",
            "内容": "长悬青紫与芳枝，尘刹无应免别离。马上多于在家日，\n\n樽前堪忆少年时。关河客梦还乡远，雨雪山程出店迟。\n\n却羡高人终此老，轩车过尽不知谁。"
        },
        {
            "标题": "送李群玉赴举",
            "作者": "杜牧",
            "内容": "故人别来面如雪，一榻拂云秋影中。\n\n玉白花红三百首，五陵谁唱与春风。"
        },
        {
            "标题": "忍死留别献盐铁裴相公二十叔",
            "作者": "杜牧",
            "内容": "贤相辅明主，苍生寿域开。青春辞白日，幽壤作黄埃。\n\n岂是无多士，偏蒙不弃才。孤坟三尺土，谁可为培栽。"
        },
        {
            "标题": "入商山",
            "作者": "杜牧",
            "内容": "早入商山百里云，蓝溪桥下水声分。\n\n流水旧声人旧耳，此回呜咽不堪闻。"
        },
        {
            "标题": "润州二首 其二",
            "作者": "杜牧",
            "内容": "谢朓诗中佳丽地，夫差传里水犀军。城高铁瓮横强弩，柳暗朱楼多梦云。\n画角爱飘江北去，钓歌长向月中闻。扬州尘土试回首，不惜千金借与君。"
        },
        {
            "标题": "三川驿伏览座主舍人留题",
            "作者": "杜牧",
            "内容": "旧迹依然已十秋，雪山当面照银钩。\n\n怀恩泪尽霜天晓，一片馀霞映驿楼。"
        },
        {
            "标题": "山石榴",
            "作者": "杜牧",
            "内容": "似火山榴映小山，繁中能薄艳中闲。\n\n一朵佳人玉钗上，只疑烧却翠云鬟。"
        },
        {
            "标题": "伤友人悼吹箫妓",
            "作者": "杜牧",
            "内容": "玉箫声断没流年，满目春愁陇树烟。\n\n艳质已随云雨散，凤楼空锁月明天。"
        },
        {
            "标题": "题商山四皓庙一绝",
            "作者": "杜牧",
            "内容": "吕氏强梁嗣子柔，我于天性岂恩雠。\n\n南军不袒左边袖，四老安刘是灭刘。"
        },
        {
            "标题": "伤猿",
            "作者": "杜牧",
            "内容": "独折南园一朵梅，重寻幽坎已生苔。\n\n无端晚吹惊高树，似袅长枝欲下来。"
        },
        {
            "标题": "商山富水驿（驿本名与阳谏议同姓名，因此改为富水驿）",
            "作者": "杜牧",
            "内容": "益戆由来未觉贤，终须南去吊湘川。当时物议朱云小，\n\n后代声华白日悬。邪佞每思当面唾，清贫长欠一杯钱。\n\n驿名不合轻移改，留警朝天者惕然。"
        },
        {
            "标题": "杂曲歌辞。少年行二首",
            "作者": "杜牧",
            "内容": "官为骏马监，职帅羽林儿。两绶藏不见，落花何处期。\n\n猎敲白玉镫，怒袖紫金鎚.田窦长留醉，苏辛曲护岐。\n\n豪持出塞节，笑别远山眉。捷报云台贺，公卿拜寿卮。\n\n连环羁玉声光碎，绿锦蔽泥虬卷高。\n\n春风细雨走马去，珠落璀璀白罽袍。"
        },
        {
            "标题": "十九兄郡楼有宴，病不赴",
            "作者": "杜牧",
            "内容": "十二层楼敞画檐，连去歌尽草纤纤。\n\n空堂病怯阶前月，燕子嗔垂一竹帘。"
        },
        {
            "标题": "石池",
            "作者": "杜牧",
            "内容": "通竹引泉脉，泓澄深石盆。惊鱼翻藻叶，浴鸟上松根。\n\n残月留山影，高风耗水痕。谁家洗秋药，来往自开门。"
        },
        {
            "标题": "使回枉唐州崔司马书，兼寄四韵因和",
            "作者": "杜牧",
            "内容": "清晨候吏把书来，十载离忧得暂开。痴叔去时还读易，\n\n仲容多兴索衔杯。人心计日殷勤望，马首随云早晚回。\n\n莫为霜台愁岁暮，潜龙须待一声雷。"
        },
        {
            "标题": "鹦鹉",
            "作者": "杜牧",
            "内容": "华堂日渐高，雕槛系红绦。故国陇山树，美人金剪刀。\n\n避笼交翠尾，罅嘴静新毛。不念三缄事，世途皆尔曹。"
        },
        {
            "标题": "书怀寄中朝往还",
            "作者": "杜牧",
            "内容": "平生自许少尘埃，为吏尘中势自回。朱绂久惭官借与，\n\n白题还叹老将来。须知世路难轻进，岂是君门不大开。\n\n霄汉几多同学伴，可怜头角尽卿材。"
        },
        {
            "标题": "长安杂题长句六首",
            "作者": "杜牧",
            "内容": "觚棱金碧照山高，万国珪璋捧赭袍。舐笔和铅欺贾马，\n\n赞功论道鄙萧曹。东南楼日珠帘卷，西北天宛玉厄豪。\n\n四海一家无一事，将军携镜泣霜毛。\n\n晴云似絮惹低空，紫陌微微弄袖风。韩嫣金丸莎覆绿，\n\n许公鞯汗杏黏红。烟生窈窕深东第，轮撼流苏下北宫。\n\n自笑苦无楼护智，可怜铅椠竟何功。\n\n雨晴九陌铺江练，岚嫩千峰叠海涛。南苑草芳眠锦雉，\n\n夹城云暖下霓旄。少年羁络青纹玉，游女花簪紫蒂桃。\n\n江碧柳深人尽醉，一瓢颜巷日空高。\n\n束带谬趋文石陛，有章曾拜皂囊封。期严无奈睡留癖，\n\n势窘犹为酒泥慵。偷钓侯家池上雨，醉吟隋寺日沈钟。\n\n九原可作吾谁与，师友琅琊邴曼容。\n\n洪河清渭天池浚，太白终南地轴横。祥云辉映汉宫紫，\n\n春光绣画秦川明。草妒佳人钿朵色，风回公子玉衔声。\n\n六飞南幸芙蓉苑，十里飘香入夹城。\n\n丰貂长组金张辈，驷马文衣许史家。白鹿原头回猎骑，\n\n紫云楼下醉江花。九重树影连清汉，万寿山光学翠华。\n\n谁识大君谦让德，一毫名利斗蛙蟆。"
        },
        {
            "标题": "鹤",
            "作者": "杜牧",
            "内容": "清音迎晓月，愁思立寒蒲。丹顶西施颊，霜毛四皓须。\n\n碧云行止躁，白鹭性灵粗。终日无群伴，溪边吊影孤。"
        },
        {
            "标题": "题水西寺",
            "作者": "杜牧",
            "内容": "三日去还住，一生焉再游。含情碧溪水，重上粲公楼。"
        },
        {
            "标题": "题元处士高亭（宣州）",
            "作者": "杜牧",
            "内容": "水接西江天外声，小斋松影拂云平。\n\n何人教我吹长笛，与倚春风弄月明。"
        },
        {
            "标题": "送故人归山",
            "作者": "杜牧",
            "内容": "三清洞里无端别，又拂尘衣欲卧云。\n\n看著挂冠迷处所，北山萝月在移文。"
        },
        {
            "标题": "送刘三复郎中赴阙",
            "作者": "杜牧",
            "内容": "横溪辞寂寞，金马去追游。好是鸳鸯侣，正逢霄汉秋。\n\n玉珂声琐琐，锦帐梦悠悠。微笑知今是，因风谢钓舟。"
        },
        {
            "标题": "送卢秀才一绝",
            "作者": "杜牧",
            "内容": "春濑与烟远，送君孤棹开。潺湲如不改，愁更钓鱼来。"
        },
        {
            "标题": "送容州唐中丞赴镇",
            "作者": "杜牧",
            "内容": "交阯同星座，龙泉佩斗文。烧香翠羽帐，看舞郁金裙。\n\n鹢首冲泷浪，犀渠拂岭云。莫教铜柱北，空说马将军。"
        },
        {
            "标题": "送沈处士赴苏州李中丞招以诗赠行",
            "作者": "杜牧",
            "内容": "山城树叶红，下有碧溪水。溪桥向吴路，酒旗夸酒美。下马此送君，高歌为君醉。念君苞材能，百工在城垒。空山三十年，鹿裘挂窗睡。自言陇西公，飘然我知己。举酒属吴门，今朝为君起。悬弓三百斤，囊书数万纸。战贼即战贼，为吏即为吏。尽我所有无，惟公之指使。予曰陇西公，滔滔大君子。常思抡群材，一为国家治。譬如匠见木，碍眼皆不弃。大者粗十围，小者细一指。楔橛与栋梁，施之皆有位。忽然竖明堂，一挥立能致。予亦何为者，亦受公恩纪。处士常有言，残虏为犬豕。常恨两手空，不得一马棰。今依陇西公，如虎傅两翅。公非刺史材，当坐岩廊地。处士魁奇姿，必展平生志。东吴饶风光，翠巘多名寺。疏烟亹亹秋，独酌平生思。因书问故人，能忘批纸尾？公或忆姓名，为说都憔悴。"
        },
        {
            "标题": "送苏协律从事振武",
            "作者": "杜牧",
            "内容": "琴尊诗思劳，更欲学龙韬。王粲暂投笔，吕虔初佩刀。\n\n夜吟关月苦，秋望塞云高。去去从军乐，雕飞岱马豪。"
        },
        {
            "标题": "送沈士赴苏州，李中丞招以诗赠行",
            "作者": "杜牧",
            "内容": "山城树叶红，下有碧溪水。溪桥向吴路，酒旗夸酒美。\n\n下马此送君，高歌为君醉。念君苞材能，百工在城垒。\n\n空山三十年，鹿裘挂窗睡。自言陇西公，飘然我知己。\n\n举酒属吴门，今朝为君起。悬弓三百斤，囊书数万纸。\n\n战贼即战贼，为吏即为吏。尽我所有无，惟公之指使。\n\n予曰陇西公，滔滔大君子。常思抡群材，一为国家治。\n\n譬如匠见木，碍眼皆不弃。大者粗十围，小者细一指。\n\ncq橛与栋梁，施之皆有位。忽然竖明堂，一挥立能致。\n\n予亦何为者，亦受公恩纪。处士有常言，残虏为犬豕。\n\n常恨两手空，不得一马箠。今依陇西公，如虎傅两翅。\n\n公非刺史材，当坐岩廊地。处士魁奇姿，必展平生志。\n\n东吴饶风光，翠巘多名寺。疏烟亹亹秋，独酌平生思。\n\n因书问故人，能忘批纸尾。公或忆姓名，为说都憔悴。"
        },
        {
            "标题": "送王十至褒中因寄尚书",
            "作者": "杜牧",
            "内容": "阙下经年别，人间两地情。坛场新汉将，烟月古隋城。\n\n雁去梁山远，云高楚岫明。君家荷藕好，缄恨寄遥程。"
        },
        {
            "标题": "送张判官归兼谒鄂州大夫",
            "作者": "杜牧",
            "内容": "处士闻名早，游秦献疏回。腹中书万卷，身外酒千杯。\n\n江雨春波阔，园林客梦催。今君拜旌戟，凛凛近霜台。"
        },
        {
            "标题": "送赵十二赴举",
            "作者": "杜牧",
            "内容": "省事却因多事力，无心翻似有心来。\n\n秋风郡阁残花在，别后何人更一杯。"
        },
        {
            "标题": "重送王十",
            "作者": "杜牧",
            "内容": "执袂还应立马看，向来离思始知难。\n\n雁飞不见行尘灭，景下山遥极目寒。"
        },
        {
            "标题": "重送王十",
            "作者": "杜牧",
            "内容": "分袂还应立马看，向来离思始知难。雁飞不见行尘灭，景下山遥极目寒。"
        },
        {
            "标题": "隋堤柳",
            "作者": "杜牧",
            "内容": "夹岸垂杨三百里，只应图画最相宜。\n\n自嫌流落西归疾，不见东风二月时。"
        },
        {
            "标题": "岁旦朝回口号",
            "作者": "杜牧",
            "内容": "星河犹在整朝衣，远望天门再拜归。\n\n笑向春风初五十，敢言知命且知非。"
        },
        {
            "标题": "叹花",
            "作者": "杜牧",
            "内容": "自恨寻芳到已迟，往年曾见未开时。如今风摆花狼藉，绿叶成阴子满枝。：狂风落尽深红色，绿叶成阴子满枝。"
        },
        {
            "标题": "题茶山（在宜兴）",
            "作者": "杜牧",
            "内容": "山实东吴秀，茶称瑞草魁。剖符虽俗吏，修贡亦仙才。\n\n溪尽停蛮棹，旗张卓翠苔。柳村穿窈窕，松涧渡喧豗.\n\n等级云峰峻，宽平洞府开。拂天闻笑语，特地见楼台。\n\n泉嫩黄金涌，牙香紫璧裁。拜章期沃日，轻骑疾奔雷。\n\n舞袖岚侵涧，歌声谷答回。磬音藏叶鸟，雪艳照潭梅。\n\n好是全家到，兼为奉诏来。树阴香作帐，花径落成堆。\n\n景物残三月，登临怆一杯。重游难自克，俯首入尘埃。"
        },
        {
            "标题": "题敬爱寺楼",
            "作者": "杜牧",
            "内容": "暮景千山雪，春寒百尺楼。独登还独下，谁会我悠悠。"
        },
        {
            "标题": "题刘秀才新竹",
            "作者": "杜牧",
            "内容": "数茎幽玉色，晓夕翠烟分。声破寒窗梦，根穿绿藓纹。\n\n渐笼当槛日，欲碍入帘云。不是山阴客，何人爱此君。"
        },
        {
            "标题": "题青云馆",
            "作者": "杜牧",
            "内容": "虬蟠千仞剧羊肠，天府由来百二强。四皓有芝轻汉祖，\n\n张仪无地与怀王。云连帐影萝阴合，枕绕泉声客梦凉。\n\n深处会容高尚者，水苗三顷百株桑。"
        },
        {
            "标题": "题齐安城楼",
            "作者": "杜牧",
            "内容": "呜咽江楼角一声，微阳潋潋落寒汀。不用凭阑苦回首，故乡七十五长亭。"
        },
        {
            "标题": "题寿安县甘棠馆御沟",
            "作者": "杜牧",
            "内容": "一渠东注芳华苑，苑锁池塘百岁空。\n\n水殿半倾蟾口涩，为谁流下蓼花中。"
        },
        {
            "标题": "醉后题僧院",
            "作者": "杜牧",
            "内容": "离心忽忽复凄凄，雨晦倾瓶取醉泥。\n\n可羡高僧共心语，一如携稚往东西。"
        },
        {
            "标题": "题吴兴消暑楼十二韵",
            "作者": "杜牧",
            "内容": "晴日登攀好，危楼物象饶。一溪通四境，万岫饶层霄。\n\n鸟翼舒华屋，鱼鳞棹短桡。浪花机乍织，云叶匠新雕。\n\n台榭罗嘉卉，城池敞丽谯。蟾蜍来作鉴，螮蝀引成桥。\n\n燕任随秋叶，人空集早潮。楚鸿行尽直，沙鹭立偏翘。\n\n暮角凄游旅，清歌惨泬寥。景牵游目困，愁托酒肠销。\n\n远吹流松韵，残阳渡柳桥。时陪庾公赏，还悟脱烦嚣。"
        },
        {
            "标题": "题宣州开元寺",
            "作者": "杜牧",
            "内容": "南朝谢脁城，东吴最深处。亡国去如鸿，遗寺藏烟坞。楼飞九十尺，廊环四百柱。高高下下中，风绕松桂树。青苔照朱阁，白鸟两相语。溪声入僧梦，月色晖粉堵。阅景无旦夕，凭阑有今古。留我酒一樽，前山看春雨。"
        },
        {
            "标题": "题新定八松院小石",
            "作者": "杜牧",
            "内容": "雨滴珠玑碎，苔生紫翠重。故关何日到，且看小三峰。"
        },
        {
            "标题": "题宣州开元寺",
            "作者": "杜牧",
            "内容": "南朝谢朓城，东吴最深处。亡国去如鸿，遗寺藏烟坞。\n楼飞九十尺，廊环四百柱。高高下下中，风绕松桂树。\n青苔照朱阁，白鸟两相语。溪声入僧梦，月色晖粉堵。\n阅景无旦夕，凭阑有今古。留我酒一樽，前山看春雨。"
        },
        {
            "标题": "题张处士山庄一绝",
            "作者": "杜牧",
            "内容": "好鸟疑敲磬，风蝉认轧筝。修篁与嘉树，偏倚半岩生。"
        },
        {
            "标题": "中秋日拜起居表晨渡天津桥即事十六韵献…兼呈工部刘公",
            "作者": "杜牧",
            "内容": "碧树康庄内，清川巩洛间。坛分中岳顶，城缭大河湾。\n\n广殿含凉静，深宫积翠闲。楼齐云漠漠，桥束水潺潺。\n\n过雨柽枝润，迎霜柿叶殷。紫鳞冲晚浪，白鸟背秋山。\n\n月拜西归表，晨趋北向班，鸳鸿随半仗，貔虎护重关。\n\n玉帐才容足，金樽暂解颜。迹留伤堕屦，恩在乐衔环。\n\n南省兰先握，东堂桂早攀。龙门君夭矫，莺谷我绵蛮。\n\n分薄嵇心懒，哀多庾鬓班。人惭公幹卧，频送子牟还。\n\n自睹宸居壮，谁忧国步艰。只应时与醉，因病纵疏顽。"
        },
        {
            "标题": "闻雁",
            "作者": "杜牧",
            "内容": "带霜南去雁，夜好宿汀沙。惊起向何处，高飞极海涯。\n\n入云声渐远，离岳路由赊。归梦当时断，参差欲到家。"
        },
        {
            "标题": "途中一绝",
            "作者": "杜牧",
            "内容": "镜中丝发悲来惯，衣上尘痕拂渐难。\n\n惆怅江湖钓竿手，却遮西日向长安。"
        },
        {
            "标题": "途中作",
            "作者": "杜牧",
            "内容": "绿树南阳道，千峰势远随。碧溪风澹态，芳树雨馀姿。\n\n野渡云初暖，征人袖半垂。残花不足醉，行乐是何时。"
        },
        {
            "标题": "有感",
            "作者": "杜牧",
            "内容": "宛溪垂柳最长枝，曾被春风尽日吹。\n\n不堪攀折犹堪看，陌上少年来自迟。"
        },
        {
            "标题": "往年随故府吴兴公夜泊芜湖口今赴官西去再宿芜湖感旧伤怀因成十六韵",
            "作者": "杜牧",
            "内容": "南指陵阳路，东流似昔年。重恩山未答，双鬓雪飘然。\n数仞惭投迹，群公愧拍肩。驽骀蒙锦绣，尘土浴潺湲。\n郭隗黄金峻，虞卿白璧鲜。貔貅环玉帐，鹦鹉破蛮笺。\n极浦沈碑会，秋花落帽筵。旌旗明迥野，冠佩照神仙。\n筹画言何补，优容道实全。讴谣人扑地，鸡犬树连天。\n紫凤超如电，青襟散似烟。苍生未经济，坟草已芊绵。\n往事惟沙月，孤灯但客船。岘山云影畔，棠叶水声前。\n故国还归去，浮生亦可怜。高歌一曲泪，明日夕阳边。"
        },
        {
            "标题": "往年随故府吴兴公夜泊芜湖口今赴官西去再宿",
            "作者": "杜牧",
            "内容": "南指陵阳路，东流似昔年。重恩山未答，双鬓雪飘然。\n\n数仞惭投迹，群公愧拍肩。驽骀蒙锦绣，尘土浴潺湲。\n\n郭隗黄金峻，虞卿白璧鲜。貔貅环玉帐，鹦鹉破蛮笺。\n\n极浦沈碑会，秋花落帽筵。旌旗明迥野，冠珮照神仙。\n\n筹画言何补，优容道实全。讴谣人扑地，鸡犬树连天。\n\n紫凤超如电，青襟散似烟。苍生未经济，坟草已芊绵。\n\n往事惟沙月，孤灯但客船。岘山云影畔，棠叶水声前。\n\n故国还归去，浮生亦可怜。高歌一曲泪，明日夕阳边。\n"
        },
        {
            "标题": "望少华三首",
            "作者": "杜牧",
            "内容": "身随白日看将老，心与青云自有期。\n\n今对晴峰无十里，世缘多累暗生悲。\n\n文字波中去不还，物情初与是非闲。\n\n时名竟是无端事，羞对灵山道爱山。\n\n眼看云鹤不相随，何况尘中事作为。\n\n好伴羽人深洞去，月前秋听玉参差。"
        },
        {
            "标题": "闻角",
            "作者": "杜牧",
            "内容": "晓楼烟槛出云霄，景下林塘已寂寥。\n\n城角为秋悲更远，护霜云破海天遥。"
        },
        {
            "标题": "闻庆州赵纵使君与党项战中箭身死，辄书长句",
            "作者": "杜牧",
            "内容": "将军独乘铁骢马，榆溪战中金仆姑。死绥却是古来有，\n\n骁将自惊今日无。青史文章争点笔，朱门歌舞笑捐躯。\n\n谁知我亦轻生者，不得君王丈二殳。"
        },
        {
            "标题": "吴宫词二首",
            "作者": "杜牧",
            "内容": "越兵驱绮罗，越女唱吴歌。宫烬花声少，台荒麋迹多。\n\n茱萸垂晓露，菡萏落秋波。无遣君王醉，满城嚬翠蛾。\n\n香径绕吴宫，千帆落照中。鹤鸣山苦雨，鱼跃水多风。\n\n城带晚莎绿，池边秋蓼红。当年国门外，谁信伍员忠。"
        },
        {
            "标题": "西山草堂",
            "作者": "杜牧",
            "内容": "何处人事少，西峰旧草堂。晒书秋日晚，洗药石泉香。\n\n后岭有微雨，北窗生晓凉。徒劳问归路，峰叠绕家乡。"
        },
        {
            "标题": "昔事文皇帝三十二韵",
            "作者": "杜牧",
            "内容": "昔事文皇帝，叨官在谏垣。奏章为得地，齰齿负明恩。\n\n金虎知难动，毛釐亦耻言。掩头虽欲吐，到口却成吞。\n\n照胆常悬镜，窥天自戴盆。周钟既窕槬，黥阵亦瘢痕。\n\n凤阙觚棱影，仙盘晓日暾。雨晴文石滑，风暖戟衣翻。\n\n每虑号无告，长忧骇不存。随行唯跼蹐，出语但寒暄。\n\n宫省咽喉任，戈矛羽卫屯。光尘皆影附，车马定西奔。\n\n亿万持衡价，锱铢挟契论。堆时过北斗，积处满西园。\n\n接棹隋河溢，连蹄蜀栈刓.漉空沧海水，搜尽卓王孙。\n\n斗巧猴雕刺，夸趫索挂跟。狐威假白额，枭啸得黄昏。\n\n馥馥芝兰圃，森森枳棘藩。吠声嗾国猘，公议怯膺门。\n\n窜逐诸丞相，苍茫远帝阍。一名为吉士，谁免吊湘魂。\n\n间世英明主，中兴道德尊。昆冈怜积火，河汉注清源。\n\n川口堤防决，阴车鬼怪掀。重云开朗照，九地雪幽冤。\n\n我实刚肠者，形甘短褐髡。曾经触虿尾，犹得凭熊轩。\n\n杜若芳洲翠，严光钓濑喧。溪山侵越角，封壤尽吴根。\n\n客恨萦春细，乡愁压思繁。祝尧千万寿，再拜揖馀樽。"
        },
        {
            "标题": "闲题",
            "作者": "杜牧",
            "内容": "男儿所在即为家，百镒黄金一朵花。\n\n借问春风何处好，绿杨深巷马头斜。"
        },
        {
            "标题": "秋日",
            "作者": "杜牧",
            "内容": "有计自安业，秋风罢远吟。买山惟种竹，对客更弹琴。\n\n烟起药厨晚，杵声松院深。闲眠得真性，惆怅旧时心。"
        },
        {
            "标题": "襄阳雪夜感怀",
            "作者": "杜牧",
            "内容": "往事起独念，飘然自不胜。前滩急夜响，密雪映寒灯。\n\n的的三年梦，迢迢一线縆.明朝楚山上，莫上最高层。"
        },
        {
            "标题": "新定途中",
            "作者": "杜牧",
            "内容": "无端偶效张文纪，下杜乡园别五秋。\n\n重过江南更千里，万山深处一孤舟。"
        },
        {
            "标题": "新柳",
            "作者": "杜牧",
            "内容": "无力摇风晓色新，细腰争妒看来频。绿阴未覆长堤水，\n\n金穗先迎上苑春。几处伤心怀远路，一枝和雨送行尘。\n\n东门门外多离别，愁杀朝朝暮暮人。"
        },
        {
            "标题": "杏园",
            "作者": "杜牧",
            "内容": "夜来微雨洗芳尘，公子骅骝步贴匀。\n\n莫怪杏园憔悴去，满城多少插花人。"
        },
        {
            "标题": "许七侍御弃官东归潇洒江南颇闻自适高秋企望…十韵",
            "作者": "杜牧",
            "内容": "天子绣衣吏，东吴美退居。有园同庾信，避事学相如。\n\n兰畹晴香嫩，筠溪翠影疏。江山九秋后，风月六朝馀。\n\n锦帙开诗轴，青囊结道书。霜岩红薜荔，露沼白芙蕖。\n\n睡雨高梧密，棋灯小阁虚。冻醪元亮秫，寒鲙季鹰鱼。\n\n尘意迷今古，云情识卷舒。他年雪中棹，阳羡访吾庐。"
        },
        {
            "标题": "许七侍御弃官东归潇洒江南颇闻自适高秋企望题诗寄赠十韵",
            "作者": "杜牧",
            "内容": "天子绣衣吏，东吴美退居。有园同庾信，避事学相如。\n兰畹晴香嫩，筠溪翠影疏。江山九秋后，风月六朝馀。\n锦帙开诗轴，青囊结道书。霜岩红薜荔，露沼白芙蕖。\n睡雨高梧密，棋灯小阁虚。冻醪元亮秫，寒鲙季鹰鱼。\n尘意迷今古，云情识卷舒。他年雪中棹，阳羡访吾庐。"
        },
        {
            "标题": "雪中书怀",
            "作者": "杜牧",
            "内容": "腊雪一尺厚，云冻寒顽痴。孤城大泽畔，人疏烟火微。\n\n愤悱欲谁语，忧愠不能持。天子号仁圣，任贤如事师。\n\n凡称曰治具，小大无不施。明庭开广敞，才隽受羁维。\n\n如日月縆升，若鸾凤葳蕤。人才自朽下，弃去亦其宜。\n\n北虏坏亭障，闻屯千里师。牵连久不解，他盗恐旁窥。\n\n臣实有长策，彼可徐鞭笞。如蒙一召议，食肉寝其皮。\n\n斯乃庙堂事，尔微非尔知。向来躐等语，长作陷身机。\n\n行当腊欲破，酒齐不可迟。且想春候暖，瓮间倾一卮。"
        },
        {
            "标题": "逢故人",
            "作者": "杜牧",
            "内容": "故交相见稀，相见倍依依。尘路事不尽，云岩闲好归。\n\n投人销壮志，徇俗变真机。又落他乡泪，风前一满衣。"
        },
        {
            "标题": "押兵甲发谷口寄诸公",
            "作者": "杜牧",
            "内容": "晓涧青青桂色孤，楚人随玉上天衢。\n\n水辞谷口山寒少，今日风头校暖无。"
        },
        {
            "标题": "寄桐江隐者（一作许浑诗）",
            "作者": "杜牧",
            "内容": "潮去潮来洲渚春，山花如绣草如茵。\n\n严陵台下桐江水，解钓鲈鱼能几人。"
        },
        {
            "标题": "羊栏浦夜陪宴会",
            "作者": "杜牧",
            "内容": "戈槛营中夜未央，雨沾云惹侍襄王。球来香袖依稀暖，\n\n酒凸觥心泛滟光。红弦高紧声声急，珠唱铺圆袅袅长。\n\n自比诸生最无取，不知何处亦升堂。"
        },
        {
            "标题": "瑶瑟",
            "作者": "杜牧",
            "内容": "玉仙瑶瑟夜珊珊，月过楼西桂烛残。\n\n风景人间不如此，动摇湘水彻明寒。"
        },
        {
            "标题": "贻友人",
            "作者": "杜牧",
            "内容": "自是东西客，逢人又送人。不应相见老，只是别离频。\n\n度日还知暮，平生未识春。傥无迁谷分，归去养天真。"
        },
        {
            "标题": "忆归",
            "作者": "杜牧",
            "内容": "新城非故里，终日想柴扃。兴罢花还落，愁来酒欲醒。\n\n何人初发白，几处乱山青。远忆湘江上，渔歌对月听。"
        },
        {
            "标题": "折菊",
            "作者": "杜牧",
            "内容": "篱东菊径深，折得自孤吟。雨中衣半湿，拥鼻自知心。"
        },
        {
            "标题": "咏袜",
            "作者": "杜牧",
            "内容": "钿尺裁量减四分，纤纤玉笋裹轻云。\n\n五陵年少欺他醉，笑把花前出画裙。"
        },
        {
            "标题": "偶作",
            "作者": "杜牧",
            "内容": "才子风流咏晓霞，倚楼吟住日初斜。\n\n惊杀东邻绣床女，错将黄晕压檀花。"
        },
        {
            "标题": "有怀重送斛斯判官",
            "作者": "杜牧",
            "内容": "苍苍烟月满川亭，我有劳歌一为听。\n\n将取离魂随白骑，三台星里拜文星。"
        },
        {
            "标题": "醉眠",
            "作者": "杜牧",
            "内容": "秋醪雨中熟，寒斋落叶中。幽人本多睡，更酌一樽空。"
        },
        {
            "标题": "寓题",
            "作者": "杜牧",
            "内容": "把酒直须判酩酊，逢花莫惜暂淹留。\n\n假如三万六千日，半是悲哀半是愁。"
        },
        {
            "标题": "越中",
            "作者": "杜牧",
            "内容": "石城花暖鹧鸪飞，征客春帆秋不归。\n\n犹自保郎心似石，绫梭夜夜织寒衣。"
        },
        {
            "标题": "栽竹",
            "作者": "杜牧",
            "内容": "本因遮日种，却似为溪移。历历羽林影，疏疏烟露姿。\n\n萧骚寒雨夜，敲劼晚风时。故国何年到，尘冠挂一枝。"
        },
        {
            "标题": "早春阁下寓直萧九舍人亦直内署因寄书怀四韵",
            "作者": "杜牧",
            "内容": "御水初消冻，宫花尚怯寒。千峰横紫翠，双阙凭栏干。玉漏轻风顺，金茎淡日残。王乔在何处，清汉正骖鸾。"
        },
        {
            "标题": "早春赠军事薛判官",
            "作者": "杜牧",
            "内容": "雪后新正半，春来四刻长。晴梅朱粉艳，嫩水碧罗光。\n\n弦管开双调，花钿坐两行。唯君莫惜醉，认取少年场。"
        },
        {
            "标题": "早春阁下寓直萧九舍人亦直内署，因寄书怀四韵",
            "作者": "杜牧",
            "内容": "御水初销冻，宫花尚怯寒。千峰横紫翠，双阙凭阑干。\n\n玉漏轻风顺，金茎淡日残。王乔在何处，清汉正骖鸾。"
        },
        {
            "标题": "送太昱禅师（一作许浑诗）",
            "作者": "杜牧",
            "内容": "禅床深竹里，心与径山期。结社多高客，登坛尽小师。\n\n早秋归寺远，新雨上滩迟。别后江云碧，南斋一首诗。"
        },
        {
            "标题": "早春题真上人院（生天宝初）",
            "作者": "杜牧",
            "内容": "清羸已近百年身，古寺风烟又一春。\n\n寰海自成戎马地，唯师曾是太平人。"
        },
        {
            "标题": "赠别宣州崔群相公",
            "作者": "杜牧",
            "内容": "衰散相逢洛水边，却思同在紫薇天。\n\n尽将舟楫板桥去，早晚归来更济川。"
        },
        {
            "标题": "送别",
            "作者": "杜牧",
            "内容": "溪边杨柳色参差，攀折年年赠别离。一片风帆望已极，\n\n三湘烟水返何时。多缘去棹将愁远，犹倚危亭欲下迟。\n\n莫殢酒杯闲过日，碧云深处是佳期。"
        },
        {
            "标题": "赠沈学士张歌人",
            "作者": "杜牧",
            "内容": "拖袖事当年，郎教唱客前。断时轻裂玉，收处远缲烟。\n\n孤直縆云定，光明滴水圆。泥情迟急管，流恨咽长弦。\n\n吴苑春风起，河桥酒旆悬。凭君更一醉，家在杜陵边。"
        },
        {
            "标题": "赠李处士长句四韵",
            "作者": "杜牧",
            "内容": "玉函怪牒锁灵篆，紫洞香风吹碧桃。老翁四目牙爪利，\n\n掷火万里精神高。霭霭祥云随步武，累累秋冢叹蓬蒿。\n\n三山朝去应非久，姹女当窗绣羽袍。"
        },
        {
            "标题": "赠李秀才（是上公孙子）",
            "作者": "杜牧",
            "内容": "骨清年少眼如冰，凤羽参差五色层。\n\n天上麒麟时一下，人间不独有徐陵。"
        },
        {
            "标题": "赠张祜",
            "作者": "杜牧",
            "内容": "诗韵一逢君，平生称所闻。粉毫唯画月，琼尺只裁云。\n\n黥阵人人慑，秋星历历分。数篇留别我，羞杀李将军。"
        },
        {
            "标题": "赠朱道灵",
            "作者": "杜牧",
            "内容": "刘根丹篆三千字，郭璞青囊两卷书。\n\n朱渚矶南谢山北，白云深处有岩居。"
        },
        {
            "标题": "长安夜月",
            "作者": "杜牧",
            "内容": "寒光垂静夜，皓彩满重城。万国尽分照，谁家无此明。\n\n古槐疏影薄，仙桂动秋声。独有长门里，蛾眉对晓晴。"
        },
        {
            "标题": "长安雪后",
            "作者": "杜牧",
            "内容": "秦陵汉苑参差雪，北阙南山次第春。\n\n车马满城原上去，岂知惆怅有闲人。"
        },
        {
            "标题": "重题绝句一首",
            "作者": "杜牧",
            "内容": "邮亭寄人世，人世寄邮亭。何如自筹度，鸿路有冥冥。"
        },
        {
            "标题": "奉和仆射相公春泽稍愆圣君轸虑嘉雪忽降…成四韵",
            "作者": "杜牧",
            "内容": "飘来鸡树凤池边，渐压琼枝冻碧涟。银阙双高银汉里，\n\n玉山横列玉墀前。昭阳殿下风回急，承露盘中月彩圆。\n\n上相抽毫歌帝德，一篇风雅美丰年。"
        },
        {
            "标题": "中途寄友人",
            "作者": "杜牧",
            "内容": "道傍高木尽依依，落叶惊风处处飞。未到乡关闻早雁，\n\n独于客路授寒衣。烟霞旧想长相阻，书剑投人久不归。\n\n何日一名随事了，与君同采碧溪薇。"
        },
        {
            "标题": "朱坡",
            "作者": "杜牧",
            "内容": "下杜乡园古，泉声绕舍啼。静思长惨切，薄宦与乖暌。\n\n北阙千门外，南山午谷西。倚川红叶岭，连寺绿杨堤。\n\n迥野翘霜鹤，澄潭舞锦鸡。涛惊堆万岫，舸急转千溪。\n\n眉点萱牙嫩，风条柳幄迷。岸藤梢虺尾，沙渚印麑蹄。\n\n火燎湘桃坞，波光碧绣畦。日痕縆翠巘，陂影堕晴霓。\n\n蜗壁斓斑藓，银筵豆蔻泥。洞云生片段，苔径缭高低。\n\n偃蹇松公老，森严竹阵齐。小莲娃欲语，幽笋稚相携。\n\n汉馆留馀趾，周台接故蹊。蟠蛟冈隐隐，班雉草萋萋。\n\n树老萝纡组，岩深石启闺。侵窗紫桂茂，拂面翠禽栖。\n\n有计冠终挂，无才笔谩提。自尘何太甚，休笑触藩羝。"
        },
        {
            "标题": "斫竹",
            "作者": "杜牧",
            "内容": "寺废竹色死，宦家宁尔留。霜根渐随斧，风玉尚敲秋。\n\n江南苦吟客，何处送悠悠。"
        },
        {
            "标题": "自遣",
            "作者": "杜牧",
            "内容": "四十已云老，况逢忧窘馀。且抽持板手，却展小年书。\n\n嗜酒狂嫌阮，知非晚笑蘧。闻流宁叹吒，待俗不亲疏。\n\n遇事知裁剪，操心识卷舒。还称二千石，于我意何如。"
        },
        {
            "标题": "自贻",
            "作者": "杜牧",
            "内容": "杜陵萧次君，迁少去官频。寂寞怜吾道，依稀似古人。\n\n饰心无彩缋，到骨是风尘。自嫌如匹素，刀尺不由身。"
        },
        {
            "标题": "醉后呈崔大夫",
            "作者": "杜牧",
            "内容": "谢傅秋凉阅管弦，徒教贱子侍华筵。\n\n溪头正雨归不得，辜负东窗一觉眠。"
        },
        {
            "标题": "醉赠薛道封",
            "作者": "杜牧",
            "内容": "饮酒论文四百刻，水分云隔二三年。\n\n男儿事业知公有，卖与明君直几钱。"
        }
    ],
    "对话内容": [
        {
            "Type": "宫廷官场对话",
            "Location": "长安的朝堂",
            "Background": "杜牧作为比部员外郎，正与李贺讨论新近的诗文，李贺赞扬杜牧的才华，两人互相赠诗，杜牧提议为李贺的诗集作序，李贺欣然接受。",
            "Dialogue": "{\n    角色名:李贺 \n    动作:(微微颔首，眼中闪烁着欣赏的光芒)\n    讲话:杜兄，近来所作诗文可谓如日中天，才华横溢，实在令人钦佩。那首《清明》更是将思乡之情与节令之美融为一体，读之令人心动。想必在朝中众多文士中，唯有杜兄能如此深入人心，直抵灵魂。我在此恳请杜兄为我的诗集作序，定能为其增光添彩。\n}\n{\n    角色名:杜牧 \n    动作:(微微一笑，拂袖而立，目光坚定)\n    讲话:李兄所言过誉，然则承蒙厚爱，诚惶诚恐。然我杜牧虽在朝中任职，但自觉才疏德浅，未敢妄自尊大。若能为兄之诗集作序，实乃我之荣幸，愿意倾尽所能，尽力而为。诗中寄情，字里行间皆是心声，然若无兄之佳作，何以谈得上序文之美？我愿与李兄共吟共赏，互为砥柱，方可成就此事。\n}"
        },
        {
            "Type": "诗词戏剧对话",
            "Location": "樊川别墅",
            "Background": "杜牧与李商隐在春日的樊川对饮，二人对着明月吟诗作对，杜牧提到“月照长门欲隔心”，李商隐则回应“无端却惹离愁生”，两人抚琴对唱，尽显文人雅趣。",
            "Dialogue": "{\n    角色名:李商隐 \n    动作:(轻抚琴弦，目光柔和)\n    讲话:杜兄，今夜月色如水，正是对吟作对的良辰美景。正如那句“月照长门欲隔心”，不禁让我想起故人情怀，想必兄长也有同感。然我欲问，杜兄可有何感慨，愿与我共吟此月，抒发心中无限惆怅？\n}\n{\n    角色名:杜牧 \n    动作:(端坐而对，微微颔首)\n    讲话:李兄所言极是，月映长空，思绪万千，难以言表。正如你所唱“无端却惹离愁生”，那份对往昔的追忆与对未来的憧憬，恰恰是文人心中的永恒主题。今夜月明，正是良机，我愿与兄共赏此月，共吟此情，愿将酒杯举起，借此月色，抒发心中种种难言之愁。愿以诗词为媒，互诉心声，尽展文人雅趣。\n}"
        },
        {
            "Type": "书信交流",
            "Location": "万年故居",
            "Background": "杜牧在万年书信中写给岳父裴偃，述说自己在朝中的遭遇与心声，表达了对朝政的忧虑，信中提到希望能得到裴偃的指点与支持。",
            "Dialogue": "{\n    角色名:杜牧 \n    动作:(执笔凝思，眉头微皱)\n    讲话:裴岳父，近来我在朝中所见之事，心中难以释怀。朝政愈发混乱，宦官专权，正直之士屡遭打压，民生困苦，忧心如焚。然我身为比部员外郎，虽有微薄之力，却难以改变现状。每当夜深人静之际，常常思及家乡的安宁与和睦，愿能得到岳父之指点，以图应对之策。同时也希望能有机会为朝政献计献策，助国兴民，实乃我之心愿。\n}\n{\n    角色名:裴偃 \n    动作:(点头深思，目光炯炯)\n    讲话:杜牧，尔能如此忧国忧民，实乃可嘉之事。然则身处朝堂，必需深思熟虑，方能有所作为。朝政虽难，然则道义之所在，常需坚持不懈。若尔有此志，便当以文会友，以诗抒怀，结交志同道合之士，逐步积累力量，方可在未来之时有所作为。其余之事，亦可与我细论，愿意鼎力相助。\n}"
        },
        {
            "Type": "家庭市井对话",
            "Location": "西安的市集",
            "Background": "杜牧在市集中与邻里闲聊，谈及自己在朝中的工作，夸赞杜荀鹤的才华，并询问市井中的趣事，展现出其关心民生的一面。",
            "Dialogue": "{\n    角色名:邻里 \n    动作:(笑着转身，手指向杜牧)\n    讲话:杜兄，听闻你在朝中任职，近来可有何趣闻？我虽常在市集，偶尔也会听到些关于朝堂的传言，但总觉离我们太遥远。杜兄你如此才华横溢，必定在官场上风光无限，快与我们说说吧，最近有没有什么有趣的事情或新的政策？\n}\n{\n    角色名:杜牧 \n    动作:(微微一笑，心中感慨)\n    讲话:邻里兄所言，朝堂之事纷繁复杂，确实难以一言而尽。然我常以公事为重，虽身在朝中，却也时常思念故乡的山水与乡邻。最近朝中虽有几项新政，然多为表面功夫，真正关心民生者屈指可数。若非为家国，我又何必身处于此？我愿倾听邻里之言，分享你们的趣事，毕竟民生的点滴才是我在朝中所应关注的根本所在。\n}"
        },
        {
            "Type": "宫廷官场对话",
            "Location": "大理寺",
            "Background": "杜牧作为大理少卿，正与同僚讨论一起案件，杜牧提出公正处理的方案，强调法理与人情相结合，赢得了同僚的认同。",
            "Dialogue": "{\n    角色名:同僚 \n    动作:(翻阅案卷，面露思索)\n    讲话:杜少卿，近日大理寺的案件繁多，若无合理之法理，恐难以理清。请问你对此有何高见？我们当如何处理这件案子，才能既合法理又不失人情，既能公正，又能平衡各方利益？\n}\n{\n    角色名:杜牧 \n    动作:(沉思片刻，目光坚定)\n    讲话:同僚所言极是，处理此案需谨慎细致。公正与人情不可偏废，必须以法理为重，但也不可忽视人性之温暖。应当仔细调查案件的每一个细节，确保各方陈述的真实与可信。同时，若能在法理与人情之间找到一个平衡点，便能使案件公正解决，也可振奋民心。我们当以此为范，方能在日后处理更多案件时游刃有余，得以公正无私。\n}"
        },
        {
            "Type": "诗词戏剧对话",
            "Location": "秦淮河畔",
            "Background": "杜牧与薛涛在灯下吟诗，薛涛提到“商女不知亡国恨”，杜牧则感慨“隔江犹唱后庭花”，二人共同追忆历史与个人情感。",
            "Dialogue": "{\n    角色名:薛涛 \n    动作:(轻声吟唱，眼中闪烁着灵动的光芒)\n    讲话:杜牧，今夜月色如洗，正是抒情的好时光。你我对着这明月，想起了多少往事与情感。正如我所唱的“商女不知亡国恨”，我很想问，你对往事有何感慨，是否也会因这明月而想起一些不堪的回忆？\n}\n{\n    角色名:杜牧 \n    动作:(轻轻叹息，神情略显沉重)\n    讲话:薛兄所言不虚，今夜的明月确实让我想起了往昔的种种。那句“隔江犹唱后庭花”，更是道尽了心中的惆怅与无奈。每每忆起往事，便会感慨时光的无情与流逝，许多曾经的美好与遗憾都被岁月冲淡。然月明如故，情怀依然，我愿以此月为媒，与你共吟共赏，抒发心中的千般感慨。\n}"
        },
        {
            "Type": "书信交流",
            "Location": "长安书院",
            "Background": "杜牧在书信中回复韩愈，讨论诗歌创作的理念，提到“诗中有画，画中有诗”，两人互送诗作以激励创作。",
            "Dialogue": "{\n    角色名:韩愈 \n    动作:(翻阅诗卷，神情专注)\n    讲话:杜兄，近日我对诗歌创作的思考愈加深入，常常想起你的作品。你在诗中提到“诗中有画，画中有诗”，实在言之有理。请问你如何理解这句话，认为在诗歌创作中，二者应如何结合？\n}\n{\n    角色名:杜牧 \n    动作:(微微一笑，目光闪烁)\n    讲话:韩兄所提，正合我心。诗与画之间，实乃相辅相成，互为补充。诗中所描绘的景象，若能具象化，便能让读者在心中形成生动的画面；而画作之中，若有诗意，方能使观者在视觉的享受中体会到更深层的情感与思想。创作之道，需将二者巧妙结合，方能打动人心，传达出更为丰富的情感与意境。愿与韩兄共勉，共同追求更高的艺术境界。\n}"
        },
        {
            "Type": "家庭聚会",
            "Location": "杜家宴席",
            "Background": "杜牧在家中设宴款待弟弟杜𫖮，兄弟二人互诉心声，杜牧分享自己的仕途经历，杜𫖮则讲述自己在家乡的见闻，晚宴气氛温馨。",
            "Dialogue": "{\n    角色名:杜𫖮 \n    动作:(端坐于桌旁，神态轻松)\n    讲话:兄长，听闻你在朝中任职，真是令人自豪。不过，我想问问你在朝堂上的见闻，是否有趣之事？我在家乡常常思念与你共度的时光，如何能与你分享些有趣的事情？\n}\n{\n    角色名:杜牧 \n    动作:(微微一笑，神情温和)\n    讲话:弟弟，朝堂之事虽繁杂，却也有许多趣事。虽然大部分时间我需应对政务，但偶尔与同僚聚饮吟诗，常能听到许多风趣之言。最近，我与李贺讨论诗文，互赠诗作，彼此间的欣赏与交流让人倍感愉悦。你在家乡的日子也当多多留意，常与乡邻交流，分享彼此的生活趣事，方能让心境更为开阔，生活更添乐趣。\n}"
        },
        {
            "Type": "宫廷官场对话",
            "Location": "中书省",
            "Background": "杜牧与中书舍人讨论国家大事，提及当时的边境安全问题，杜牧建议加强对边境的防御，获得了同僚的赞同。",
            "Dialogue": "{\n    角色名:同僚 \n    动作:(认真思考，目光坚定)\n    讲话:杜少卿，近日边境形势紧张，听闻有敌军活动频繁。请问你对此有何看法，认为应当如何应对，能否给出一些合理的建议？\n}\n{\n    角色名:杜牧 \n    动作:(略显沉重，目光坚定)\n    讲话:同僚所言极是，边境之事不可小觑。当前应加强对边境的防御，调配兵员，确保边境安全。同时，需与周边国家加强交流，防止误会与冲突。更重要的是，民众的安危是国家的根本，若民心不稳，国之根基便不牢。若能结合法理与人情，妥善处理边境事务，必能为国家带来长远的和平与稳定。\n}"
        },
        {
            "Type": "诗词戏剧对话",
            "Location": "黄州的亭子",
            "Background": "杜牧与友人共游黄州，边品茶边吟诗，杜牧写道“江涵秋影雁初飞”，友人赞赏其才情，二人畅谈理想与抱负。",
            "Dialogue": "{\n    角色名:友人 \n    动作:(轻声吟唱，神情悠然)\n    讲话:杜兄，今夜月色皎洁，正是放松心情的好时光。你在诗中提到“江涵秋影雁初飞”，这让我不禁想起离别的愁绪。请问你对此有何感想，是否也有相似的情怀？\n}\n{\n    角色名:杜牧 \n    动作:(微微一笑，眼中闪烁着思念)\n    讲话:友人所言极是，今夜的明月确实让我想起了许多往事。那句“江涵秋影雁初飞”，不仅是对自然景象的描绘，更是寄托了心中的离愁与思念。每当秋风起，思乡情更浓，仿佛每一片落叶都在诉说着离别的惆怅。然我愿与君共赏此月，共吟此情，借此月色抒发心中种种思绪，愿将这份情感化为诗篇，铭刻在心。\n}"
        }
    ]
}