{
    "基本信息": {
        "姓名": "钱起",
        "性别": "男",
        "出生年份": "710",
        "死亡年份": "782",
        "享年": "73",
        "朝代": "唐",
        "家庭区分": "未详"
    },
    "亲属关系": [
        "钱起的孙是钱可复",
        "钱起的孙是钱珝",
        "钱起的子是钱徽"
    ],
    "其他关系": [
        "钱起赠诗、文的对象是张九龄",
        "钱起赠诗、文的对象是刘晏",
        "钱起赠诗、文的对象是郭暧",
        "钱起赠诗、文的对象是杨炎",
        "钱起赠诗、文的对象是杜黄裳",
        "钱起赠诗、文的对象是马燧",
        "钱起赠诗、文的对象是王维",
        "钱起赠诗、文的对象是王缙",
        "钱起赠诗、文的对象是苗晋卿",
        "钱起赠诗、文的对象是萧昕",
        "钱起赠诗、文的对象是元载",
        "钱起赠诗、文的对象是杜鸿渐",
        "钱起赠诗、文的对象是李揆",
        "钱起赠诗、文的对象是刘长卿",
        "钱起赠诗、文的对象是陆贽",
        "钱起赠诗、文的对象是包何",
        "钱起赠诗、文的对象是严维",
        "钱起赠诗、文的对象是李嘉祐",
        "钱起赠诗、文的对象是释怀素",
        "钱起赠诗、文的对象是张南史",
        "钱起赠诗、文的对象是张𬤇",
        "钱起赠诗、文的对象是苗发",
        "钱起赠诗、文的对象是皇甫冉",
        "钱起赠诗、文的对象是徐浩",
        "钱起赠诗、文的对象是韩翃",
        "钱起赠诗、文的对象是鲍防",
        "钱起赠诗、文的对象是裴迪",
        "钱起赠诗、文的对象是崔惠童",
        "钱起赠诗、文的对象是崔峒",
        "钱起赠诗、文的对象是毕曜",
        "钱起赠诗、文的对象是张成",
        "钱起赠诗、文的对象是夏侯审",
        "钱起赠诗、文的对象是赵涓",
        "钱起赠诗、文的对象是郎士元",
        "钱起赠诗、文的对象是辛霁",
        "钱起赠诗、文的对象是王季友",
        "钱起赠诗、文的对象是王迪",
        "钱起赠诗、文的对象是王抟",
        "钱起赠诗、文的对象是王卿",
        "钱起赠诗、文的对象是王临",
        "钱起赠诗、文的对象是王巨",
        "钱起赠诗、文的对象是王𫓾",
        "钱起赠诗、文的对象是王恒",
        "钱起赠诗、文的对象是张参",
        "钱起赠诗、文的对象是张献心",
        "钱起赠诗、文的对象是张管",
        "钱起赠诗、文的对象是裴瓒",
        "钱起赠诗、文的对象是裴𬱖",
        "钱起赠诗、文的对象是虞说",
        "钱起赠诗、文的对象是皇甫会",
        "钱起赠诗、文的对象是吴通微",
        "钱起赠诗、文的对象是程浩",
        "钱起赠诗、文的对象是邬载",
        "钱起赠诗、文的对象是释粲临",
        "钱起赠诗、文的对象是安都",
        "钱起赠诗、文的对象是梁锽",
        "钱起赠诗、文的对象是沈仲",
        "钱起赠诗、文的对象是沈冲",
        "钱起赠诗、文的对象是沈中",
        "钱起赠诗、文的对象是褚澡",
        "钱起赠诗、文的对象是冷朝阳",
        "钱起赠诗、文的对象是李行父",
        "钱起赠诗、文的对象是李勉",
        "钱起赠诗、文的对象是李幼卿",
        "钱起赠诗、文的对象是李皋",
        "钱起赠诗、文的对象是李翥",
        "钱起赠诗、文的对象是李劝",
        "钱起赠诗、文的对象是李栖桐",
        "钱起赠诗、文的对象是韦信",
        "钱起赠诗、文的对象是范勉",
        "钱起赠诗、文的对象是蒋涣",
        "钱起赠诗、文的对象是苏端",
        "钱起赠诗、文的对象是韩云卿",
        "钱起赠诗、文的对象是薛廷珪",
        "钱起赠诗、文的对象是薛邕",
        "钱起赠诗、文的对象是杜亚",
        "钱起赠诗、文的对象是独孤贞懿(李豫妻)",
        "钱起赠诗、文的对象是释柏岩",
        "钱起赠诗、文的对象是杨皞",
        "钱起赠诗、文的对象是杨𫓾",
        "钱起赠诗、文的对象是赵冽",
        "钱起赠诗、文的对象是赵莒",
        "钱起赠诗、文的对象是曹钧",
        "钱起赠诗、文的对象是时暹",
        "钱起赠诗、文的对象是严士良",
        "钱起赠诗、文的对象是严损之",
        "钱起赠诗、文的对象是长孙绎",
        "钱起赠诗、文的对象是陆珽",
        "钱起赠诗、文的对象是陈季",
        "钱起赠诗、文的对象是常衰",
        "钱起赠诗、文的对象是钱箕",
        "钱起赠诗、文的对象是钱恂",
        "钱起赠诗、文的对象是郑贲",
        "钱起赠诗、文的对象是郑巨",
        "钱起赠诗、文的对象是释少微",
        "钱起赠诗、文的对象是李蒙",
        "钱起赠诗、文的对象是柏崖",
        "钱起收到卢纶的赠诗、文",
        "钱起收到司空曙的赠诗、文",
        "钱起收到李端的赠诗、文",
        "钱起收到释法照的赠诗、文",
        "钱起收到秦系的赠诗、文",
        "钱起收到耿𣲗的赠诗、文",
        "钱起收到韩翃的赠诗、文",
        "钱起收到戴叔伦的赠诗、文",
        "钱起收到郎士元的赠诗、文",
        "钱起收到刘湾的赠诗、文"
    ],
    "入仕信息": [
        {
            "入仕方式": "科举: 进士(笼统)",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "仲文",
            "别名类型": "字"
        },
        {
            "别名": "钱大",
            "别名类型": "行第"
        }
    ],
    "任职信息": [
        {
            "官职": "祠部员外郎",
            "起始年份": "773",
            "结束年份": "未详",
            "任职方式": "正授",
            "任职地点": NaN
        },
        {
            "官职": "考功郎中",
            "起始年份": "780",
            "结束年份": "未详",
            "任职方式": "正授",
            "任职地点": NaN
        },
        {
            "官职": "秘书省校书郎",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "尚书",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "司勲员外郎",
            "起始年份": "773",
            "结束年份": "未详",
            "任职方式": "正授",
            "任职地点": NaN
        },
        {
            "官职": "县尉",
            "起始年份": "759",
            "结束年份": "未详",
            "任职方式": "正授",
            "任职地点": "蓝田"
        }
    ],
    "地理信息": [],
    "著述信息": [
        {
            "著述名称": "钱考功集",
            "著述年份": "未详",
            "著述角色": "未详"
        },
        {
            "著述名称": "钱起诗",
            "著述年份": "未详",
            "著述角色": "未详"
        }
    ],
    "社会区分": [
        "诗人",
        "文人"
    ],
    "机构情况": [],
    "经历事件信息": [],
    "财富情况": [],
    "个人简介": [
        "钱起（722？—780年），字仲文，汉族，吴兴（今浙江湖州市）人，唐代诗人。早年数次赴试落第，唐天宝十年（751年）进士，大书法家怀素和尚之叔。初为秘书省校书郎、蓝田县尉，后任司勋员外郎、考功郎中、翰林学士等。曾任考功郎中，故世称“钱考功”。代宗大历中为翰林学士。他是大历十才子之一，也是其中杰出者，被誉为“大历十才子之冠”。又与郎士元齐名，称“钱郎”，当时称为“前有沈宋，后有钱郎。” ► 钱起的诗文(435篇)"
    ],
    "诗词文章内容": [
        {
            "标题": "晚春归山居题窗前竹 / 暮春归故山草堂诗",
            "作者": "钱起",
            "内容": "谷口春残黄鸟稀，辛夷花尽杏花飞。(谷口 一作：溪上)始怜幽竹山窗下，不改清阴待我归。"
        },
        {
            "标题": "送僧归日本",
            "作者": "钱起",
            "内容": "上国随缘住，来途若梦行。浮天沧海远，去世法舟轻。水月通禅寂，鱼龙听梵声。惟怜一灯影，万里眼中明。"
        },
        {
            "标题": "归雁",
            "作者": "钱起",
            "内容": "潇湘何事等闲回，水碧沙明两岸苔。 二十五弦弹夜月，不胜清怨却飞来。"
        },
        {
            "标题": "谷口书斋寄杨补阙",
            "作者": "钱起",
            "内容": "泉壑带茅茨，云霞生薜帷。竹怜新雨后，山爱夕阳时。闲鹭栖常早，秋花落更迟。家僮扫萝径，昨与故人期。"
        },
        {
            "标题": "赠阙下裴舍人",
            "作者": "钱起",
            "内容": "二月黄莺飞上林，春城紫禁晓阴阴。长乐钟声花外尽，龙池柳色雨中深。阳和不散穷途恨，霄汉长怀捧日心。献赋十年犹未遇，羞将白发对华簪。"
        },
        {
            "标题": "与赵莒茶宴",
            "作者": "钱起",
            "内容": "竹下忘言对紫茶，全胜羽客醉流霞。尘心洗尽兴难尽，一树蝉声片影斜。"
        },
        {
            "标题": "逢侠者",
            "作者": "钱起",
            "内容": "燕赵悲歌士，相逢剧孟家。寸心言不尽，前路日将斜。"
        },
        {
            "标题": "省试湘灵鼓瑟",
            "作者": "钱起",
            "内容": "善鼓云和瑟，常闻帝子灵。冯夷空自舞，楚客不堪听。苦调凄金石，清音入杳冥。苍梧来怨慕，白芷动芳馨。流水传潇浦，悲风过洞庭。曲终人不见，江上数峰青。"
        },
        {
            "标题": "裴迪南门秋夜对月 / 裴迪书斋望月",
            "作者": "钱起",
            "内容": "夜来诗酒兴，月满谢公楼。影闭重门静，寒生独树秋。鹊惊随叶散，萤远入烟流。今夕遥天末，清光几处愁。"
        },
        {
            "标题": "梨花",
            "作者": "钱起",
            "内容": "艳静如笼月，香寒未逐风。桃花徒照地，终被笑妖红。"
        },
        {
            "标题": "送征雁",
            "作者": "钱起",
            "内容": "秋空万里净，嘹唳独南征。风急翻霜冷，云开见月惊。 塞长怯去翼，影灭有馀声。怅望遥天外，乡愁满目生。"
        },
        {
            "标题": "山花",
            "作者": "钱起",
            "内容": "山花照坞复烧溪，树树枝枝尽可迷。野客未来枝畔立，\n\n流莺已向树边啼。从容只是愁风起，眷恋常须向日西。\n\n别有妖妍胜桃李，攀来折去亦成蹊。"
        },
        {
            "标题": "避暑纳凉",
            "作者": "钱起",
            "内容": "木槿花开畏日长，时摇轻扇倚绳床。初晴草蔓缘新笋，\n\n频雨苔衣染旧墙。十旬河朔应虚醉，八柱天台好纳凉。\n\n无事始然知静胜，深垂纱帐咏沧浪。"
        },
        {
            "标题": "送外甥怀素上人归乡侍奉",
            "作者": "钱起",
            "内容": "释子吾家宝，神清慧有馀。能翻梵王字，妙尽伯英书。 远鹤无前侣，孤云寄太虚。狂来轻世界，醉里得真如。 飞锡离乡久，宁亲喜腊初。故池残雪满，寒柳霁烟疏。 寿酒还尝药，晨餐不荐鱼。遥知禅诵外，健笔赋闲居。"
        },
        {
            "标题": "故王维右丞堂前芍药花开，凄然感怀",
            "作者": "钱起",
            "内容": "芍药花开出旧栏，春衫掩泪再来看。\n\n主人不在花长在，更胜青松守岁寒。"
        },
        {
            "标题": "题苏公林亭",
            "作者": "钱起",
            "内容": "平津东阁在，别是竹林期。万叶秋声里，千家落照时。\n\n门随深巷静，窗过远钟迟。客位苔生处，依然又赋诗。"
        },
        {
            "标题": "蓝田溪与渔者宿",
            "作者": "钱起",
            "内容": "独游屡忘归，况此隐沦处。濯发清泠泉，月明不能去。更怜垂纶叟，静若沙上鹭。一论白云心，千里沧州趣。芦中野火尽，浦口秋山曙。叹息分枝禽，何时更相遇？"
        },
        {
            "标题": "送夏侯审校书东归",
            "作者": "钱起",
            "内容": "楚乡飞鸟没，独与碧云还。破镜催归客，残阳见旧山。 诗成流水上，梦尽落花间。傥寄相思字，愁人定解颜。"
        },
        {
            "标题": "行路难",
            "作者": "钱起",
            "内容": "君不见明星映空月，太阳朝升光尽歇。\n\n君不见凋零委路蓬，长风飘举入云中。\n\n由来人事何尝定，且莫骄奢笑贱穷。"
        },
        {
            "标题": "酬王维春夜竹亭赠别",
            "作者": "钱起",
            "内容": "山月随客来，主人兴不浅。今宵竹林下，谁觉花源远。惆怅曙莺啼，孤云还绝巘。"
        },
        {
            "标题": "夜泊鹦鹉洲",
            "作者": "钱起",
            "内容": "月照溪边一罩蓬，夜闻清唱有微风。\n\n小楼深巷敲方响，水国人家在处同。"
        },
        {
            "标题": "沭阳古渡作",
            "作者": "钱起",
            "内容": "日落问津处，云霞残碧空。牧牛避田烧，退鹢随潮风。\n\n回首故乡远，临流此路穷。翩翩青冥去，羡彼高飞鸿。"
        },
        {
            "标题": "题延州圣僧穴",
            "作者": "钱起",
            "内容": "定力无涯不可称，未知何代坐禅僧。默默山门宵闭月，\n\n荧荧石壁昼然灯。四时树长书经叶，万岁岩悬拄杖藤。\n\n昔日舍身缘救鸽，今时出见有飞鹰。"
        },
        {
            "标题": "赋得池上双丁香树",
            "作者": "钱起",
            "内容": "得地移根远，交柯绕指柔。露香浓结桂，池影斗蟠虬。\n\n黛叶轻筠绿，金花笑菊秋。何如南海外，雨露隔炎洲。"
        },
        {
            "标题": "蓝田溪杂咏二十二首。衔鱼翠鸟",
            "作者": "钱起",
            "内容": "有意莲叶间，瞥然下高树。擘波得潜鱼，一点翠光去。"
        },
        {
            "标题": "乐游原晴望上中书李侍郎",
            "作者": "钱起",
            "内容": "爽气朝来万里清，凭高一望九秋轻。不知凤沼霖初霁，\n\n但觉尧天日转明。四野山河通远色，千家砧杵共秋声，\n\n遥想青云丞相府，何时开阁引书生。"
        },
        {
            "标题": "春郊",
            "作者": "钱起",
            "内容": "水绕冰渠渐有声，气融烟坞晚来明。\n\n东风好作阳和使，逢草逢花报发生。"
        },
        {
            "标题": "行路难·君不见明星映空月",
            "作者": "钱起",
            "内容": "君不见明星映空月，太阳朝升光尽歇。君不见凋零委路蓬，长风飘举入云中。由来人事何尝定，且莫骄奢笑贱穷。"
        },
        {
            "标题": "登秦岭半岩遇雨",
            "作者": "钱起",
            "内容": "屏翳忽腾气，浮阳惨无晖。千峰挂飞雨，百尺摇翠微。\n\n震电闪云径，奔流翻石矶。倚岩假松盖，临水羡荷衣。\n\n不得采苓去，空思乘月归。且怜东皋上，水色侵荆扉。"
        },
        {
            "标题": "长安落第",
            "作者": "钱起",
            "内容": "花繁柳暗九门深，对饮悲歌泪满襟。\n\n数日莺花皆落羽，一回春至一伤心。\n"
        },
        {
            "标题": "送田仓曹归觐",
            "作者": "钱起",
            "内容": "青丝络骢马，去府望梁城。节下趋庭处，秋来怀橘情。\n\n别筵寒日晚，归路碧云生。千里相思夜，愁看新月明。"
        },
        {
            "标题": "九日登玉山",
            "作者": "钱起",
            "内容": "霞景青山上，谁知此胜游。龙沙传往事，菊酒对今秋。\n\n步石随云起，题诗向水流。忘归更有处，松下片云幽。"
        },
        {
            "标题": "药堂秋暮",
            "作者": "钱起",
            "内容": "隐来未得道，岁去愧云松。茅屋空山暮，荷衣白露浓。\n\n唯怜石苔色，不染世人踪。潭静宜孤鹤，山深绝远钟。\n\n有时丹灶上，数点彩霞重。勉事壶公术，仙期待赤龙。"
        },
        {
            "标题": "送元评事归山居",
            "作者": "钱起",
            "内容": "忆家望云路，东去独依依。水宿随渔火，山行到竹扉。\n\n寒花催酒熟，山犬喜人归。遥羡书窗下，千峰出翠微。"
        },
        {
            "标题": "送李九贬南阳",
            "作者": "钱起",
            "内容": "玉柱金罍醉不欢，云山驿道向东看，鸿声断续暮天远，\n\n柳影萧疏秋日寒。霜降幽林沾蕙若，弦惊翰苑失鸳鸾。\n\n秋来回首君门阻，马上应歌行路难。"
        },
        {
            "标题": "山路见梅，感而有作",
            "作者": "钱起",
            "内容": "莫言山路僻，还被好风催。行客凄凉过，村篱冷落开。\n\n晚溪寒水照，晴日数蜂来。重忆江南酒，何因把一杯。"
        },
        {
            "标题": "偶成",
            "作者": "钱起",
            "内容": "含毫意不浅，微月上帘栊。门静吏人息，心闲囹圄空。\n\n繁星入疏树，惊鹊倦秋风。始觉牵卑剧，宵眠亦在公。"
        },
        {
            "标题": "送虞说擢第南归觐省",
            "作者": "钱起",
            "内容": "南风起别袂，心到衡湘间。归客楚山远，孤舟云水闲。\n\n爱君采莲处，花岛连家山。得意且宁省，人生难此还。"
        },
        {
            "标题": "送武进韦明府",
            "作者": "钱起",
            "内容": "理邑想无事，鸣琴不下堂。井田通楚越，津市半渔商。\n\n卢橘垂残雨，红莲拆早霜。送君催白首，临水独思乡。"
        },
        {
            "标题": "闲居酬张起居见赠",
            "作者": "钱起",
            "内容": "在林非避世，守拙自离群。弱羽谢风水，穷愁依典坟。\n\n良知不遐弃，新咏独相闻。能使幽兴苦，坐忘清景曛。\n\n前山带乔木，暮鸟联归云。向夕野人思，难忘骑省文。"
        },
        {
            "标题": "蓝田溪杂咏二十二首。石莲花",
            "作者": "钱起",
            "内容": "幽石生芙蓉，百花惭美色。远笑越溪女，闻芳不可识。"
        },
        {
            "标题": "送符别驾还郡（一作还钱塘）",
            "作者": "钱起",
            "内容": "骥足駸駸吴越关，屏星复与紫书还。\n\n已知从事元无事，城上愁看海上山。"
        },
        {
            "标题": "晚过横灞寄张蓝田",
            "作者": "钱起",
            "内容": "乱水东流落照时，黄花满径客行迟。\n\n林端忽见南山色，马上还吟陶令诗。"
        },
        {
            "标题": "衡门春夜",
            "作者": "钱起",
            "内容": "不厌晴林下，微风度葛巾。宁唯北窗月，自谓上皇人。\n\n丛筱轻新暑，孤花占晚春。寄言庄叟蝶，与尔得天真。"
        },
        {
            "标题": "广德初銮驾出关后登高愁望二首",
            "作者": "钱起",
            "内容": "长安不可望，远处边愁起。辇毂混戎夷，山河空表里。\n\n黄云压城阙，斜照移烽垒。汉帜远成霞，胡马来如蚁。\n\n不知涿鹿战，早晚蚩尤死。渴日候河清，沉忧催暮齿。\n\n愁看秦川色，惨惨云景晦。乾坤暂运行，品物遗覆载。\n\n黄尘涨戎马，紫气随龙旆。掩泣指关东，日月妖氛外。\n\n臣心寄远水，朝海去如带。周德更休明，天衢伫开泰。"
        },
        {
            "标题": "送归客",
            "作者": "钱起",
            "内容": "京口三秋衰叶落，浔阳千里暮潮生。"
        },
        {
            "标题": "离居夜雨，奉寄李京兆",
            "作者": "钱起",
            "内容": "永夜不可度，蛩吟秋雨滴。寂寞想章台，始叹云泥隔。\n\n雷声匪君车，犹时过我庐。电影非君烛，犹能明我目。\n\n如何琼树枝，梦里看不足。望望佳期阻，愁生寒草绿。"
        },
        {
            "标题": "过裴长官新亭",
            "作者": "钱起",
            "内容": "茅屋多新意，芳林昨试移。野人知石路，戏鸟认花枝。\n\n慢水萦蓬户，闲云挂竹篱。到家成一醉，归马不能骑。"
        },
        {
            "标题": "陪考功王员外城东池亭宴",
            "作者": "钱起",
            "内容": "无双锦帐郎，绝境有林塘。鹤静疏群羽，蓬开失众芳。\n\n晴山看不厌，流水趣何长。日晚催归骑，钟声下夕阳。"
        },
        {
            "标题": "过故洛城",
            "作者": "钱起",
            "内容": "故城门外春日斜，故城门里无人家。\n\n市朝欲认不知处，漠漠野田空草花。"
        },
        {
            "标题": "蓝田溪杂咏二十二首。窗里山",
            "作者": "钱起",
            "内容": "远岫见如近，千里一窗里。坐来石上云，乍谓壶中起。"
        },
        {
            "标题": "蓝田溪杂咏二十二首。戏鸥",
            "作者": "钱起",
            "内容": "乍依菱蔓聚，尽向芦花灭。更喜好风来，数片翻晴雪。"
        },
        {
            "标题": "蓝田溪杂咏二十二首。池上亭",
            "作者": "钱起",
            "内容": "临池构杏梁，待客归烟塘。水上褰帘好，莲开杜若香。"
        },
        {
            "标题": "题崔逸人山亭",
            "作者": "钱起",
            "内容": "药径深红藓，山窗满翠微。羡君花下酒，蝴蝶梦中飞。"
        },
        {
            "标题": "送李明府去官",
            "作者": "钱起",
            "内容": "谤言三至后，直道叹何如。今日蓝溪水，无人不夜鱼。"
        },
        {
            "标题": "山中酬杨补阙见过",
            "作者": "钱起",
            "内容": "日暖风恬种药时，红泉翠壁薜萝垂。幽溪鹿过苔还静，\n\n深树云来鸟不知。青琐同心多逸兴，春山载酒远相随。\n\n却惭身外牵缨冕，未胜杯前倒接z5."
        },
        {
            "标题": "赋得巢燕送客",
            "作者": "钱起",
            "内容": "能栖杏梁际，不与黄雀群。夜影寄红烛，朝飞高碧云。\n\n含情别故侣，花月惜春分。"
        },
        {
            "标题": "蓝田溪杂咏二十二首。远山钟",
            "作者": "钱起",
            "内容": "风送出山钟，云霞度水浅。欲知声尽处，鸟灭寥天远。"
        },
        {
            "标题": "蓝田溪杂咏二十二首。登台（一作望山台）",
            "作者": "钱起",
            "内容": "望山登春台，目尽趣难极。晚景下平阡，花际霞峰色。"
        },
        {
            "标题": "重赠赵给事",
            "作者": "钱起",
            "内容": "久飞鸳掖出时髦，耻负平生稽古劳。玉树满庭家转贵，\n\n云衢独步位初高。能迂驺驭寻蜗舍，不惜瑶华报木桃。\n\n应念潜郎守贫病，常悲休沐对蓬蒿。"
        },
        {
            "标题": "哭常征君",
            "作者": "钱起",
            "内容": "万化一朝尽，穷泉悲此君。如何丹灶术，能误紫芝焚。\n\n不遂苍生望，空留封禅文。远年随逝水，真气尽浮云。\n\n山闭龙蛇蛰，林寒麋鹿群。伤心载酒地，仙菊为谁薰。"
        },
        {
            "标题": "送鲍中丞赴太原军营",
            "作者": "钱起",
            "内容": "年壮才仍美，时来道易行。宠兼三独任，威肃贰师营。\n\n将略过南仲，天心寄北京。云旂临塞色，龙笛出关声。\n\n汉月随霜去，边尘计日清。渐知王事好，文武用书生。"
        },
        {
            "标题": "长信怨",
            "作者": "钱起",
            "内容": "长信萤来一叶秋，蛾眉泪尽九重幽。鳷鹊观前明月度，\n\n芙蓉阙下绛河流。鸳衾久别难为梦，凤管遥闻更起愁。\n\n谁分昭阳夜歌舞，君王玉辇正淹留。"
        },
        {
            "标题": "新丰主人",
            "作者": "钱起",
            "内容": "明代少知己，夜光频暗投。迍邅终薄命，动息尽穷愁。\n\n自欲归飞鹢，当为不系舟。双垂素丝泪，几弊皂貂裘。\n\n暮鸟栖幽树，孤云出旧丘。蛩悲衣褐夕，雨暗转蓬秋。\n\n客里冯谖剑，歌中甯戚牛。主人能纵酒，一醉且忘忧。"
        },
        {
            "标题": "奉和杜相公移长兴宅，奉呈元相公",
            "作者": "钱起",
            "内容": "守贵常思俭，平津此意深。能卑丞相宅，何谢故人心。\n\n种蕙初抽带，移篁不改阴。院梅朝助鼎，池凤夕归林。\n\n觉路经中得，沧洲梦里寻。道高仍济代，恩重岂投簪。\n\n报国谁知己，推贤共作霖。兴来文雅振，清韵掷双金。"
        },
        {
            "标题": "同邬戴关中旅寓",
            "作者": "钱起",
            "内容": "文士皆求遇，今人谁至公。灵台一寄宿，杨柳再春风。\n\n更惜忘形友，频年失志同。羽毛齐燕雀，心事阻鸳鸿。\n\n留滞惭归养，飞鸣恨触笼。橘怀乡梦里，书去客愁中。\n\n残雪迷归雁，韶光弃断蓬。吞悲问唐举，何路出屯蒙。"
        },
        {
            "标题": "七盘岭阻寇闻李端公先到南楚",
            "作者": "钱起",
            "内容": "日暮穷途泪满襟，云天南望羡飞禽。阮肠暗与孤鸿断，\n\n江水遥连别恨深。明月既能通忆梦，青山何用隔同心。\n\n秦楚眼看成绝国，相思一寄白头吟。"
        },
        {
            "标题": "过王舍人宅",
            "作者": "钱起",
            "内容": "入门花柳暗，知是近臣居。大隐心何远，高风物自疏。\n\n翛然静者事，宛得上皇馀。鸡犬偷仙药，儿童授道书。\n\n清吟送客后，微月上城初。彩笔有新咏，文星垂太虚。\n\n承恩金殿宿，应荐马相如。"
        },
        {
            "标题": "山斋读书寄时校书杜叟",
            "作者": "钱起",
            "内容": "日爱蘅茅下，闲观山海图。幽人自守朴，穷谷也名愚。\n\n倒岭和溪雨，新泉到户枢。丛阑齐稚子，蟠木老潜夫。\n\n忆戴差过剡，游仙惯入壶。濠梁时一访，庄叟亦吾徒。"
        },
        {
            "标题": "题郎士元半日吴村别业，兼呈李长官",
            "作者": "钱起",
            "内容": "半日吴村带晚霞，闲门高柳乱飞鸦。横云岭外千重树，\n\n流水声中一两家。愁人昨夜相思苦，闰月今年春意赊。\n\n自叹梅生头似雪，却怜潘令县如花。"
        },
        {
            "标题": "津梁寺寻李侍御",
            "作者": "钱起",
            "内容": "禅林绝过客，柱史正焚香。驯鸽不猜隼，慈云能护霜。\n\n骢声隔暗竹，吏事散空廊。霄汉期鸳鹭，狐狸避宪章。\n\n绕阶春色至，屈草待君芳。"
        },
        {
            "标题": "赋得绵绵思远道，送岑判官入岭",
            "作者": "钱起",
            "内容": "极目烟霞外，孤舟一使星。兴中寻白雪，梦里过沧溟。\n\n夜月松江戍，秋风竹坞亭。不知行远近，芳草日青青。"
        },
        {
            "标题": "送弹琴李长史往洪州",
            "作者": "钱起",
            "内容": "抱琴为傲吏，孤棹复南行。几度秋江水，皆添白雪声。\n\n佳期来客梦，幽思缓王程。佐牧无劳问，心和政自平。"
        },
        {
            "标题": "再得华侍御书，闻巴中卧病（一作疾）",
            "作者": "钱起",
            "内容": "芳信来相续，同心远更亲。数重云外树，不隔眼中人。\n\n梦寐花骢色，相思黄鸟春。更闻公干病，一夜二毛新。"
        },
        {
            "标题": "过长孙宅与朗上人茶会",
            "作者": "钱起",
            "内容": "偶与息心侣，忘归才子家。玄谈兼藻思，绿茗代榴花。\n\n岸帻看云卷，含毫任景斜。松乔若逢此，不复醉流霞。"
        },
        {
            "标题": "闲居寄包何",
            "作者": "钱起",
            "内容": "去名即栖遁，何必归沧浪。种药幽不浅，杜门喧自忘。\n\n林眠多晓梦，鸦散惊初阳。片雪幽云至，回风邻果香。\n\n佳期碧天末，惆怅紫兰芳。"
        },
        {
            "标题": "和人秋归终南山别业",
            "作者": "钱起",
            "内容": "旧居三顾后，晚节重幽寻。野径到门尽，山窗连竹阴。\n\n昔年莺出谷，今日凤归林。物外凌云操，谁能继此心。"
        },
        {
            "标题": "送陆郎中",
            "作者": "钱起",
            "内容": "事边仍恋主，举酒复悲歌。粉署含香别，辕门载笔过。\n\n莺声出汉苑，柳色过漳河。相忆情难尽，离居春草多。"
        },
        {
            "标题": "山园秋晚寄杜黄裳少府",
            "作者": "钱起",
            "内容": "惆怅佳期阻，园林秋景闲。终朝碧云外，唯见暮禽还。\n\n泉石思携手，烟霞不闭关。杖藜仍把菊，对卷也看山。\n\n望望离心起，非君谁解颜。"
        },
        {
            "标题": "晚次宿预馆",
            "作者": "钱起",
            "内容": "乡心不可问，秋气又相逢。飘泊方千里，离悲复几重。\n\n回云随去雁，寒露滴鸣蛩。延颈遥天末，如闻故国钟。"
        },
        {
            "标题": "过温逸人旧居",
            "作者": "钱起",
            "内容": "返真难合道，怀旧仍无吊。浮俗渐浇淳，斯人谁继妙。\n\n声容在心耳，宁觉阻言笑。玄堂闭几春，拱木齐云峤。\n\n鹤传居士舞，猿得苏门啸。酹酒片阳微，空山想埋照。"
        },
        {
            "标题": "题温处士山居",
            "作者": "钱起",
            "内容": "谁知白云外，别有绿萝春。苔绕溪边径，花深洞里人。\n\n逸妻看种药，稚子伴垂纶。颍上逃尧者，何如此养真。"
        },
        {
            "标题": "秋夜寄张、韦二主簿",
            "作者": "钱起",
            "内容": "凉夜褰帘好，轻云过月初。碧空河色浅，红叶露声虚。\n\n道阻天难问，机忘世易疏。不知双翠凤，栖棘复何如。"
        },
        {
            "标题": "太子李舍人城东别业（李祭酒别业俯视川林前带雷岫）",
            "作者": "钱起",
            "内容": "南山转群木，昏晓拥山翠。小泽近龙居，清苍常雨气。\n\n君家北原上，千金买胜事。丹阙退朝回，白云迎赏至。\n\n新晴村落外，处处烟景异。片水明断岸，馀霞入古寺。\n\n东皋指归翼，目尽有馀意。"
        },
        {
            "标题": "落第，刘拾遗相送东归",
            "作者": "钱起",
            "内容": "不醉百花酒，伤心千里归。独收和氏玉，还采旧山薇。\n\n出处离心尽，荣枯会面稀。预愁芳草色，一径入衡闱。"
        },
        {
            "标题": "题陈季壁",
            "作者": "钱起",
            "内容": "郢人何苦调，饮水仍布衾。烟火昼不起，蓬蒿春欲深。\n\n前庭少乔木，邻舍闻新禽。虽有征贤诏，终伤不遇心。"
        },
        {
            "标题": "客舍赠郑贲",
            "作者": "钱起",
            "内容": "结交意不薄，匪席言莫违。世义随波久，人生知己稀。\n\n先鸣誓相达，未遇还相依。一望金门诏，三看黄鸟飞。\n\n暝投同旅食，朝出易儒衣。嵇向林庐接，携手行将归。"
        },
        {
            "标题": "奉和张荆州巡农晚望",
            "作者": "钱起",
            "内容": "太清霁云雷，阳春陶物象。明牧行春令，仁风助升长。\n\n时和俗勤业，播殖农厥壤。阴阴桑陌连，漠漠水田广。\n\n郡中忽无事，方外还独往。日暮驻归轩，湖山有佳赏。\n\n宣城传逸韵，千载谁此响。"
        },
        {
            "标题": "夕发箭场岩下作",
            "作者": "钱起",
            "内容": "行役不遑安，在幽机转发。山谷无明晦，溪霞自兴没。\n\n朝栉杉下风，夕饮石上月。懿尔青云士，垂缨朝凤阙。\n\n宁知采竹人，每食惭薇蕨。"
        },
        {
            "标题": "秋夜梁七兵曹同宿二首",
            "作者": "钱起",
            "内容": "一笑不可得，同心相见稀。摘菱频贳酒，待月未扃扉。\n\n星影低惊鹊，虫声傍旅衣。卑栖岁已晚，共羡雁南飞。\n\n好欲弃吾道，今宵又遇君。老夫相劝酒，稚子待题文。\n\n月下谁家笛，城头几片云。如何此幽兴，明日重离群。"
        },
        {
            "标题": "秋霖曲",
            "作者": "钱起",
            "内容": "君不见圣主旰食忧元元，秋风苦雨暗九门。\n\n凤凰池里沸泉腾，苍龙阙下生云根。阴精离毕太淹度，\n\n倦鸟将归不知树。愁阴惨淡时殷雷，生灵垫溺若寒灰。\n\n公卿红粒爨丹桂，黔首白骨封青苔。貂裘玉食张公子，\n\n炰炙熏天戟门里。且如歌笑日挥金。应笑禹汤能罪己。\n\n鹤鸣蛙跃正及时，豹隐兰凋亦可悲。焉得太阿决屏翳，\n\n还令率土见朝曦。"
        },
        {
            "标题": "过曹钧隐居",
            "作者": "钱起",
            "内容": "荃蕙有奇性，馨香道为人。不居众芳下，宁老空林春。\n\n之子秉高节，攻文还守真。素书寸阴尽，流水怨情新。\n\n济济振缨客，烟霄各致身。谁当举玄晏，不使作良臣。"
        },
        {
            "标题": "登胜果寺南楼，雨中望严协律",
            "作者": "钱起",
            "内容": "微雨侵晚阳，连山半藏碧。林端陟香榭，云外迟来客。\n\n孤村凝片烟，去水生远白。但佳川原趣，不觉城池夕。\n\n更喜眼中人，清光渐咫尺。"
        },
        {
            "标题": "卧疾，答刘道士",
            "作者": "钱起",
            "内容": "白露蚕已丝，空林日凄清。寥寥昼扉掩，独卧秋窗明。\n\n宝字比仙药，羽人寄柴荆。长吟想风驭，恍若升蓬瀛。"
        },
        {
            "标题": "蓝溪休沐寄赵八给事",
            "作者": "钱起",
            "内容": "虫鸣归旧里，田野秋农闲。即事敦夙尚，衡门方再关。\n夕阳入东篱，爽气高前山。霜蕙后时老，巢禽知暝还。\n侍臣黄枢宠，鸣玉青云间。肯想观鱼处，寒泉照发斑。"
        },
        {
            "标题": "晚出青门望终南别业",
            "作者": "钱起",
            "内容": "能清谢朓思，暂下承明庐。远山新水下，寒皋微雨馀。\n更怜归鸟去，宛到卧龙居。笑指丛林上，闲云自卷舒。\n宁心鸣凤日，却意钓璜初。处贵有馀兴，伊周位不如。"
        },
        {
            "标题": "观法驾自凤翔回",
            "作者": "钱起",
            "内容": "欃枪一扫灭，阊阖九重开。海晏鲸鲵尽，天旋日月来。\n圣情苏品物，龙御辟云雷。晓漏移仙仗，朝阳出帝台。\n周惭散马出，禹让浚川回。欲识封人愿，南山举酒杯。"
        },
        {
            "标题": "和韦侍御寓直对雨",
            "作者": "钱起",
            "内容": "名贯四科首，班宜二妙齐。如何厌白简，未得步金闺。\n寓直晦秋雨，吟馀闻远鸡。漏声过旦冷，云色向窗低。\n谁谓霄汉近，翻嗟心事暌。兰滋人未握，霜晓鹗还栖。\n伫见田郎字，亲劳御笔题。"
        },
        {
            "标题": "卧疾荅刘道士",
            "作者": "钱起",
            "内容": "白露蚕已丝，空林日凄清。寥寥昼扉掩，独卧秋窗明。\n宝字比仙药，羽人寄柴荆。长吟想风驭，恍若升蓬瀛。"
        },
        {
            "标题": "清",
            "作者": "钱起",
            "内容": "候馆扫清昼，使车出明光。森森入郭树，一道引飞霜。\n仰视骢花白，多惭绶色黄。鹪鹩无羽翼，愿假宪乌翔。"
        },
        {
            "标题": "幽居春暮书怀（一作石门暮春，一作蓝田春暮）",
            "作者": "钱起",
            "内容": "自哂鄙夫多野性，贫居数亩半临湍。溪云杂雨来茅屋，\n\n山雀将雏到药栏。仙箓满床闲不厌，阴符在箧老羞看。\n\n更怜童子宜春服，花里寻师指杏坛。"
        },
        {
            "标题": "岁初归旧山（又作献岁初归旧居酬皇甫侍御见寄）",
            "作者": "钱起",
            "内容": "欲知愚谷好，久别与春还。莺暖初归树，云晴却恋山。\n\n石田耕种少，野客性情闲。求仲应难见，残阳且掩关。"
        },
        {
            "标题": "过李侍御宅（一作过故吕侍御宅）",
            "作者": "钱起",
            "内容": "不见承明客，愁闻长乐钟。马卿何早世，汉主欲登封。"
        },
        {
            "标题": "罢官后酬元校书见赠",
            "作者": "钱起",
            "内容": "心期怅已阻，交道复何如。自我辞丹阙，惟君到故庐。\n\n忘机贫负米，忆戴出无车。怜犬吠初服，家人愁斗储。\n\n秋堂入闲夜，云月思离居。穷巷闻砧冷，荒枝应鹊疏。\n\n宦名随落叶，生事感枯鱼。临水仍挥手，知音未弃余。"
        },
        {
            "标题": "送薛判官赴蜀",
            "作者": "钱起",
            "内容": "横笛声转悲，羽觞酣欲别。举目叩关远，离心不可说。\n\n边陲劳帝念，日下降才杰。路极巴水长，天衔剑峰缺。\n\n单车动夙夜，越境正炎节。星桥过客稀，火井蒸云热。\n\n阴符能制胜，千里在坐决。始见儒者雄，长缨系馀孽。"
        },
        {
            "标题": "罢章陵令山居过中峰道者二首",
            "作者": "钱起",
            "内容": "宁辞园令秩，不改渊明调。解印无与言，见山始一笑。\n\n幽人还绝境，谁道苦奔峭。随云剩渡溪，出门更垂钓。\n\n吾庐青霞里，窗树玄猿啸。微月清风来，方知散发妙。\n\n丘壑趣如此，暮年始栖偃。赖遇无心云，不笑归来晚。\n\n鸣鸠拂红枝，初服傍清畎。昨日山僧来，犹嫌嘉遁浅。\n\n托君紫阳家，路灭心更远。梯云创其居，抱犊上绝巘.\n\n杏田溪一曲，霞境峰几转。路石挂飞泉，谢公应在眼。\n\n愿言携手去，采药长不返。"
        },
        {
            "标题": "白石枕",
            "作者": "钱起",
            "内容": "琢珉胜水碧，所贵素且贞。曾无白圭玷，不作浮磬鸣。\n\n捧来太阳前，一片新冰清。沈沈风宪地，待尔秋已至。\n\n璞坚难为功，谁怨晚成器。比德无磷缁，论交亦如此。"
        },
        {
            "标题": "汉武出猎",
            "作者": "钱起",
            "内容": "汉家无事乐时雍，羽猎年年出九重。玉帛不朝金阙路，\n\n旌旗长绕彩霞峰。且贪原兽轻黄屋，宁畏渔人犯白龙。\n\n薄暮方归长乐观，垂杨几处绿烟浓。"
        },
        {
            "标题": "柏崖老人号无名先生男削发女黄冠自以云泉独乐命予赋诗",
            "作者": "钱起",
            "内容": "古也忧婚嫁，君能乐性肠。长男栖月宇，少女炫霓裳。\n\n问尔餐霞处，春山芝桂旁。鹤前飞九转，壶里驻三光。\n\n与我开龙峤，披云静药堂。胡麻兼藻绿，石髓隔花香。\n\n帝力言何有，椿年喜渐长。窅然高象外，宁不傲羲皇。"
        },
        {
            "标题": "赠柏岩老人",
            "作者": "钱起",
            "内容": "日与麋鹿群，贤哉买山叟。庞眉忽相见，避世一何久。\n\n林栖古崖曲，野事佳春后。瓠叶覆荆扉，栗苞垂瓮牖。\n\n独歌还独酌，不耕亦不耦。硗田隔云溪，多雨长稂莠。\n\n烟霞得情性，身世同刍狗。寄谢营道人，天真此翁有。"
        },
        {
            "标题": "题秘书王迪城北池亭",
            "作者": "钱起",
            "内容": "子乔来魏阙，明主赐衣簪。从宦辞人事，同尘即道心。\n\n还追大隐迹，寄此凤城阴。昨夜新烟雨，池台清且深。\n\n伏泉通粉壁，迸笋出花林。晚沐常多暇，春醪时独斟。\n\n西南汉宫月，复对绿窗琴。"
        },
        {
            "标题": "赋得馀冰（一本题下有送人二字）",
            "作者": "钱起",
            "内容": "晓日馀冰上，春池一镜明。多从履处薄，偏向饮时清。\n\n比雪光仍在，因风片不成。更随舟楫去，犹可助坚贞。"
        },
        {
            "标题": "李四劝为尉氏尉，李七勉为开封尉（惟伯与仲有令誉）",
            "作者": "钱起",
            "内容": "美政惟兄弟，时人数俊贤。皇枝双玉树，吏道二梅仙。\n\n自理尧唐俗，唯将礼让传。采兰花萼聚，就日雁行联。\n\n黄绶俄三载，青云未九迁。庙堂为宰制，几日试龙泉。"
        },
        {
            "标题": "别张起居（时多故）",
            "作者": "钱起",
            "内容": "有别时留恨，销魂况在今。风涛初振海，鹓鹭各辞林。\n\n旧国关河绝，新秋草露深。陆机婴世网，应负故山心。"
        },
        {
            "标题": "送郑巨及第后归觐",
            "作者": "钱起",
            "内容": "多才白华子，初擅桂枝名。嘉庆送归客，新秋带雨行。\n\n离人背水去，喜鹊近家迎。别赠难为此，衰年畏后生。"
        },
        {
            "标题": "病鹤篇",
            "作者": "钱起",
            "内容": "独鹤声哀羽摧折，沙头一点留残雪。三山侣伴能远翔，\n\n五里裴回忍为别。惊群各畏野人机，谁肯相将霞水飞。\n\n不及川凫长比翼，随波双泛复双归。碧海沧江深且广，\n\n目尽天倪安得住。云山隔路不隔心，宛颈和鸣长在想。\n\n何时白雾卷青天，接影追飞太液前。"
        },
        {
            "标题": "省中对雪寄元判官、拾遗昆季（一作寄谢舍人昆季）",
            "作者": "钱起",
            "内容": "万点瑶台雪，飞来锦帐前。琼枝应比净，鹤发敢争先。\n\n散影成花月，流光透竹烟。今朝谢家兴，几处郢歌传。"
        },
        {
            "标题": "晚归蓝田旧居",
            "作者": "钱起",
            "内容": "云卷东皋下，归来省故蹊。泉移怜石在，林长觉原低。\n\n旧里情难尽，前山赏未迷。引藤看古木，尝酒咒春鸡。\n\n兴与时髦背，年将野老齐。才微甘引退，应得遂霞栖。"
        },
        {
            "标题": "奉和圣制登朝元阁",
            "作者": "钱起",
            "内容": "六合纡玄览，重轩启上清。石林飞栋出，霞顶泰阶平。\n\n拂曙銮舆上，晞阳瑞雪晴。翠微回日驭，丹巘驻天行。\n\n御气升银汉，垂衣俯锦城。山通玉苑迥，河抱紫关明。\n\n感物乾文动，凝神道化成。周王陟乔岳，列辟让英声。"
        },
        {
            "标题": "送元中丞江淮转运（一作王维诗）",
            "作者": "钱起",
            "内容": "薄税归天府，轻徭赖使臣。欢沾赐帛老，恩及卷绡人。\n\n去问殊官俗，来经几劫春。东南御亭上，莫问有风尘。"
        },
        {
            "标题": "县内水亭晨兴听讼",
            "作者": "钱起",
            "内容": "晨光起宿露，池上判黎氓。借问秋泉色，何如拙宦情。\n\n磨铅辱利用，策蹇愁前程。昨夜明月满，中心如鹊惊。\n\n负恩时易失，多病绩难成。会惜寒塘晚，霜风吹杜蘅。"
        },
        {
            "标题": "见上林春雁翔青云，寄杨起居、李员外",
            "作者": "钱起",
            "内容": "上林春更好，宾雁不知归。顾影怜青籞，传声入紫微。\n\n夜陪池鹭宿，朝出苑花飞。宁忆寒乡侣，鸾凰一见稀。"
        },
        {
            "标题": "省中春暮酬嵩阳焦道士见招",
            "作者": "钱起",
            "内容": "朝花飞暝林，对酒伤春心。流年催素发，不觉映华簪。\n\n垂老遇知己，酬恩看寸阴。如何紫芝客，相忆白云深。"
        },
        {
            "标题": "酬考功杨员外见赠佳句（黄卷读来今已老白头受屈不曾言）",
            "作者": "钱起",
            "内容": "上林谏猎知才薄，尺组承恩愧命牵。潢潦难滋沧海润，\n\n萤光空尽太阳前。虚名滥接登龙士，野性宁忘种黍田。\n\n相国无私人守朴，何辞老去上皇年。"
        },
        {
            "标题": "酬卢十一过宿",
            "作者": "钱起",
            "内容": "乞还方未遂，日夕望云林。况复逢青草，何妨问此心。\n\n闭门公务散，枉策故情深。遥夜他乡宿，同君梁甫吟。"
        },
        {
            "标题": "寄袁州李嘉祐员外",
            "作者": "钱起",
            "内容": "谁谓江山阻，心亲梦想偏。容辉常在目，离别任经年。\n\n郡国通流水，云霞共远天。行春莺几啭，迟客月频圆。\n\n雁有归乡羽，人无访戴船。愿征黄霸入，相见玉阶前。"
        },
        {
            "标题": "酬元秘书晚出蓝溪见寄",
            "作者": "钱起",
            "内容": "野兴引才子，独行幽径迟。云留下山处，鸟静出溪时。\n\n拙宦不忘隐，归休常在兹。知音倘相访，炊黍扫茅茨。"
        },
        {
            "标题": "酬刘员外雨中见寄",
            "作者": "钱起",
            "内容": "苦雨滴兰砌，秋风生葛衣。潢污三径绝，砧杵四邻稀。\n\n分与玄豹隐，不为湘燕飞。惭君角巾折，犹肯问衡闱。"
        },
        {
            "标题": "酬陶六辞秩归旧居见柬",
            "作者": "钱起",
            "内容": "靖节昔高尚，令孙嗣清徽。旧庐云峰下，献岁车骑归。\n\n去俗因解绶，忆山得采薇。田畴春事起，里巷相寻稀。\n\n渊明醉乘兴，闲门只掩扉。花禽惊曙月，邻女上鸣机。\n\n毕娶愿已果，养恬志宁违。吾当挂朝服，同尔缉荷衣。"
        },
        {
            "标题": "酬刘起居卧病见寄",
            "作者": "钱起",
            "内容": "承颜看彩服，不觉别丹墀。味道能忘病，过庭更学诗。\n\n缭垣多画戟，远岫入书帷。竹静携琴处，林香让果时。\n\n声同叨眷早，交澹在年衰。更枉兼金赠，难为继组词。"
        },
        {
            "标题": "赴章陵酬李卿赠别",
            "作者": "钱起",
            "内容": "一官叨下秩，九棘谢知音。芳草文园路，春愁满别心。"
        },
        {
            "标题": "酬苗发员外宿龙池寺见寄",
            "作者": "钱起",
            "内容": "宁知待漏客，清夜此从容。暂别迎车雉，还随护法龙。\n\n香烟轻上月，林岭静闻钟。郢曲传甘露，尘心洗几重。"
        },
        {
            "标题": "东城初陷，与薛员外、王补阙暝投南山佛寺",
            "作者": "钱起",
            "内容": "日昃石门里，松声山寺寒。香云空静影，定水无惊湍。\n\n洗足解尘缨，忽觉天形宽。清钟扬虚谷，微月深重峦。\n\n噫我朝露世，翻浮与波澜。行运遘忧患，何缘亲盘桓。\n\n庶将镜中象，尽作无生观。"
        },
        {
            "标题": "酬长孙绎蓝溪寄杏",
            "作者": "钱起",
            "内容": "爱君蓝水上，种杏近成田。拂径清阴合，临流彩实悬。\n\n清香和宿雨，佳色出晴烟。懿此倾筐赠，想知怀橘年。\n\n芳馨来满袖，琼玖愿酬篇。把玩情何极，云林若眼前。"
        },
        {
            "标题": "酬赵给事相寻不遇留赠",
            "作者": "钱起",
            "内容": "谁忆颜生穷巷里，能劳马迹破春苔。忽看童子扫花处，\n\n始愧夕郎题凤来。斜景适随诗兴尽，好风才送珮声回。\n\n岂无鸡黍期他日，惜此残春阻绿杯。"
        },
        {
            "标题": "仲春宴王补阙城东小池",
            "作者": "钱起",
            "内容": "王孙兴至幽寻好，芳草春深景气和。药院爱随流水入，\n\n山斋喜与白云过。犹嫌巢鹤窥人远，不厌丛花对客多。\n\n醉来倚玉无馀事，目送归鸿笑复歌。"
        },
        {
            "标题": "和刘明府宴县前山亭",
            "作者": "钱起",
            "内容": "城隅劳心处，雪后岁芳开。山映千花出，泉经万井来。\n\n翔鸾欲下舞，上客且留杯。"
        },
        {
            "标题": "九日宴浙江西亭",
            "作者": "钱起",
            "内容": "诗人九日怜芳菊，筵客高斋宴浙江。渔浦浪花摇素壁，\n\n西陵树色入秋窗。木奴向熟悬金实，桑落新开泻玉缸。\n\n四子醉时争讲习，笑论黄霸旧为邦。"
        },
        {
            "标题": "送李栖桐道举擢第还乡省侍",
            "作者": "钱起",
            "内容": "几年深道要，一举过贤关。名与玄珠出，乡宜昼锦还。\n\n莲舟同宿浦，柳岸向家山。欲见宁亲孝，儒衣稚子斑。"
        },
        {
            "标题": "初黄绶赴蓝田县作",
            "作者": "钱起",
            "内容": "蟠木无匠伯，终年弃山樊。苦心非良知，安得入君门。\n\n忽忝英达顾，宁窥造化恩。萤光起腐草，云翼腾沉鲲。\n\n片石世何用，良工心所存。一叨尉京甸，三省惭黎元。\n\n贤尹正趋府，仆夫俨归轩。眼中县胥色，耳里苍生言。\n\n居人散山水，即景真桃源。鹿聚入田径，鸡鸣隔岭村。\n\n餐和俗久清，到邑政空论。且嘉讼庭寂，前阶满芳荪。"
        },
        {
            "标题": "初至京口示诸弟",
            "作者": "钱起",
            "内容": "还家百战后，访故几人存。兄弟得相见，荣枯何处论。\n\n新诗添卷轴，旧业见儿孙。点检平生事，焉能出荜门。"
        },
        {
            "标题": "锄药咏",
            "作者": "钱起",
            "内容": "莳药穿林复在巘，浓香秀色深能浅。云气垂来浥露偏，\n\n松阴占处知春晚。拂曙残莺百啭催，萦泉带石几花开。\n\n不随飞鸟缘枝去，如笑幽人出谷来。对之不觉忘疏懒，\n\n废卷荷锄嫌日短。岂无萱草树阶墀，惜尔幽芳世所遗。\n\n但使芝兰出萧艾，不辞手足皆胼胝。宁学陶潜空嗜酒，\n\n颓龄舍此事东菑。"
        },
        {
            "标题": "春暮过石龟谷题温处士林园（一作送温逸人）",
            "作者": "钱起",
            "内容": "隐几无名老，何年此陆沈。丘园自得性，婚嫁不婴心。\n\n岁计因山薄，霞栖在谷深。设罝连草色，晒药背松阴。\n\n触兴云生岫，随耕鸟下林。支颐笑来客，头上有朝簪。"
        },
        {
            "标题": "独往覆釜山，寄郎士元",
            "作者": "钱起",
            "内容": "赏心无远近，芳月好登望。胜事引幽人，山下复山上。\n\n将寻洞中药，复爱湖外嶂。古壁苔入云，阴溪树穿浪。\n\n谁言世缘绝，更惜知音旷。莺啼绿萝春，回首还惆怅。"
        },
        {
            "标题": "春谷幽居",
            "作者": "钱起",
            "内容": "黄鸟鸣园柳，新阳改旧阴。春来此幽兴，宛是谢公心。\n\n扫径兰芽出，添池山影深。虚名随振鹭，安得久栖林。"
        },
        {
            "标题": "蓝田溪杂咏二十二首。药圃",
            "作者": "钱起",
            "内容": "春畦生百药，花叶香初霁。好容似风光，偏来入丛蕙。"
        },
        {
            "标题": "春宵寓直",
            "作者": "钱起",
            "内容": "养拙惯云卧，为郎如鸟栖。不知仙阁峻，惟觉玉绳低。\n\n帐喜香烟暖，诗惭赐笔题。未央春漏促，残梦谢晨鸡。"
        },
        {
            "标题": "春夜过长孙绎别业",
            "作者": "钱起",
            "内容": "佳期难再得，清夜此云林。带竹新泉冷，穿花片月深。\n\n含毫凝逸思，酌水话幽心。不觉星河转，山枝惊曙禽。"
        },
        {
            "标题": "春夜宴任六昆季宅",
            "作者": "钱起",
            "内容": "际晚绿烟起，入门芳树深。不才叨下客，喜宴齿诸簪。\n\n夜月仍携妓，清风更在林。彩毫挥露色，银烛动花阴。\n\n自接通家好，应知待士心。向隅逢故识，兹夕愿披襟。"
        },
        {
            "标题": "和韦侍御寓直对雨",
            "作者": "钱起",
            "内容": "名贵四科首，班宜二妙齐。如何厌白简，未得步金闺。\n\n寓直晦秋雨，吟馀闻远鸡。漏声过旦冷，云色向窗低。\n\n谁谓霄汉近，翻嗟心事暌。兰滋人未握，霜晓鹗还栖。\n\n伫见田郎字，亲劳御笔题。"
        },
        {
            "标题": "苦雨忆皇甫冉",
            "作者": "钱起",
            "内容": "凉雨门巷深，穷居成习静。独吟愁霖雨，更使秋思永。\n\n疲痾苦昏垫，日夕开轩屏。草木森已悲，衾帱清且冷。\n\n如何游宦客，江海随泛梗。延首长相思，忧襟孰能整。"
        },
        {
            "标题": "江宁春夜裴使君席送萧员外",
            "作者": "钱起",
            "内容": "花院日扶疏，江云自卷舒。主人熊轼任，归客雉门车。\n\n曙月稀星里，春烟紫禁馀。行看石头戍，记得是南徐。"
        },
        {
            "标题": "送王谏议任东都居守",
            "作者": "钱起",
            "内容": "车徒凤掖东，去去洛阳宫。暂以青蒲隔，还看紫禁同。\n\n经过乘雨露，潇洒出鸳鸿。官署名台下，云山旧苑中。\n\n暮天双阙静，秋月九重空。且喜成周地，诗人播国风。"
        },
        {
            "标题": "京兆尹厅前甘棠树降甘露",
            "作者": "钱起",
            "内容": "内史用尧意，理京宣惠慈。气和祥则降，孰谓天难知。\n\n济旱露为兆，有如埙应篪。岂无夭桃树，洒此甘棠枝。\n\n玉色与人净，珠光临笔垂。协风与之俱，物性皆熙熙。\n\n何必凤池上，方看作霖时。"
        },
        {
            "标题": "崔十四宅问候",
            "作者": "钱起",
            "内容": "晓日早莺啼，江城旅思迷。微官同寄傲，移疾阻招携。\n\n远水闾阎内，青山雉堞西。王孙莫久卧，春草欲萋萋。"
        },
        {
            "标题": "送钟评事应宏词下第东归",
            "作者": "钱起",
            "内容": "芳岁归人嗟转蓬，含情回首灞陵东。蛾眉不入秦台镜，\n\n鹢羽还惊宋国风。世事悠扬春梦里，年光寂寞旅愁中。\n\n劝君稍尽离筵酒，千里佳期难再同。"
        },
        {
            "标题": "送张管书记（一作送张管记从军）",
            "作者": "钱起",
            "内容": "边事多劳役，儒衣逐鼓鼙。日寒关树外，峰尽塞云西。\n\n河广篷难度，天遥雁渐低。班超封定远，之子去思齐。"
        },
        {
            "标题": "奉送户部李郎中充晋国副节度出塞",
            "作者": "钱起",
            "内容": "德佐调梅用，忠输击虏年。子房推庙略，汉主托兵权。\n\n受命荣中禁，分麾镇左贤。风生黑山道，星下紫微天。\n\n始愿文经国，俄看武定边。鬼方尧日远，幕府代云连。\n\n汗马将行矣，卢龙已肃然。关防驱使节，花月眷离筵。\n\n自忝知音遇，而今感义偏。泪闻横吹落，心逐去旌悬。\n\n帝念夔能政，时须说济川。劳还应即尔，朝暮玉墀前。"
        },
        {
            "标题": "故相国苗公挽歌",
            "作者": "钱起",
            "内容": "灞陵谁宠葬，汉主念萧何。盛业留青史，浮荣逐逝波。\n\n陇云仍作雨，薤露已成歌。凄怆平津阁，秋风吊客过。"
        },
        {
            "标题": "寻华山云台观道士",
            "作者": "钱起",
            "内容": "秋日西山明，胜趣引孤策。桃源数曲尽，洞口两岸坼。\n\n还从罔象来，忽得仙灵宅。霓裳谁之子，霞酌能止客。\n\n残阳在翠微，携手更登历。林行拂烟雨，溪望乱金碧。\n\n飞鸟下天窗，袅松际云壁。稍寻玄踪远，宛入寥天寂。\n\n愿言葛仙翁，终年炼玉液。"
        },
        {
            "标题": "自终南山晚归",
            "作者": "钱起",
            "内容": "采苓日往还，得性非樵隐。白水到初阔，青山辞尚近。\n\n绝境胜无倪，归途兴不尽。沮溺时返顾，牛羊自相引。\n\n逍遥不外求，尘虑从兹泯。"
        },
        {
            "标题": "山中春仲寄汝上王恒、颍川沈冲（一作中）",
            "作者": "钱起",
            "内容": "隐者守恬泊，春山日深净。谁知蟠木材，得性无人境。\n\n座隅泉出洞，竹上云起岭。饥狖入山厨，饮虹过药井。\n\n前溪堪放逸，仲月好风景。游目来远思，摘芳寄汝颍。"
        },
        {
            "标题": "登覆釜山遇道人二首",
            "作者": "钱起",
            "内容": "晨策趣无涯，名山深转秀。三休变覆景，万转迷宇宙。\n\n攀崖到天窗，入洞穷玉溜。侧径蹲怪石，飞萝掷惊狖。\n\n花间炼药人，鸡犬和乳窦。散发便迎客，采芝仍满袖。\n\n郭璞赋游仙，始愿今可就。\n\n真气重嶂里，知君嘉遁幽。山阶压丹穴，药井通洑流。\n\n道者带经出，洞中携我游。欲骖白霓去，且为紫芝留。\n\n忽忆武陵事，别家疑数秋。"
        },
        {
            "标题": "登复州南楼",
            "作者": "钱起",
            "内容": "孤树延春日，他山卷曙霞。客心湖上雁，归思日边花。\n\n行李迷方久，归期涉岁赊。故人云路隔，何处寄瑶华。"
        },
        {
            "标题": "奉和圣制登会昌山应制（一作赵起诗）",
            "作者": "钱起",
            "内容": "睿想入希夷，真游到具茨。玉銮登嶂远，云辂出花迟。\n\n泉壑凝神处，阳和布泽时。六龙多顺动，四海正雍熙。"
        },
        {
            "标题": "登刘宾客高斋（时公初退相，一作春题刘相公山斋）",
            "作者": "钱起",
            "内容": "能以功成疏宠位，不将心赏负云霞。林间客散孙弘阁，\n\n城上山宜绮季家。蝴蝶晴连池岸草，黄鹂晚出柳园花。\n\n日陪鲤也趋文苑，谁道门生隔绛纱。"
        },
        {
            "标题": "夕游覆釜山道士观因登玄元庙",
            "作者": "钱起",
            "内容": "冥搜过物表，洞府次溪傍。已入瀛洲远，谁言仙路长。\n\n孤烟出深竹，道侣正焚香。鸣磬爱山静，步虚宜夜凉。\n\n仍同象帝庙，更上紫霞冈。霁月悬琪树，明星映碧堂。\n\n倾思丹灶术，愿采玉芝芳。傥把浮丘袂，乘云别旧乡。"
        },
        {
            "标题": "登玉山诸峰，偶至悟真寺",
            "作者": "钱起",
            "内容": "郭南云水佳，讼简野情发。紫芝每相引，黄绶不能绁。\n\n稍入石门幽，始知灵境绝。冥搜未寸晷，仙径俄九折。\n\n蟠木盖石梁，崩岩露云穴。数峰拔昆仑，秀色与空澈。\n\n玉气交晴虹，桂花留曙月。半岩采珉者，一点如片雪。\n\n真赏无前程，奇观宁暂辍。更闻东林磬，可听不可说。\n\n兴中寻觉化，寂尔诸象灭。"
        },
        {
            "标题": "早夏",
            "作者": "钱起",
            "内容": "楚狂身世恨情多，似病如忧正是魔，花萼败春多寂寞，\n\n叶阴迎夏已清和。鹂黄好鸟摇深树，细白佳人著紫罗。\n\n军旅阅诗裁不得，可怜风景遣如何。"
        },
        {
            "标题": "蓝田溪杂咏二十二首。东陂（一作忆皇子陂）",
            "作者": "钱起",
            "内容": "永日兴难望，掇芳春陂曲。新晴花枝下，爱此苔水绿。"
        },
        {
            "标题": "蓝田溪杂咏二十二首 其十五 东陂",
            "作者": "钱起",
            "内容": "永日兴难忘，掇芳春陂曲。新晴花枝下，爱此苔水绿。"
        },
        {
            "标题": "东皋早春寄郎四校书",
            "作者": "钱起",
            "内容": "禄微赖学稼，岁起归衡茅。穷达恋明主，耕桑亦近郊。\n\n夜来霁山雪，阳气动林梢。兰蕙暖初吐，春鸠鸣欲巢。\n\n蓬莱时入梦，知子忆贫交。"
        },
        {
            "标题": "东陵药堂寄张道士",
            "作者": "钱起",
            "内容": "木落苍山空，当轩秋水色。清旦振衣坐，永吟意何极。\n\n愿言金丹寿，一假鸾凤翼。日夕开真经，言忘心更默。\n\n玄都有仙子，采药早相识。烟霞难再期，焚香空叹息。"
        },
        {
            "标题": "送屈突司马充安西书记",
            "作者": "钱起",
            "内容": "制胜三军劲，澄清万里馀。星飞庞统骥，箭发鲁连书。\n\n海月低云旆，江霞入锦车。遥知太阿剑，计日斩鲸鱼。"
        },
        {
            "标题": "早发东阳",
            "作者": "钱起",
            "内容": "信风催过客，早发梅花桥。数雁起前渚，千艘争便潮。\n\n将随浮云去，日惜故山遥。惆怅烟波末，佳期在碧霄。"
        },
        {
            "标题": "东溪杜野人致酒",
            "作者": "钱起",
            "内容": "万重云树下，数亩子平居。野院罗泉石，荆扉背里闾。\n\n早冬耕凿暇，弋雁复烹鱼。静扫寒花径，唯邀傲吏车。\n\n晚来留客好，小雪下山初。"
        },
        {
            "标题": "东阳郡斋中诣南山招韦十（一作东阳郡斋书事）",
            "作者": "钱起",
            "内容": "霁来海半山，隐映城上起。中峰落照时，残雪翠微里。\n\n同心久为别，孤兴那对此。良会何迟迟，清扬瞻则迩。"
        },
        {
            "标题": "冬夜题旅馆",
            "作者": "钱起",
            "内容": "退飞忆林薮，乐业羡黎庶。四海尽穷途，一枝无宿处。\n\n严冬北风急，中夜哀鸿去。孤烛思何深，寒窗坐难曙。\n\n劳歌待明发，惆怅盈百虑。"
        },
        {
            "标题": "观法驾自凤翔回",
            "作者": "钱起",
            "内容": "欃抢一扫灭，阊阖九重开。海晏鲸鲵尽，天旋日月来。\n\n圣情苏品物，龙御辟云雷。晓漏移仙仗，朝阳出帝台。\n\n周惭散马出，禹让濬川回。欲识封人愿，南山举酒杯。"
        },
        {
            "标题": "岁暇题茅茨",
            "作者": "钱起",
            "内容": "谷口逃名客，归来遂野心。薄田供岁酒，乔木待新禽。\n\n溪路春云重，山厨夜火深。桃源应渐好，仙客许相寻。"
        },
        {
            "标题": "仲春晚寻覆釜山",
            "作者": "钱起",
            "内容": "蝴蝶弄和风，飞花不知晚。王孙寻芳草，步步忘路远。\n\n况我爱青山，涉趣皆游践。萦回必中路，阴晦阳复显。\n\n古岸生新泉，霞峰映雪巘.交枝花色异，奇石云根浅。\n\n碧洞志忘归，紫芝行可搴。应嗤嵇叔夜，林卧方沉湎。"
        },
        {
            "标题": "访李卿不遇",
            "作者": "钱起",
            "内容": "画戟朱楼映晚霞，高梧寒柳度飞鸦。\n\n门前不见归轩至，城上愁看落日斜。"
        },
        {
            "标题": "送王季友赴洪州幕下",
            "作者": "钱起",
            "内容": "列郡皆用武，南征所从谁。诸侯重才略，见子如琼枝。\n\n抚剑感知己，出门方远辞。烟波带幕府，海日生红旗。\n\n问我何功德，负恩留玉墀。销魂把别袂，愧尔酬明时。"
        },
        {
            "标题": "送陈供奉恩敕放归觐省",
            "作者": "钱起",
            "内容": "得意今如此，清光不可攀。臣心尧日下，乡思楚云间。\n\n杨柳依归棹，芙蓉栖旧山。采兰兼衣锦，何似买臣还。"
        },
        {
            "标题": "送万兵曹赴广陵",
            "作者": "钱起",
            "内容": "秋日思还客，临流语别离。楚城将坐啸，郢曲有馀悲。\n\n山晚桂花老，江寒蘋叶衰。应须杨得意，更诵长卿辞。"
        },
        {
            "标题": "奉和中书常舍人晚秋集贤院即事寄徐薛二侍御",
            "作者": "钱起",
            "内容": "文星垂太虚，辞伯综群书。彩笔下鸳掖，褒衣来石渠。\n\n典坟探奥旨，造化睹权舆。述圣鲁宣父，通经汉仲舒。\n\n窗明宜缥带，地肃近丹除。清昼删诗暇，高秋作赋初。\n\n露盘侵汉耸，宫柳度鸦疏。静对连云阁，晴闻过阙车。\n\n旧僚云出矣，晚岁复何如。海峤瞻归路，江城梦直庐。\n\n含毫思两凤，望远寄双鱼。定笑巴歌拙，还参丽曲馀。"
        },
        {
            "标题": "和李员外扈驾幸温泉宫",
            "作者": "钱起",
            "内容": "未央月晓度疏钟，凤辇时巡出九重。雪霁山门迎瑞日，\n\n云开水殿候飞龙。经寒不入宫中树，佳气常薰仗外峰。\n\n遥羡枚皋扈仙跸，偏承霄汉渥恩浓。"
        },
        {
            "标题": "谷口新居寄同省朋故",
            "作者": "钱起",
            "内容": "种黍傍烟溪，榛芜兼沮洳。亦知生计薄，所贵隐身处。\n\n橡栗石上村，莓苔水中路。萧然授衣日，得此还山趣。\n\n汲井爱秋泉，结茅因古树。闲云与幽鸟，对我不能去。\n\n寄谢鸳鹭群，狎鸥拙所慕。"
        },
        {
            "标题": "蓝田溪杂咏二十二首。古藤",
            "作者": "钱起",
            "内容": "引蔓出云树，垂纶覆巢鹤。幽人对酒时，苔上闲花落。"
        },
        {
            "标题": "送张将军征西（一作西征）",
            "作者": "钱起",
            "内容": "长安少年唯好武，金殿承恩争破虏。沙场烽火隔天山，\n\n铁骑征西几岁还。战处黑云霾瀚海，愁中明月度阳关。\n\n玉笛声悲离酌晚，金方路极行人远。计日霜戈尽敌归，\n\n回首戎城空落晖。始笑子卿心计失，徒看海上节旄稀。"
        },
        {
            "标题": "送少微师西行（一作送僧自吴游蜀）",
            "作者": "钱起",
            "内容": "随缘忽西去，何日返东林。世路宁嗟别，空门久息心。\n\n人烟一饭少，山雪独行深。天外猿啼处，谁闻清梵音。"
        },
        {
            "标题": "奉使采箭簳竹谷中晨兴赴岭",
            "作者": "钱起",
            "内容": "孤客倦夜坐，闻猿乘早发。背溪已斜汉，登栈尚残月。\n\n重峰转森爽，幽步更超越。云木耸鹤巢，风萝扫虎穴。\n\n人群徒自远，世役终难歇。入山非买山，采竹异采蕨。\n\n谁见子牟意，悁劳书魏阙。"
        },
        {
            "标题": "观村人牧山田",
            "作者": "钱起",
            "内容": "六府且未盈，三农争务作。贫民乏井税，塉土皆垦凿。\n\n禾黍入寒云，茫茫半山郭。秋来积霖雨，霜降方銍获。\n\n中田聚黎甿，反景空村落。顾惭不耕者，微禄同卫鹤。\n\n庶追周任言，敢负谢生诺。"
        },
        {
            "标题": "归义寺题震上人壁（寺即神尧皇帝读书之所）",
            "作者": "钱起",
            "内容": "入谷逢雨花，香绿引幽步。招提饶泉石，万转同一趣。\n\n向背森碧峰，浅深罗古树。尧皇未登极，此地曾隐雾。\n\n秘谶得神谋，因高思虎踞。太阳忽临照，物象俄光煦。\n\n梵王宫始开，长者金先布。白水入禅境，砀山通觉路。\n\n往往无心云，犹起潜龙处。仍闻七祖后，佛子继调御。\n\n溪鸟投慧灯，山蝉饱甘露。不作解缨客，宁知舍筏喻。\n\n身世已悟空，归途复何去。\n"
        },
        {
            "标题": "郭司徒厅夜宴",
            "作者": "钱起",
            "内容": "秋堂复夜阑，举目尽悲端。霜堞鸟声苦，更楼月色寒。\n\n美人深别意，斗酒少留欢。明发将何赠，平生双玉盘。"
        },
        {
            "标题": "送李判官赴桂州幕",
            "作者": "钱起",
            "内容": "欲知儒道贵，缝掖见诸侯。且感千金诺，宁辞万里游。\n\n雁峰侵瘴远，桂水出云流。坐惜离居晚，相思绿蕙秋。"
        },
        {
            "标题": "送李评事赴潭州使幕",
            "作者": "钱起",
            "内容": "湖南远去有馀情，蘋叶初齐白芷生。谩说简书催物役，\n\n遥知心赏缓王程。兴过山寺先云到，啸引江帆带月行。\n\n幕下由来贵无事，伫闻谈笑静黎氓。"
        },
        {
            "标题": "过鸣皋隐者",
            "作者": "钱起",
            "内容": "磻石老红鲜，征君卧几年。飞泉出林下，一径过崖巅。\n\n鸡犬逐人静，云霞宜地偏。终朝数峰胜，不远一壶前。\n\n仲月霁春雨，香风生药田。丹溪不可别，琼草色芊芊。"
        },
        {
            "标题": "过山人所居因寄诸遗补",
            "作者": "钱起",
            "内容": "空谷春云满，愚公晦迹深。一随玄豹隐，几换绿萝阴。\n\n绝径人稀到，芳荪我独寻。厨烟住峭壁，酒气出重林。\n\n蝴蝶晴还舞，黄鹂晚暂吟。所思青琐客，瑶草寄幽心。"
        },
        {
            "标题": "过沈氏山居",
            "作者": "钱起",
            "内容": "鸡鸣孤烟起，静者能卜筑。乔木出云心，闲门掩山腹。\n\n贫交喜相见，把臂欢不足。空林留宴言，永日清耳目。\n\n泉声冷尊俎，荷气香童仆。往往仙犬鸣，樵人度深竹。\n\n酒酣出谷口，世网何羁束。始愿今不从，区区折腰禄。"
        },
        {
            "标题": "蓝田溪杂咏二十二首。田鹤",
            "作者": "钱起",
            "内容": "田鹤望碧霄，舞风亦自举。单飞后片雪，早晚及前侣。"
        },
        {
            "标题": "过瑞龙观道士",
            "作者": "钱起",
            "内容": "不知谁氏子，炼魄家洞天。鹤待成丹日，人寻种杏田。\n\n灵山含道气，物性皆自然。白鹿顾瑞草，骊龙蟠玉泉。\n\n得兹象外趣，便割区中缘。石窦采云母，霞堂陪列仙。\n\n主人善止客，柯烂忘归年。"
        },
        {
            "标题": "过孙员外蓝田山居",
            "作者": "钱起",
            "内容": "不知香署客，谢病翠微间。去幄兰将老，辞车雉亦闲。\n\n近窗云出洞，当户竹连山。对酒溪霞晚，家人采蕨还。"
        },
        {
            "标题": "过桐柏山",
            "作者": "钱起",
            "内容": "秋风过楚山，山静秋声晚。赏心无定极，仙步亦清远。\n\n返照云窦空，寒流石苔浅。羽人昔已去，灵迹欣方践。\n\n投策谢归途，世缘从此遣。"
        },
        {
            "标题": "过杨驸马亭子",
            "作者": "钱起",
            "内容": "衣冠在汉庭，台榭接天成。彩凤翻箫曲，祥鳣入馆名。\n\n歌钟芳月曙，林嶂碧云生。乱水归潭净，高花映竹明。\n\n退朝追宴乐，开阁醉簪缨。长袖留嘉客，栖乌下禁城。"
        },
        {
            "标题": "送欧阳子还江华郡",
            "作者": "钱起",
            "内容": "江华胜事接湘滨，千里湖山入兴新。\n\n才子思归催去棹，汀花且为驻残春。"
        },
        {
            "标题": "送沈少府还江宁",
            "作者": "钱起",
            "内容": "远宦碧云外，此行佳兴牵。湖山入闾井，鸥鸟傍神仙。\n\n斜日背乡树，春潮迎客船。江楼新咏发，应与政声传。"
        },
        {
            "标题": "过张成侍御宅",
            "作者": "钱起",
            "内容": "丞相幕中题凤人，文章心事每相亲。从军谁谓仲宣乐，\n\n入室方知颜子贫。杯里紫茶香代酒，琴中绿水静留宾。\n\n欲知别后相思意，唯愿琼枝入梦频。"
        },
        {
            "标题": "海畔秋思",
            "作者": "钱起",
            "内容": "匡济难道合，去留随兴牵。偶为谢客事，不顾平子田。\n\n魏阙贲翘楚，此身长弃捐。箕裘空在念，咄咄谁推贤。\n\n无用即明代，养痾仍壮年。日夕望佳期，帝乡路几千。\n\n秋风晨夜起，零落愁芳荃。"
        },
        {
            "标题": "海上卧病寄王临",
            "作者": "钱起",
            "内容": "离客穷海阴，萧辰归思结。一随浮云滞，几怨黄鹄别。\n\n妙年即沉痾，生事多所阙。剑中负明义，枕上惜玄发。\n\n之子良史才，华簪偶时哲。相思千里道，愁望飞鸟绝。\n\n岁暮冰雪寒，淮湖不可越。百年去心虑，孤影守薄劣。\n\n独馀慕侣情，金石无休歇。"
        },
        {
            "标题": "赋得寒云轻重色，送子恂入京",
            "作者": "钱起",
            "内容": "无限寒云色，苍茫浅更深。从龙如有瑞，捧日不成阴。\n\n积翠全低岭，虚明半出林。帝乡遥在目，铁马又駸駸。"
        },
        {
            "标题": "赋得寒云轻重色送子恂入京",
            "作者": "钱起",
            "内容": "无限寒云色，苍茫浅更深。从龙如有瑞，捧日不成阴。\n积翠全低岭，虚明半出林。帝乡遥在目，铁马又骎骎。"
        },
        {
            "标题": "蓝田溪杂咏二十二首。竹屿",
            "作者": "钱起",
            "内容": "幽鸟清涟上，兴来看不足。新篁压水低，昨夜鸳鸯宿。"
        },
        {
            "标题": "和范郎中宿直中书，晓玩清池，赠南省同僚两垣遗补",
            "作者": "钱起",
            "内容": "青琐留才子，春池静禁林。自矜仙岛胜，宛在掖垣深。\n\n引派彤庭里，含虚玉砌阴。涨来知圣泽，清处见天心。\n\n兰气飘红岸，文星动碧浔。凤栖长近日，虬卧欲为霖。\n\n席宠虽高位，流谦乃素襟。焚香春漏尽，假寐晓莺吟。\n\n丹地宜清泚，朝阳复照临。司言兼逸趣，鼓兴接知音。\n\n六义惊摛藻，三台响掷金。为怜风水外，落羽此漂沉。\n"
        },
        {
            "标题": "和刘七读书",
            "作者": "钱起",
            "内容": "夜雨深馆静，苦心黄卷前。云阴留墨沼，萤影傍华编。\n\n梦鸟富清藻，通经仍妙年。何愁丹穴凤，不饮玉池泉。"
        },
        {
            "标题": "和慕容法曹寻渔者寄城中故人",
            "作者": "钱起",
            "内容": "孤烟一点绿溪湄，渔父幽居即旧基。饥鹭不惊收钓处，\n\n闲麛应乳负暄时。茅斋对雪开尊好，稚子焚枯饭客迟。\n\n胜事宛然怀抱里，顷来新得谢公诗。"
        },
        {
            "标题": "早渡伊川见旧邻作",
            "作者": "钱起",
            "内容": "鹍鸡鸣早霜，秋水寒旅涉。渔人昔邻舍，相见具舟楫。\n\n出浦兴未尽，向山心更惬。村落通白云，茅茨隐红叶。\n\n东皋满时稼，归客欣复业。"
        },
        {
            "标题": "和蜀县段明府秋城望归期",
            "作者": "钱起",
            "内容": "制锦蜀江静，飞凫汉阙遥。一兹风靡草，再视露盈条。\n\n旅望多愁思，秋天更泬寥。河阳传丽藻，清韵入歌谣。"
        },
        {
            "标题": "和万年成少府寓直",
            "作者": "钱起",
            "内容": "赤县新秋夜，文人藻思催。钟声自仙掖，月色近霜台。\n\n一叶兼萤度，孤云带雁来。明朝紫书下，应问长卿才。"
        },
        {
            "标题": "和王员外雪晴早朝",
            "作者": "钱起",
            "内容": "紫微晴雪带恩光，绕仗偏随鸳鹭行。长信月留宁避晓，\n\n宜春花满不飞香。独看积素凝清禁，已觉轻寒让太阳。\n\n题柱盛名兼绝唱，风流谁继汉田郎。"
        },
        {
            "标题": "送严维尉河南",
            "作者": "钱起",
            "内容": "蕙叶青青花乱开，少年趋府下蓬莱。甘泉未献扬雄赋，\n\n吏道何劳贾谊才。征陌独愁飞盖远，离筵只惜暝钟催。\n\n欲知别后相思处，愿植琼枝向柏台。"
        },
        {
            "标题": "咏门上画松，上元、王、杜三相公（一作崔峒诗）",
            "作者": "钱起",
            "内容": "昔闻生涧底，今见起毫端。众草此时没，何人知岁寒。\n\n岂能裨栋宇，且欲出门阑。只在丹青笔，凌云也不难。"
        },
        {
            "标题": "画鹤篇（省中作）",
            "作者": "钱起",
            "内容": "点素凝姿任画工，霜毛玉羽照帘栊。借问飞鸣华表上，\n\n何如粉缋彩屏中。文昌宫近芙蓉阙，兰室絪缊香且结。\n\n炉气朝成缑岭云，银灯夜作华亭月。日暖花明梁燕归，\n\n应惊片雪在仙闱。主人顾盼千金重，谁肯裴回五里飞。"
        },
        {
            "标题": "淮上别范大",
            "作者": "钱起",
            "内容": "悲风陨凉叶，送归怨南楚。穷年将别离，寸晷申宴语。\n\n长淮流不尽，征棹忽复举。碧落半愁云，黄鹤时顾侣。\n\n游宦且未达，前途各修阻。分袂一相嗟，良辰更何许。"
        },
        {
            "标题": "夜宿灵台寺寄郎士元",
            "作者": "钱起",
            "内容": "西日横山含碧空，东方吐月满禅宫。朝瞻双顶青冥上，\n\n夜宿诸天色界中。石潭倒献莲花水，塔院空闻松柏风。\n\n万里故人能尚尔，知君视听我心同。"
        },
        {
            "标题": "九日闲居寄登高数子",
            "作者": "钱起",
            "内容": "初服栖穷巷，重阳忆旧游。门闲谢病日，心醉授衣秋。\n\n酒尽寒花笑，庭空暝雀愁。今朝落帽客，几处管弦留。"
        },
        {
            "标题": "銮驾避狄岁寄别韩云卿",
            "作者": "钱起",
            "内容": "白发壮心死，愁看国步移。关山惨无色，亲爱忽惊离。\n\n影绝龙分剑，声哀鸟恋枝。茫茫云海外，相忆不相知。"
        },
        {
            "标题": "送崔山人归山",
            "作者": "钱起",
            "内容": "东山残雨挂斜晖，野客巢由指翠微。\n\n别酒稍酣乘兴去，知君不羡白云归。"
        },
        {
            "标题": "雨中望海上，怀郁林观中道侣",
            "作者": "钱起",
            "内容": "山观海头雨，悬沫动烟树。只疑苍茫里，郁岛欲飞去。\n\n大块怒天吴，惊潮荡云路。群真俨盈想，一苇不可渡。\n\n惆怅赤城期，愿假轻鸿驭。"
        },
        {
            "标题": "寄任山人",
            "作者": "钱起",
            "内容": "天阶崇黼黻，世路有趋竞。独抱中孚爻，谁知苦寒咏。\n\n行潦难朝海，散材空遇圣。岂无鸣凤时，其如问津命。\n\n所思青山郭，再梦绿萝径。林泉春可游，羡尔得其性。"
        },
        {
            "标题": "喜李侍御拜郎官入省",
            "作者": "钱起",
            "内容": "粉署花骢入，丹霄紫诰垂。直庐惊漏近，赐被觉霜移。\n\n汉主前瑶席，穰侯许凤池。应怜后行雁，空羡上林枝。"
        },
        {
            "标题": "寄郢州郎士元使君",
            "作者": "钱起",
            "内容": "龙节知无事，江城不掩扉。诗传过客远，书到故人稀。\n\n坐啸看潮起，行春送雁归。望舒三五夜，思尽谢玄晖。"
        },
        {
            "标题": "寄永嘉王十二",
            "作者": "钱起",
            "内容": "永嘉风景入新年，才子诗成定可怜。梦里还乡不相见，\n\n天涯忆戴复谁传。花倾晓露垂如泪，莺拂游丝断若弦。\n\n愿得回风吹海雁，飞书一宿到君边。"
        },
        {
            "标题": "禁闱玩雪寄薛左丞",
            "作者": "钱起",
            "内容": "玄云低禁苑，飞雪满神州。虚白生台榭，寒光入冕旒。\n\n粉凝宫壁静，乳结洞门幽。细绕回风转，轻随落羽浮。\n\n怒涛堆砌石，新月孕帘钩。为报诗人道，丰年颂圣猷。"
        },
        {
            "标题": "九日寄侄箊箕等",
            "作者": "钱起",
            "内容": "采菊偏相忆，传香寄便风。今朝竹林下，莫使桂尊空。"
        },
        {
            "标题": "送外甥范勉赴任常州长史兼觐省",
            "作者": "钱起",
            "内容": "怜君展骥去，能解倚门愁。就养仍荣禄，还乡即昼游。\n\n橘花低客舍，莼菜绕归舟。与报垂纶叟，知吾世网留。"
        },
        {
            "标题": "江陵晦日陪诸官泛舟",
            "作者": "钱起",
            "内容": "节物堪为乐，江湖有主人。舟行深更好，山趣久弥新。\n\n尊酒平生意，烟花异国春。城南无夜月，长袖莫留宾。"
        },
        {
            "标题": "山斋独坐，喜玄上人夕至（一作见访）",
            "作者": "钱起",
            "内容": "舍下虎溪径，烟霞入暝开。柴门兼竹静，山月与僧来。\n\n心莹红莲水，言忘绿茗杯。前峰曙更好，斜汉欲西回。"
        },
        {
            "标题": "哭空寂寺玄上人",
            "作者": "钱起",
            "内容": "悽然双树下，垂泪远公房。灯续生前火，炉添没后香。\n阴阶明片雪，寒竹响空廊。寂灭应为乐，尘心徒自伤。"
        },
        {
            "标题": "哭空寂寺玄上人（一作少林寺哭晖上人）",
            "作者": "钱起",
            "内容": "凄然双树下，垂泪远公房。灯续生前火，炉添没后香。\n\n阴阶明片雪，寒竹响空廊。寂灭应为乐，尘心徒自伤。"
        },
        {
            "标题": "晚入宣城界（一作春江晚行）",
            "作者": "钱起",
            "内容": "斜日片帆阴，春风孤客心。山来指樵路，岸去惜花林。\n\n海气蒸云黑，潮声隔雨深。乡愁不可道，浦宿听猿吟。"
        },
        {
            "标题": "经李蒙颍阳旧居",
            "作者": "钱起",
            "内容": "同心而早世，天道亦何论。独有山阳宅，平生永不谖。\n\n青溪引白鸟，流涕吊芳荪。蔓草入空室，丛篁深毁垣。\n\n旧游还在眼，神理更忘言。唯见东山月，人亡不去门。"
        },
        {
            "标题": "静夜酬通上人问疾",
            "作者": "钱起",
            "内容": "东林生早凉，高枕远公房。大士看心后，中宵清漏长。\n\n惊蝉出暗柳，微月隐回廊。何事沈痾久，舍毫问药王。"
        },
        {
            "标题": "送任先生任唐山丞",
            "作者": "钱起",
            "内容": "再命果良愿，几年勤说诗。上公频握发，才子共垂帷。\n\n琢玉成良器，出门偏怆离。腰章佐墨绶，耀锦到茅茨。\n\n树老见家日，潮平归县时。衣催莲女织，颂听海人词。\n\n鸿鹄志应在，荃兰香未衰。金门定回音，云路有佳期。"
        },
        {
            "标题": "蓝田溪杂咏二十二首。洞仙谣（一作伺山径）",
            "作者": "钱起",
            "内容": "几转到青山，数重度流水。秦人入云去，知向桃源里。"
        },
        {
            "标题": "蓝田溪杂咏二十二首。板桥",
            "作者": "钱起",
            "内容": "静宜樵隐度，远与车马隔。有时行药来，喜遇归山客。"
        },
        {
            "标题": "蓝田溪杂咏二十二首。竹间路",
            "作者": "钱起",
            "内容": "暗归草堂静，半入花园去。有时载酒来，不与清风遇。"
        },
        {
            "标题": "蓝田溪杂咏二十二首。伤秋",
            "作者": "钱起",
            "内容": "岁去人头白，秋来树叶黄。搔头向黄叶，与尔共悲伤。"
        },
        {
            "标题": "蓝田溪杂咏二十二首。题南陂",
            "作者": "钱起",
            "内容": "家住凤城南，门临古陂曲。时怜上林雁，半入池塘宿。"
        },
        {
            "标题": "九日田舍",
            "作者": "钱起",
            "内容": "今日陶家野兴偏，东篱黄菊映秋田。\n\n浮云暝鸟飞将尽，始达青山新月前。"
        },
        {
            "标题": "蓝田溪杂咏二十二首 其六 洞仙谣",
            "作者": "钱起",
            "内容": "几转到青山，数重度流水。秦人入云去，知向桃源里。"
        },
        {
            "标题": "蓝田溪杂咏二十二首·洞仙谣（一作伺山径）",
            "作者": "钱起",
            "内容": "几转到青山，数重度流水。秦人入云去，知向桃源里。"
        },
        {
            "标题": "蓝田溪杂咏二十二首 其十八 石莲花",
            "作者": "钱起",
            "内容": "幽石生芙蓉，百花惭美色。远笑越溪女，闻芳不可识。"
        },
        {
            "标题": "蓝田溪杂咏二十二首。潺湲声",
            "作者": "钱起",
            "内容": "乱石跳素波，寒声闻几处。飕飕暝风引，散出空林去。"
        },
        {
            "标题": "巨鱼纵大壑",
            "作者": "钱起",
            "内容": "巨鱼纵大壑，遂性似乘时。奋跃风生鬣，腾凌浪鼓鳍。\n\n龙摅回地轴，鲲化想天池。方快吞舟意，尤殊在藻嬉。\n\n倾危嗟幕燕，隐晦诮泥龟。喻士逢明主，才猷得所施。"
        },
        {
            "标题": "开元观遇张侍御",
            "作者": "钱起",
            "内容": "碧落忘归处，佳期不厌逢。晚凉生玉井，新暑避烟松。\n\n欲醉流霞酌，还醒度竹钟。更怜琪树下，历历见遥峰。"
        },
        {
            "标题": "哭曹钧",
            "作者": "钱起",
            "内容": "苦节推白首，怜君负此生。忠荩名空在，家贫道不行。\n\n朝来相忆访蓬荜，只谓渊明犹卧疾。忽见江南吊鹤来，\n\n始知天上文星失。尝恨知音千古稀，那堪夫子九泉归。\n\n一声邻笛残阳里，酹酒空堂泪满衣。"
        },
        {
            "标题": "寇中送张司马归洛",
            "作者": "钱起",
            "内容": "戎狄寇周日，衣冠适洛年。客亭新驿骑，归路旧人烟。\n\n吾道将东矣，秋风更飒然。云愁百战地，树隔两乡天。\n\n旅思蓬飘陌，惊魂雁怯弦。今朝一尊酒，莫惜醉离筵。"
        },
        {
            "标题": "送兴平王少府游梁",
            "作者": "钱起",
            "内容": "旧识相逢情更亲，攀欢甚少怆离频。黄绶罢来多远客，\n\n青山何处不愁人。日斜官树闻蝉满，雨过关城见月新。\n\n梁国遗风重词赋，诸侯应念马卿贫。"
        },
        {
            "标题": "哭辛霁",
            "作者": "钱起",
            "内容": "流水辞山花别枝，随风一去绝还期。昨夜故人泉下宿，\n\n今朝白发镜中垂。音徽寂寂空成梦，容范朝朝无见时。\n\n旦暮馀生几息在，不应存没未尝悲。"
        },
        {
            "标题": "蓝溪休沐，寄赵八给事",
            "作者": "钱起",
            "内容": "虫鸣归旧里，田野秋农闲。即事敦夙尚，衡门方再关。\n\n夕阳入东篱，爽气高前山。霜蕙后时老，巢禽知暝还。\n\n侍臣黄枢宠，鸣玉青云间。肯想观鱼处，寒泉照发斑。"
        },
        {
            "标题": "蓝田溪杂咏二十二首。晚归鹭",
            "作者": "钱起",
            "内容": "池上静难厌，云间欲去晚。忽背夕阳飞，乘兴清风远。"
        },
        {
            "标题": "蓝田溪杂咏二十二首·石上苔",
            "作者": "钱起",
            "内容": "净与溪色连，幽宜松雨滴。谁知古石上，不染世人迹。"
        },
        {
            "标题": "蓝田溪杂咏二十二首·石莲花",
            "作者": "钱起",
            "内容": "幽石生芙蓉，百花惭美色。远笑越溪女，闻芳不可识。"
        },
        {
            "标题": "蓝田溪杂咏二十二首。松下雪",
            "作者": "钱起",
            "内容": "虽因朔风至，不向瑶台侧。唯助苦寒松，偏明后凋色。"
        },
        {
            "标题": "蓝田溪杂咏二十二首。石上苔",
            "作者": "钱起",
            "内容": "净与溪色连，幽宜松雨滴。谁知古石上，不染世人迹。"
        },
        {
            "标题": "蓝上采石芥寄前李明府",
            "作者": "钱起",
            "内容": "渊明遗爱处，山芥绿芳初。玩此春阴色，犹滋夜雨馀。\n\n隔溪烟叶小，覆石雪花舒。采采还相赠，瑶华信不如。"
        },
        {
            "标题": "蓝田溪杂咏二十二首。砌下泉",
            "作者": "钱起",
            "内容": "穿云来自远，激砌流偏驶。能资庭户幽，更引海禽至。"
        },
        {
            "标题": "蓝田溪杂咏二十二首。石井",
            "作者": "钱起",
            "内容": "片霞照仙井，泉底桃花红。那知幽石下，不与武陵通。"
        },
        {
            "标题": "蓝田溪杂咏二十二首 其八 石上苔",
            "作者": "钱起",
            "内容": "净与溪色连，幽宜松雨滴。谁知古石上，不染世人迹。"
        },
        {
            "标题": "郎员外见寻不遇",
            "作者": "钱起",
            "内容": "轩骑来相访，渔樵悔晚归。更怜垂露迹，花里点墙衣。"
        },
        {
            "标题": "陪南省诸公宴殿中李监宅",
            "作者": "钱起",
            "内容": "将门高胜霍，相子宠过韦。宦贵攀龙后，心倾待士时。\n\n壶觞开雅宴，鸳鹭眷相随。舞退燕姬曲，歌征谢脁诗。\n\n晚钟过竹静，醉客出花迟。莫惜留馀兴，良辰不可追。"
        },
        {
            "标题": "李士曹厅对雨",
            "作者": "钱起",
            "内容": "春雨暗重城，讼庭深更寂。终朝人吏少，满院烟云集。\n\n湿鸟压花枝，新苔宜砌石。掾曹富文史，清兴对词客。\n\n爱尔蕙兰丛，芳香饱时泽。"
        },
        {
            "标题": "送孙十尉温县",
            "作者": "钱起",
            "内容": "飞花落絮满河桥，千里伤心送客遥。不惜芸香染黄绶，\n\n惟怜鸿羽下青霄。云衢有志终骧首，吏道无媒且折腰。\n\n急管繁弦催一醉，颓阳不驻引征镳。"
        },
        {
            "标题": "陪郭常侍令公东亭宴集",
            "作者": "钱起",
            "内容": "盛业山河列，重名剑履荣。珥貂为相子，开阁引时英。\n\n美景池台色，佳期宴赏情。词人载笔至，仙妓出花迎。\n\n暗竹朱轮转，回塘玉佩鸣。舞衫招戏蝶，歌扇隔啼莺。\n\n饮德心皆醉，披云兴转清。不愁欢乐尽，积庆在和羹。"
        },
        {
            "标题": "奉陪郭常侍宴浐川山池",
            "作者": "钱起",
            "内容": "掖垣携爱客，胜地赏年光。向竹过宾馆，寻山到妓堂。\n\n歌声掩金谷，舞态出平阳。地满簪裾影，花添兰麝香。\n\n莺啼春未老，酒冷日犹长。安石风流事，须归问省郎。"
        },
        {
            "标题": "陇右送韦三还京",
            "作者": "钱起",
            "内容": "春风起东道，握手望京关。柳色从乡至，莺声送客还。\n\n嘶骖顾近驿，归路出他山。举目情难尽，羁离失志间。"
        },
        {
            "标题": "卢龙塞行送韦掌记",
            "作者": "钱起",
            "内容": "雨雪纷纷黑山外，行人共指卢龙塞。万里飞沙咽鼓鼙，\n\n三军杀气凝旌旆。陈琳书记本翩翩，料敌张兵夺酒泉。\n\n圣主好文兼好武，封侯莫比汉皇年。"
        },
        {
            "标题": "送褚大落第东归",
            "作者": "钱起",
            "内容": "离琴弹苦调，美人惨向隅。顷来荷策干明主，\n\n还复扁舟归五湖。汉家侧席明扬久，岂意遗贤在林薮。\n\n玉堂金马隔青云，墨客儒生皆白首。昨梦芳洲采白蘋，\n\n归期且喜故园春。稚子只思陶令至，文君不厌马卿贫。\n\n剡中风月久相忆，池上旧游应再得。酒熟宁孤芳杜春，\n\n诗成不枉青山色。念此那能不羡归，长杨谏猎事皆违。\n\n他日东流一乘兴，知君为我扫荆扉。"
        },
        {
            "标题": "咏白油帽送客",
            "作者": "钱起",
            "内容": "薄质惭加首，愁阴幸庇身。卷舒无定日，行止必依人。\n\n已沐脂膏惠，宁辞雨露频。虽同客衣色，不染洛阳尘。"
        },
        {
            "标题": "长安旅宿",
            "作者": "钱起",
            "内容": "九秋旅夜长，万感何时歇。蕙花渐寒暮，心事犹楚越。\n\n直躬邅世道，咫步隔天阙。每闻长乐钟，载泣灵台月。\n\n明旦北门外，归途堪白发。"
        },
        {
            "标题": "玛瑙杯歌",
            "作者": "钱起",
            "内容": "瑶溪碧岸生奇宝，剖质披心出文藻。良工雕饰明且鲜，\n\n得成珍器入芳筵。含华炳丽金尊侧，翠斝琼觞忽无色。\n\n繁弦急管催献酬，倏若飞空生羽翼，fY々兰英照豹斑，\n\n满堂词客尽朱颜。花光来去传香袖，霞影高低傍玉山。\n\n王孙彩笔题新咏，碎锦连珠复辉映。世情贵耳不贵奇，\n\n谩说海底珊瑚枝。宁及琢磨当妙用，燕歌楚舞长相随。"
        },
        {
            "标题": "送李秀才落第游荆楚",
            "作者": "钱起",
            "内容": "翠羽虽成梦，迁莺尚后群。名逃郤诜策，兴发谢玄文。\n\n昏旦扁舟去，江山几路分。上潮吞海日，归雁出湖云。\n\n诗思应须苦，猿声莫厌闻。离居见新月，那得不思君。"
        },
        {
            "标题": "美杨侍御清文见示",
            "作者": "钱起",
            "内容": "伯牙道丧来，弦绝无人续。谁知绝唱后，更有难和曲。\n\n层峰与清流，逸势竞奔蹙。清文不出户，仿像皆在目。\n\n雾雪看满怀，兰荃坐盈掬。孤光碧潭月，一片昆仑玉。\n\n初见歌阳春，韶光变枯木。再见吟白雪，便觉云肃肃。\n\n则知造化源，方寸能展缩。斯文不易遇，清爽心岂足。\n\n愿言书诸绅，可以为佩服。"
        },
        {
            "标题": "梦寻西山准上人",
            "作者": "钱起",
            "内容": "别处秋泉声，至今犹在耳。何尝梦魂去，不见雪山子。\n\n新月隔林时，千峰翠微里。言忘心更寂，迹灭云自起。\n\n觉来缨上尘，如洗功德水。"
        },
        {
            "标题": "杪秋南山西峰题准上人兰若",
            "作者": "钱起",
            "内容": "向山看霁色，步步豁幽性。返照乱流明，寒空千嶂净。\n\n石门有馀好，霞残月欲映。上诣远公庐，孤峰悬一径。\n\n云里隔窗火，松下闻山磬。客到两忘言，猿心与禅定。"
        },
        {
            "标题": "宴郁林观张道士房",
            "作者": "钱起",
            "内容": "灭迹人间世，忘归象外情。竹坛秋月冷，山殿夜钟清。\n\n仙侣披云集，霞杯达曙倾。同欢不可再，朝暮赤龙迎。"
        },
        {
            "标题": "南溪春耕",
            "作者": "钱起",
            "内容": "荷蓑趣南径，戴胜鸣条枚。溪雨有馀润，土膏宁厌开。\n\n沟塍落花尽，耒耜度云回。谁道耦耕倦，仍兼胜赏催。\n\n日长农有暇，悔不带经来。"
        },
        {
            "标题": "游辋川至南山，寄谷口王十六",
            "作者": "钱起",
            "内容": "山色不厌远，我行随处深。迹幽青萝径，思绝孤霞岑。\n\n独鹤引过浦，鸣猿呼入林。褰裳百泉里，一步一清心。\n\n王子在何处，隔云鸡犬音。折麻定延伫，乘月期招寻。"
        },
        {
            "标题": "南中春意",
            "作者": "钱起",
            "内容": "入仕无知言，游方随世道。平生愿开济，遇物干怀抱。\n\n已阻青云期，甘同散樗老。客游南海曲，坐见韶阳早。\n\n旧国别佳人，他乡思芳草。惜无鸿鹄翅，安得凌苍昊。"
        },
        {
            "标题": "裴侍郎湘川回，以青竹筒相遗，因而赠之",
            "作者": "钱起",
            "内容": "楚竹青玉润，从来湘水阴。缄书取直节，君子知虚心。\n\n入用随宪简，积文不受金。体将丹凤直，色映秋霜深。\n\n宁肯假伶伦，谬为龙凤吟。唯将翰院客，昔秘瑶华音。\n\n长跪捧嘉贶，岁寒惭所钦。"
        },
        {
            "标题": "送韦信爱子归觐",
            "作者": "钱起",
            "内容": "离舟解缆到斜晖，春水东流燕北飞。才子学诗趋露冕，\n\n棠花含笑待斑衣。稍闻江树啼猿近，转觉山林过客稀。\n\n借问还珠盈合浦，何如鲤也入庭闱。"
        },
        {
            "标题": "送襄阳卢判官奏开河事",
            "作者": "钱起",
            "内容": "千里趋魏阙，一言简圣聪。河流引关外，国用赡秦中。\n\n有诏许其策，随山兴此功。连云积石阻，计日安波通。\n\n飞棹转年谷，利人胜岁丰。言归汉阳路，拜手蓬莱宫。\n\n紫殿赐衣出，青门酣酌同。晚阳过微雨，秋水见新鸿。\n\n坐惜去车远，愁看离馆空。因思郢川守，南楚满清风。"
        },
        {
            "标题": "裴仆射东亭",
            "作者": "钱起",
            "内容": "凤扆任匡济，云溪难退还。致君超列辟，得道在荣班。\n\n朱戟缭垣下，高斋芳树间。隔花开远水，废卷爱晴山。\n\n晚沐值清兴，知音同解颜。藉兰开赐酒，留客下重关。\n\n仙犬逐人静，朝车映竹闲。则知真隐逸，未必谢区寰。\n\n轩后三朝顾，赤松何足攀。"
        },
        {
            "标题": "片玉篇",
            "作者": "钱起",
            "内容": "至宝未为代所奇，韫灵示璞荆山陲。独使虹光天子识，\n\n不将清韵世人知。世人所贵惟燕石，美玉对之成瓦砾。\n\n空山埋照凡几年，古色苍痕宛自然。重溪幂幂暗云树，\n\n一片荧荧光石泉。美人之鉴明且彻，玉指提携叹奇绝。\n\n试劳香袖拂莓苔，不觉清心皎冰雪。连城美价幸逢时，\n\n命代良工岂见遗。试作珪璋礼天地，何如瓀fZ在阶墀。"
        },
        {
            "标题": "送唐别驾赴郢州",
            "作者": "钱起",
            "内容": "少年从事好，此去别愁轻。满座诗人兴，随君郢路行。\n\n蒹葭侵驿树，云水抱山城。遥爱下车日，江皋春草生。"
        },
        {
            "标题": "赋得浦口望斜月，送皇甫判官",
            "作者": "钱起",
            "内容": "起见西楼月，依依向浦斜。动摇生浅浪，明灭照寒沙。\n\n水渚犹疑雪，梅林不辨花。送君无可赠，持此代瑶华。"
        },
        {
            "标题": "夜雨寄寇校书",
            "作者": "钱起",
            "内容": "秋馆烟雨合，重城钟漏深。佳期阻清夜，孤兴发离心。\n\n烛影出绡幕，虫声连素琴。此时蓬阁友，应念昔同衾。"
        },
        {
            "标题": "清泥驿迎献王侍御",
            "作者": "钱起",
            "内容": "候馆扫清昼，使车出明光。森森入郭树，一道引飞霜。\n\n仰视骢花白，多惭绶色黄。鹪鹩无羽翼，愿假宪乌翔。"
        },
        {
            "标题": "穷秋对雨",
            "作者": "钱起",
            "内容": "晦日连苦雨，动息更邅回。生事萍无定，愁心云不开。\n\n翟门悲暝雀，墨灶上寒苔。始信宣城守，乘流畏曝腮。"
        },
        {
            "标题": "秋馆言怀",
            "作者": "钱起",
            "内容": "蟋蟀已秋思，蕙兰仍碧滋。蹉跎献赋客，叹息此良时。\n\n日夕云台下，商歌空自悲。"
        },
        {
            "标题": "新雨喜得王卿书问",
            "作者": "钱起",
            "内容": "苦雨暗秋径，寒花垂紫苔。愁中绿尊尽，梦里故人来。\n\n果有相思字，银钩新月开。"
        },
        {
            "标题": "秋夜寄袁中丞、王员外",
            "作者": "钱起",
            "内容": "一夕盈千念，方知别者劳。衰荣难会面，魂梦暂同袍。\n\n片月临阶早，晴河度雁高。应怜蒋生径，秋露满蓬蒿。"
        },
        {
            "标题": "秋夕与梁锽文宴",
            "作者": "钱起",
            "内容": "客到衡门下，林香蕙草时。好风能自至，明月不须期。\n\n秋日翻荷影，晴光脆柳枝。留欢美清夜，宁觉晓钟迟。"
        },
        {
            "标题": "奉和宣城张太守南亭秋夕怀友",
            "作者": "钱起",
            "内容": "池馆蟪蛄声，梧桐秋露晴。月临朱戟静，河近画楼明。\n\n卷幔浮凉入，闻钟永夜清。片云悬曙斗，数雁过秋城。\n\n羽扇扬风暇，瑶琴怅别情。江山飞丽藻，谢脁让前名。"
        },
        {
            "标题": "秋夜作",
            "作者": "钱起",
            "内容": "万计各无成，寸心日悠漫。浮生竟何穷，巧历不能算。\n\n流落四海间，辛勤百年半。商歌向秋月，哀韵兼浩叹。\n\n寤寐怨佳期，美人隔霄汉。寒云度穷水，别业绕垂幔。\n\n窗中问谈鸡，长夜何时旦。"
        },
        {
            "标题": "秋园晚沐",
            "作者": "钱起",
            "内容": "黄卷在穷巷，归来生道心。五株衰柳下，三径小园深。\n\n倒薤翻成字，寒花不假林。庞眉谢群彦，独酌且闲吟。"
        },
        {
            "标题": "秋夜送赵冽归襄阳",
            "作者": "钱起",
            "内容": "斗酒忘言良夜深，红萱露滴鹊惊林。\n\n欲知别后思今夕，汉水东流是寸心。"
        },
        {
            "标题": "效古秋夜长",
            "作者": "钱起",
            "内容": "秋汉飞玉霜，北风扫荷香。含情纺织孤灯尽，\n\n拭泪相思寒漏长。檐前碧云静如水，月吊栖乌啼鸟起。\n\n谁家少妇事鸳机，锦幕云屏深掩扉。白玉窗中闻落叶，\n\n应怜寒女独无衣。"
        },
        {
            "标题": "赋得青城山歌，送杨、杜二郎中赴蜀军",
            "作者": "钱起",
            "内容": "蜀山西南千万重，仙经最说青城峰。青城嶔岑倚空碧，\n\n远压峨嵋吞剑壁。锦屏云起易成霞，玉洞花明不知夕。\n\n星台二妙逐王师，阮瑀军书王粲诗。日落猿声连玉笛，\n\n晴来山翠傍旌旗。绿萝春月营门近，知君对酒遥相思。"
        },
        {
            "标题": "猷川雪后送僧粲临还京，时避世卧疾",
            "作者": "钱起",
            "内容": "连步青溪几万重，有时共立在孤峰。斋到盂空餐雪麦，\n\n经传金字坐云松。呻吟独卧猷川水，振锡先闻长乐钟。\n\n回望群山携手处，离心一一涕无从。"
        },
        {
            "标题": "山居新种花药，与道士同游赋诗",
            "作者": "钱起",
            "内容": "自乐鱼鸟性，宁求农牧资。浅深爱岩壑，疏凿尽幽奇。\n\n雨花相助好，莺鸣春草时。种兰入山翠，引葛上花枝。\n\n风露拆红紫，缘溪复映池。新泉香杜若，片石引江蓠。\n\n宛谓武陵洞，潜应造化移。杖策携烟客，满袖掇芳蕤。\n\n蝴蝶舞留我，仙鸡闲傍篱。但令黄精熟，不虑韶光迟。\n\n笑指云萝径，樵人那得知。"
        },
        {
            "标题": "山下别杜少府",
            "作者": "钱起",
            "内容": "把手意难尽，前山日渐低。情人那忍别，宿鸟尚同栖。\n\n寸晷恋言笑，佳期欲阻暌。离云愁出岫，去水咽分溪。\n\n庄叟几虚说，杨朱空自迷。伤心独归路，秋草更萋萋。"
        },
        {
            "标题": "山中寄时校书",
            "作者": "钱起",
            "内容": "蓬莱紫气温如玉，唯予知尔阳春曲，别来几日芳荪绿。\n\n百花酒满不见君，青山一望心断续。"
        },
        {
            "标题": "山园栖隐",
            "作者": "钱起",
            "内容": "守静信推分，灌园乐在兹。且忘尧舜力，宁顾尚书期。\n\n晚景采兰暇，空林散帙时。卷荷藏露滴，黄口触虫丝。\n\n三径与嚣远，一瓢常自怡。情人半云外，风月讵相思。"
        },
        {
            "标题": "题樊川杜相公别业",
            "作者": "钱起",
            "内容": "数亩园林好，人知贤相家。结茅书阁俭，带水槿篱斜。\n\n古树生春藓，新荷卷落花。圣恩加玉铉，安得卧青霞。"
        },
        {
            "标题": "失题",
            "作者": "钱起",
            "内容": "胡风迎马首，汉月学蛾眉。久戍人将老，长征马不肥。"
        },
        {
            "标题": "重送陆侍御使日本",
            "作者": "钱起",
            "内容": "万里三韩国，行人满目愁。辞天使星远，临水涧霜秋。\n\n云佩迎仙岛，虹旌过蜃楼。定知怀魏阙，回首海西头。"
        },
        {
            "标题": "适楚次徐城",
            "作者": "钱起",
            "内容": "去家随旅雁，几日到南荆。行迈改乡邑，苦辛淹晦明。\n\n畏途在淫雨，未暮息趋程。穷木对秋馆，寒鸦愁古城。\n\n迷津坐为客，对酒默含情。感激念知己，匣中孤剑鸣。"
        },
        {
            "标题": "送毕侍御谪居",
            "作者": "钱起",
            "内容": "崇兰香死玉簪折，志士吞声甘徇节。忠荩不为明主知，\n\n悲来莫向时人说，沧浪之水见心清，楚客辞天泪满缨。\n\n百鸟喧喧噪一鹗，上林高枝亦难托。宁嗟人世弃虞翻，\n\n且喜江山得康乐。自怜黄绶老婴身，妻子朝来劝隐沦。\n\n桃花洞里举家去，此别相思复几春。"
        },
        {
            "标题": "送边补阙东归省觐",
            "作者": "钱起",
            "内容": "东去有馀意，春风生赐衣。凤凰衔诏下，才子采兰归。\n\n斗酒百花里，情人一笑稀。别离须计日，相望在彤闱。"
        },
        {
            "标题": "送包何东游",
            "作者": "钱起",
            "内容": "水国尝独往，送君还念兹。湖山远近色，昏旦烟霞时。\n\n子好谢公迹，常吟孤屿诗。果乘扁舟去，若与白鸥期。\n\n野趣及春好，客游欣此辞。入云投馆僻，采碧过帆迟。\n\n江上日回首，琴中劳别思。春鸿刷归翼，一寄杜蘅枝。"
        },
        {
            "标题": "送安都秀才北还",
            "作者": "钱起",
            "内容": "年少工文客，言离却解颜。不嗟荆宝退，能喜彩衣还。\n\n新月来前馆，高阳出故关。相思东北望，燕赵隔青山。"
        },
        {
            "标题": "送褚十一澡擢第归吴觐省",
            "作者": "钱起",
            "内容": "林表吴山色，诗人思不忘。向家流水便，怀橘彩衣香。\n\n满酌留归骑，前程未夕阳。怆兹江海去，谁惜杜蘅芳。"
        },
        {
            "标题": "送崔校书从军",
            "作者": "钱起",
            "内容": "雁门太守能爱贤，麟阁书生亦投笔。宁唯玉剑报知己，\n\n更有龙韬佐师律。别马连嘶出御沟，家人几夜望刀头。\n\n燕南春草伤心色，蓟北黄云满眼愁。闻道轻生能击虏，\n\n何嗟少壮不封侯。"
        },
        {
            "标题": "送崔十三东游",
            "作者": "钱起",
            "内容": "千里有同心，十年一会面。当杯缓筝柱，倏忽催离宴。\n\n丹凤城头噪晚鸦，行人马首夕阳斜。灞上春风留别袂，\n\n关东新月宿谁家。官柳依依两乡色，谁能此别不相忆。"
        },
        {
            "标题": "送丁著作佐台郡",
            "作者": "钱起",
            "内容": "多年金马客，名遂动归轮。佐郡紫书下，过门朱绶新。\n\n扬舲望海岳，入境背风尘。水驿偏乘月，梅园别受春。\n\n带经临府吏，鲙鲤待乡人。始见美高士，逍遥在搢绅。"
        },
        {
            "标题": "送傅管记赴蜀军",
            "作者": "钱起",
            "内容": "终童之死谁继出，燕颔儒生今俊逸。主将早知鹦鹉赋，\n\n飞书许载蛟龙笔。峨眉玉垒指霞标，鸟没天低幕府遥。\n\n巴山雨色藏征旆，汉水猿声咽短箫。赐璧腰金应可料，\n\n才略纵横年且妙。无人不重乐毅贤，何敌能当鲁连啸。\n\n日暮黄云千里昏，壮心轻别不销魂。劝君用却龙泉剑，\n\n莫负平生国士恩。"
        },
        {
            "标题": "送费秀才归衡州",
            "作者": "钱起",
            "内容": "南望潇湘渚，词人远忆家。客心随楚水，归棹宿江花。\n\n不畏心期阻，惟愁面会赊。云天有飞翼，方寸伫瑶华。"
        },
        {
            "标题": "送郭秀才制举下第南游",
            "作者": "钱起",
            "内容": "失志思浪迹，知君晦近名。出关尘渐远，过郢兴弥清。\n\n山尽溪初广，人闲舟自行。探幽无旅思，莫畏楚猿鸣。"
        },
        {
            "标题": "送河南陆少府",
            "作者": "钱起",
            "内容": "云间陆生美且奇，银章朱绶映金羁。自料抱材将致远，\n\n宁嗟趋府暂牵卑。东城社日催巢燕，上苑秋声散御梨。\n\n朝夕诏书还柏署，行看飞隼集高枝。"
        },
        {
            "标题": "送衡阳归客",
            "作者": "钱起",
            "内容": "归客爱鸣榔，南征忆旧乡。江山追宋玉，云雨忆荆王。\n\n醉里宜城近，歌中郢路长。怜君从此去，日夕望三湘。"
        },
        {
            "标题": "送时暹避难适荆南",
            "作者": "钱起",
            "内容": "三叹把离袂，七哀深我情。云天愁远别，豺虎拥前程。\n\n驻马恋携手，隔河闻哭声。相思昏若梦，泪眼几时明。"
        },
        {
            "标题": "送集贤崔八叔承恩括图书",
            "作者": "钱起",
            "内容": "雨露满儒服，天心知子虚。还劳五经笥，更访百家书。\n\n赠别倾文苑，光华比使车。晚云随客散，寒树出关疏。\n\n相见应朝夕，归期在玉除。"
        },
        {
            "标题": "送马明府赴江陵",
            "作者": "钱起",
            "内容": "陶令南行心自永，江天极目澄秋景。万室遥方犬不鸣，\n\n双凫下处人皆静。清风高兴得湖山，门柳萧条双翟闲。\n\n黄花满把应相忆，落日登楼北望还。"
        },
        {
            "标题": "宴崔驸马玉山别业",
            "作者": "钱起",
            "内容": "金榜开青琐，骄奢半隐沦。玉箫惟送酒，罗袖爱留宾。\n\n竹馆烟催暝，梅园雪误春。满朝辞赋客，尽是入林人。"
        },
        {
            "标题": "送蒋尚书居守东都",
            "作者": "钱起",
            "内容": "凤辇幸秦久，周人徯帝情。若非君敏德，谁镇洛阳城。\n\n前席命才彦，举朝推令名。纶言动北斗，职事守东京。\n\n郑履下天去，蘧轮满路声。出关秋树直，对阙远山明。\n\n肃肃保厘处，水流宫苑清。长安日西笑，朝夕衮衣迎。"
        },
        {
            "标题": "送郎四补阙东归",
            "作者": "钱起",
            "内容": "无事共干世，多时废隐沦。相看恋簪组，不觉老风尘。\n\n劝酒怜今别，伤心倍去春。徒言树萱草，何处慰离人。"
        },
        {
            "标题": "送李九归河北",
            "作者": "钱起",
            "内容": "文武资人望，谋猷简圣情。南州初卧鼓，东土复维城。\n\n寄重分符去，威仍出阃行。斗牛移八座，日月送双旌。\n\n别恋瞻天起，仁风应物生。伫闻收组练，锵玉会承明。"
        },
        {
            "标题": "送李协律还东京",
            "作者": "钱起",
            "内容": "芳草忽无色，王孙复入关。长河侵驿道，匹马傍云山。\n\n愁见离居久，萤飞秋月闲。"
        },
        {
            "标题": "送冷朝阳擢第后归金陵觐省",
            "作者": "钱起",
            "内容": "莱子昼归今始好，潘园景色夏偏浓。夕阳流水吟诗去，\n\n明月青山出竹逢。兄弟相欢初让果，乡人争贺旧登龙。\n\n佳期少别俄千里，云树愁看过几重。"
        },
        {
            "标题": "送李兵曹赴河中",
            "作者": "钱起",
            "内容": "能荷钟鼎业，不矜纨绮荣。侯门三事后，儒服一书生。\n\n昔志学文史，立身为士英。骊珠难隐耀，皋鹤会长鸣。\n\n休命且随牒，候时常振缨。寒蝉思关柳，匹马向蒲城。\n\n秋日黯将暮，黄河如欲清。黎人思坐啸，知子树佳声。"
        },
        {
            "标题": "送李谏议归荆州",
            "作者": "钱起",
            "内容": "归舟同不系，纤草剩忘忧。禁掖曾通籍，江城旧列侯。\n\n暮帆依夏口，春雨梦荆州。何日朝云陛，随君拜冕旒。"
        },
        {
            "标题": "送李四擢第归觐省",
            "作者": "钱起",
            "内容": "当年贵得意，文字各争名。齐唱阳春曲，唯君金玉声。\n\n悬黎宝中出，高价世难掩。鸿羽不低飞，龙津徒自险。\n\n直矜鹦鹉赋，不贵芳桂枝。少俊蔡邕许，长鸣唐举知。\n\n梁城下熊轼，朱戟何暐耀。才子欲归宁，棠花已含笑。\n\n高门知庆大，子孝觉亲荣。独揽还珠美，宁唯问绢情。\n\n离筵不尽醉，掺袂一何早。马蹄西别轻，树色东看好。\n\n行尘忽不见，惆怅青门道。"
        },
        {
            "标题": "送李大夫赴广州",
            "作者": "钱起",
            "内容": "一贤间气生，麟趾凤凰羽。何意人之望，未为王者辅。\n\n出镇忽推才，盛哉文且武。南越寄维城，雄雄拥甲兵。\n\n鼓门通幕府，天井入军营。厥俗多豪侈，古来难致礼。\n\n唯君饮冰心，可酌贪泉水。忠臣感圣君，徇义不邀勋。\n\n龙镜逃山魅，霜风破嶂雪。征途凡几转，魏阙如在眼。\n\n向郡海潮迎，指乡关树远。按节化瓯闽，下车佳政新。\n\n应令尉陀俗，还作上皇人。支离交俊哲，弱冠至华发。\n\n昔许霄汉期，今嗟鹏鷃别。图南不可御，惆怅守薄暮。"
        },
        {
            "标题": "送柳道士",
            "作者": "钱起",
            "内容": "去世能成道，游仙不定家。归期千岁鹤，行迈五云车。\n\n海上春应尽，壶中日未斜。不知相忆处，琪树几枝花。"
        },
        {
            "标题": "送马员外拜官觐省",
            "作者": "钱起",
            "内容": "二十为郎事汉文，鸳雏骥子自为群。笔精已许台中妙，\n\n剑术还令世上闻。归觐屡经槐里月，出师常笑棘门军。\n\n莫言来往朝天远，看取鸣鞘入断云。"
        },
        {
            "标题": "送马使君赴郑州",
            "作者": "钱起",
            "内容": "东土忽无事，专城复任贤。喜观班瑞礼，还在偃兵年。\n\n膏雨带荥水，归人耕圃田。遥知下车日，万井起新烟。"
        },
        {
            "标题": "送陆三出尉",
            "作者": "钱起",
            "内容": "春草晚来色，东门愁送君。盛才仍下位，明代负奇文。\n\n且乐神仙道，终随鸳鹭群。梅生寄黄绶，不日在青云。"
        },
        {
            "标题": "送陆贽擢第还苏州",
            "作者": "钱起",
            "内容": "乡路归何早，云间喜擅名。思亲卢橘熟，带雨客帆轻。\n\n夜火临津驿，晨钟隔浦城。华亭养仙羽，计日再飞鸣。"
        },
        {
            "标题": "送张员外出牧岳州",
            "作者": "钱起",
            "内容": "凤凰衔诏与何人，喜政多才宠寇恂。台上鸳鸾争送远，\n\n岳阳云树待行春。自怜黄阁知音在，不厌彤幨出守频。\n\n应笑冯唐衰且拙，世情相见白头新。"
        },
        {
            "标题": "送张五员外东归楚州",
            "作者": "钱起",
            "内容": "缨佩不为美，人群宁免辞。杳然黄鹄去，未负白云期。\n此别清兴尽，高秋临水时。好山枉帆僻，浪迹到家迟。\n他日诏书下，梁鸿安可追。"
        },
        {
            "标题": "送张五员外东归楚州",
            "作者": "钱起",
            "内容": "缨珮不为美，人群宁免辞。杳然黄鹄去，未负白云期。\n\n此别清兴尽，高秋临水时。好山枉帆僻，浪迹到家迟。\n\n他日诏书下，梁鸿安可追。"
        },
        {
            "标题": "送友人入蜀",
            "作者": "钱起",
            "内容": "远路接天末，怪君与我违。客程千嶂里，鸟道片云飞。\n树色连青汉，泉声出翠微。锦城花月下，才子定忘归。"
        },
        {
            "标题": "送上官侍御",
            "作者": "钱起",
            "内容": "执简朝方下，乘轺去不赊。感恩轻远道，入幕比还家。\n\n碣石春云色，邯郸古树花。飞书报明主，烽火静天涯。"
        },
        {
            "标题": "送沈仲",
            "作者": "钱起",
            "内容": "天朴非外假，至人常晏如。心期邈霄汉，词律响琼琚。\n\n举酒常叹息，无人达子虚。夜光失隋掌，骥騄伏盐车。\n\n考室晋山下，归田秦岁初。寒云随路合，落照下城馀。\n\n千里还同术，无劳怨索居。"
        },
        {
            "标题": "送宋征君让官还山",
            "作者": "钱起",
            "内容": "至人无滞迹，谒帝复思玄。魏阙辞花绶，春山有杏田。\n\n紫霞开别酒，黄鹤舞离弦。今夜思君梦，遥遥入洞天。"
        },
        {
            "标题": "送虞说擢第东游",
            "作者": "钱起",
            "内容": "湖山不可厌，东望有馀情。片玉登科后，孤舟任兴行。\n\n月中严子濑，花际楚王城。岁暮云皋鹤，闻天更一鸣。"
        },
        {
            "标题": "送王使君赴太原行营",
            "作者": "钱起",
            "内容": "太白明无象，皇威未戢戈。诸侯持节钺，千里控山河。\n\n汉驿双旌度，胡沙七骑过。惊蓬连雁起，牧马入云多。\n\n不卖卢龙塞，能消瀚海波。须传出师颂，莫奏式微歌。"
        },
        {
            "标题": "送王使君移镇淮南",
            "作者": "钱起",
            "内容": "共许徐方牧，能临河内人。郡移棠转茂，车至鹿还驯。\n\n吏事嘉师旅，鸳行惜搢绅。别心倾祖席，愁望尽征轮。\n\n紫诰徵黄晚，苍生借寇频。愿言青琐拜，早及上林春。"
        },
        {
            "标题": "送王相公赴范阳",
            "作者": "钱起",
            "内容": "翊圣衔恩重，频年按节行。安危皆报国，文武不缘名。\n\n受脤仍调鼎，为霖更洗兵。幕开丞相阁，旗总贰师营。\n\n料敌知无战，安边示有征。代云横马首，燕雁拂笳声。\n\n去镇关河静，归看日月明。欲知瞻恋切，迟暮一书生。"
        },
        {
            "标题": "送卫功曹赴荆南",
            "作者": "钱起",
            "内容": "汉家仍用武，才子晚成名。惆怅江陵去，谁知魏阙情。\n\n碧云愁楚水，春酒醉宜城。定想褰帷政，还闻坐啸声。"
        },
        {
            "标题": "送萧常侍北使",
            "作者": "钱起",
            "内容": "绛节引雕戈，鸣驺动玉珂。戎城去日远，汉使隔年多。\n\n雁宿常连雪，沙飞半渡河。明光朝即迩，杕杜早成歌。"
        },
        {
            "标题": "送邬三落第还乡",
            "作者": "钱起",
            "内容": "郢客文章绝世稀，常嗟时命与心违。十年失路谁知己，\n\n千里思亲独远归。云帆春水将何适，日爱东南暮山碧。\n\n关中新月对离尊，江上残花待归客。名宦无媒自古迟，\n\n穷途此别不堪悲。荷衣垂钓且安命，金马招贤会有时。"
        },
        {
            "标题": "送薛八谪居",
            "作者": "钱起",
            "内容": "东水将孤客，南行路几千。虹翻潮上雨，鸟落瘴中天。\n\n谪去宁留恨，思归岂待年。衔杯且一醉，别泪莫潸然。"
        },
        {
            "标题": "送杨皞擢第游江南",
            "作者": "钱起",
            "内容": "行人临水去，新咏复新悲。万里高秋月，孤山远别时。\n\n挂帆严子濑，酹酒敬亭祠。岁晏无芳杜，如何寄所思。"
        },
        {
            "标题": "送修武元少府",
            "作者": "钱起",
            "内容": "寸禄荣色养，此行宁叹惜。自今黄绶采兰时，\n\n不厌丹墀芳草色。百战荒城复井田，几家春树带人烟。\n\n黎氓久厌蓬飘苦，迟尔西南惠月传。"
        },
        {
            "标题": "送杨著作归东海",
            "作者": "钱起",
            "内容": "杨柳出关色，东行千里期。酒酣暂轻别，路远始相思。\n\n欲识离心尽，斜阳到海时。"
        },
        {
            "标题": "送严士良侍奉詹事南游",
            "作者": "钱起",
            "内容": "疏傅独知止，曾参善爱亲。江山侍行迈，长幼出嚣尘。\n\n握手想千古，此心能几人。风光满长陌，草色傍征轮。\n\n日夕望荆楚，莺鸣芳杜新。渔烟月下浅，花屿水中春。\n\n点翰遥相忆，含情向白蘋."
        },
        {
            "标题": "送员外侍御入朝",
            "作者": "钱起",
            "内容": "别思乱无绪，妖氛犹未清。含香五夜客，持赋十年兄。\n\n霜拂金波树，星回玉斗城。自怜江上鹤，垂翅羡飞鸣。"
        },
        {
            "标题": "送裴頔侍御使蜀",
            "作者": "钱起",
            "内容": "柱史才年四十强，须髯玄发美清扬。朝天绣服乘恩贵，\n\n出使星轺满路光。锦水繁花添丽藻，峨嵋明月引飞觞。\n\n多才自有云霄望，计日应追鸳鹭行。"
        },
        {
            "标题": "送张少府",
            "作者": "钱起",
            "内容": "愁云破斜照，别酌劝行子。蓬惊马首风，雁拂天边水。\n\n寸晷如三岁，离心在万里。"
        },
        {
            "标题": "送张中丞赴桂州",
            "作者": "钱起",
            "内容": "出守求人瘼，推贤动圣情。紫台初下诏，皂盖始专城。\n\n宠借飞霜简，威加却月营。云衢降五马，林木引双旌。\n\n夙仰敦诗礼，尝闻偃甲兵。戍楼云外静，讼阁竹间清。\n\n化伫还珠美，心将片玉贞。寇恂朝望重，计日谒承明。"
        },
        {
            "标题": "送张参及第还家",
            "作者": "钱起",
            "内容": "大学三年闻琢玉，东堂一举早成名。\n\n借问还家何处好，玉人含笑下机迎。"
        },
        {
            "标题": "送郑书记",
            "作者": "钱起",
            "内容": "决胜无遗策，辞天便请缨。出身唯殉死，报国且能兵。\n\n受命麒麟殿，参谋骠骑营。短箫催别酒，斜日驻前旌。\n\n义勇千夫敌，风沙万里行。几年丹阙下，侯印锡书生。"
        },
        {
            "标题": "送族侄赴任（一作之郡）",
            "作者": "钱起",
            "内容": "林下不成兴，仲容微禄牵。客程千里远，别念一帆悬。\n\n欲叹卑栖去，其如胜趣偏。云山深郡郭，花木净潮田。\n\n坐啸帷应下，离居月复圆。此时知小阮，相忆绿尊前。"
        },
        {
            "标题": "苏端林亭对酒喜雨",
            "作者": "钱起",
            "内容": "小雨飞林顶，浮凉入晚多。能知留客处，偏与好风过。\n\n濯锦翻红蕊，跳珠乱碧荷。芳尊深几许，此兴可酣歌。"
        },
        {
            "标题": "太子李舍人城东别业与二三文友逃暑",
            "作者": "钱起",
            "内容": "下马失炎暑，重门深绿篁。宫臣礼嘉客，林表开兰堂。\n\n兹夕兴难尽，澄罍照墨场。鲜风吹印绶，密坐皆馨香。\n\n美景惜文会，清吟迟羽觞。东林晚来好，目极趣何长。\n\n鸟道挂疏雨，人家残夕阳。城隅拥归骑，留醉恋琼芳。"
        },
        {
            "标题": "叹毕少府以持法无隐见系",
            "作者": "钱起",
            "内容": "用法本禁邪，尽心翻自极。毕公在囹圄，世事何纠纆.\n\n翠凤呈其瑞，虞罗寄铩翼。囚中千念时，窗外百花色。\n\n落景闭圜扉，春虫网丛棘。古人不念文，纷泪莫沾臆。"
        },
        {
            "标题": "玉山东溪题李叟屋壁",
            "作者": "钱起",
            "内容": "霞景已斜照，烟溪方暝投。山家归路僻，辙迹乱泉流。\n\n野老采薇暇，蜗庐招客幽。麏麚突荒院，鸬鹊步闲畴。\n\n偶此惬真性，令人轻宦游。"
        },
        {
            "标题": "题张蓝田讼堂",
            "作者": "钱起",
            "内容": "角巾高枕向晴山，颂简庭空不用关。秋风窗下琴书静，\n\n夜景门前人吏闲。稍觉渊明归思远，东皋月出片云还。"
        },
        {
            "标题": "题礼上人壁画山水",
            "作者": "钱起",
            "内容": "连山画出映禅扉，粉壁香筵满翠微。\n\n坐来炉气萦空散，共指晴云向岭归。"
        },
        {
            "标题": "题精舍寺",
            "作者": "钱起",
            "内容": "胜景不易遇，入门神顿清。房房占山色，处处分泉声。\n\n诗思竹间得，道心松下生。何时来此地，摆落世间情。"
        },
        {
            "标题": "题嵩阳焦道士石壁",
            "作者": "钱起",
            "内容": "三峰花畔碧堂悬，锦里真人此得仙。玉体才飞西蜀雨，\n\n霓裳欲向大罗天。彩云不散烧丹灶，白鹿时藏种玉田。\n\n幸入桃源因去世，方期丹诀一延年。"
        },
        {
            "标题": "天门谷题孙逸人石壁",
            "作者": "钱起",
            "内容": "崖石乱流处，竹深斜照归。主人卧磻石，心耳涤清晖。\n\n春雷近作解，空谷半芳菲。云栋彩虹宿，药圃蝴蝶飞。\n\n恶嚣慕嘉遁，几夜瞻少微。相见竟何说，忘情同息机。"
        },
        {
            "标题": "题吴通微主人",
            "作者": "钱起",
            "内容": "食贫无尽日，有愿几时谐。长啸秋光晚，谁知志士怀。\n\n朝烟不起灶，寒叶欲连阶。饮水仍留我，孤灯点夜斋。"
        },
        {
            "标题": "题萧丞小池",
            "作者": "钱起",
            "内容": "莺鸣蕙草绿，朝与情人期。林沼忘言处，鸳鸿养翮时。\n\n春泉滋药暖，晴日度花迟。此会无辞醉，良辰难再追。\n"
        },
        {
            "标题": "题玉山村叟屋壁",
            "作者": "钱起",
            "内容": "谷口好泉石，居人能陆沈。牛羊下山小，烟火隔云深。\n\n一径入溪色，数家连竹阴。藏虹辞晚雨，惊隼落残禽。\n\n涉趣皆流目，将归羡在林。却思黄绶事，辜负紫芝心。"
        },
        {
            "标题": "田园雨后赠邻人",
            "作者": "钱起",
            "内容": "安排常任性，偃卧晚开户。樵客荷蓑归，向来春山雨。\n\n残云虹未落，返景霞初吐。时鸟鸣村墟，新泉绕林圃。\n\n尧年尚恬泊，邻里成太古。室迩人遂遥，相思怨芳杜。"
        },
        {
            "标题": "同程九早入中书（一作钱珝诗）",
            "作者": "钱起",
            "内容": "汉家贤相重英奇，蟠木何材也见知。不意云霄能自致，\n\n空惊鹓鹭忽相随。腊雪初明柏子殿，春光欲上万年枝。\n\n独惭皇鉴明如日，未厌春光向玉墀。"
        },
        {
            "标题": "同李五夕次香山精舍访宪上人",
            "作者": "钱起",
            "内容": "彼岸闻山钟，仙舟过苕水。松门入幽映，石径趋迤逦。\n\n初月开草堂，远公方觏止。忘言在闲夜，凝念得微理。\n\n泠泠功德池，相与涤心耳。"
        },
        {
            "标题": "归故山路逢邻居隐者",
            "作者": "钱起",
            "内容": "握手云栖路，潸然恨几重。谁知绿林盗，长占彩霞峰。\n\n心死池塘草，声悲石径松。无因芳杜月，琴酒更相逢。"
        },
        {
            "标题": "寻司勋李郎中不遇",
            "作者": "钱起",
            "内容": "知己知音同舍郎，如何咫尺阻清扬。每恨蒹葭傍芳树，\n\n多惭新燕入华堂。重花不隔陈蕃榻，修竹能深夫子墙。\n\n唯有早朝趋凤阁，朝时怜羽接鸳行。"
        },
        {
            "标题": "同王员外陇城绝句",
            "作者": "钱起",
            "内容": "三军版筑脱金刀，黎庶翻惭将士劳。\n\n不忆新城连嶂起，唯惊画角入云高。"
        },
        {
            "标题": "晚归严明府题门",
            "作者": "钱起",
            "内容": "降士林沾蕙草寒，弦惊翰苑失鸳鸾。\n\n秋中回首君门阻，马上应歌行路难。"
        },
        {
            "标题": "晚春永宁墅小园独坐，寄上王相公",
            "作者": "钱起",
            "内容": "东阁一何静，莺声落日愁。夔龙暂为别，昏旦思兼秋。\n\n蕙草出篱外，花枝寄竹幽。上方传雅颂，七夕让风流。"
        },
        {
            "标题": "晚出青门望终南别业",
            "作者": "钱起",
            "内容": "能清谢脁思，暂下承明庐。远山新水下，寒皋微雨馀。\n\n更怜归鸟去，宛到卧龙居。笑指丛林上，闲云自卷舒。\n\n宁心鸣凤日，却意钓璜初。处贵有馀兴，伊周位不如。"
        },
        {
            "标题": "温泉宫礼见",
            "作者": "钱起",
            "内容": "新丰佳气满，圣主在温泉。云暧龙行处，山明日驭前。\n\n顺风求至道，侧席问遗贤。灵雪瑶墀降，晨霞彩仗悬。\n\n沧溟不让水，疵贱也朝天。"
        },
        {
            "标题": "卧病，李员外题扉而去",
            "作者": "钱起",
            "内容": "僻陋病者居，蒿莱行径失。谁知簪绂贵，能问幽忧疾。\n\n珂声未驻门，兰气先入室。沉疴不冠带，安得候蓬荜。\n\n清扬去莫寻，离念顷来侵。雀栖高窗静，日出修桐阴。\n\n枕上忆君子，悄悄唯苦心。"
        },
        {
            "标题": "下第题长安客舍",
            "作者": "钱起",
            "内容": "不遂青云望，愁看黄鸟飞。梨花度寒食，客子未春衣。\n\n世事随时变，交情与我违。空馀主人柳，相见却依依。"
        },
        {
            "标题": "早下江宁",
            "作者": "钱起",
            "内容": "暮天微雨散，凉吹片帆轻。云物高秋节，山川孤客情。\n\n霜蘋留楚水，寒雁别吴城。宿浦有归梦，愁猿莫夜鸣。"
        },
        {
            "标题": "暇日览旧诗因以题咏",
            "作者": "钱起",
            "内容": "逍遥心地得关关，偶被功名涴我闲。有寿亦将归象外，\n\n无诗兼不恋人间。何穷默识轻洪范，未丧斯文胜大还。\n\n筐箧静开难似此，蕊珠春色海中山。"
        },
        {
            "标题": "夏日陪史郎中宴杜郎中果园",
            "作者": "钱起",
            "内容": "何事重逢迎，春醪晚更清。林端花自老，池上月初明。\n\n路入仙郎次，乌连柱史名。竹阴疏柰院，山翠傍芜城。\n\n引满不辞醉，风来待曙更。"
        },
        {
            "标题": "县中池竹言怀",
            "作者": "钱起",
            "内容": "官小志已足，时清免负薪。卑栖且得地，荣耀不关身。\n\n自爱赏心处，丛篁流水滨。荷香度高枕，山色满南邻。\n\n道在即为乐，机忘宁厌贫。却愁丹凤诏，来访漆园人。"
        },
        {
            "标题": "县城秋夕",
            "作者": "钱起",
            "内容": "山城日易夕，愁生先掩扉。俸薄不沽酒，家贫忘授衣。\n\n露重蕙花落，月冷莎鸡飞。效拙惭无补，云林叹再归。"
        },
        {
            "标题": "小园招隐",
            "作者": "钱起",
            "内容": "支离鲜兄弟，形影如手足。但遂饮冰节，甘辞代耕禄。\n\n斑衣在林巷，始觉无羁束。交柯低户阴，闲鸟将雏宿。\n\n穷通世情阻，日夜苔径绿。谁言北郭贫，能分晏婴粟。"
        },
        {
            "标题": "校猎曲",
            "作者": "钱起",
            "内容": "长杨杀气连云飞，汉主秋畋正掩围。\n\n重门日晏红尘出，数骑胡人猎兽归。"
        },
        {
            "标题": "谢张法曹万顷小山暇景见忆",
            "作者": "钱起",
            "内容": "乐道随去处，养和解朝簪。茅堂近丹阙，佳致亦何深。\n\n退食不趋府，忘机还在林。清风乱流上，永日小山阴。\n\n解箨雨中竹，将雏花际禽。物华对幽寂，弦酌兼咏吟。\n\n自昔仰高步，及兹劳所钦。郢歌叨继组，知己复知音。"
        },
        {
            "标题": "新昌里言怀",
            "作者": "钱起",
            "内容": "性拙偶从宦，心闲多掩扉。虽看北堂草，不望旧山薇。\n\n花月霁来好，云泉堪梦归。如何建章漏，催著早朝衣。"
        },
        {
            "标题": "宿毕侍御宅",
            "作者": "钱起",
            "内容": "交情频更好，子有古人风。晤语清霜里，平生苦节同。\n\n心惟二仲合，室乃一瓢空。落叶寄秋菊，愁云低夜鸿。\n\n薄寒灯影外，残漏雨声中。明发南昌去，回看御史骢。"
        },
        {
            "标题": "宿洞口馆",
            "作者": "钱起",
            "内容": "野竹通溪冷，秋泉入户鸣。乱来人不到，芳草上阶生。"
        },
        {
            "标题": "宿远上人兰若",
            "作者": "钱起",
            "内容": "香花闭一林，真士此看心。行道白云近，燃灯翠壁深。\n\n梵筵清水月，禅坐冷山阴。更说东溪好，明朝乘兴寻。"
        },
        {
            "标题": "宿新里馆",
            "作者": "钱起",
            "内容": "愁人待晓鸡，秋雨暗凄凄。度烛萤时灭，传书雁渐低。\n\n客来知计误，梦里泣津迷。无以逃悲思，寒螀处处啼。"
        },
        {
            "标题": "宿云门寺",
            "作者": "钱起",
            "内容": "山寺宜静夜，禅房开竹扉。支公方晤语，孤月复清晖。\n一磬响丹壑，千灯明翠微。平生厌浮世，兹夕更忘归。"
        },
        {
            "标题": "宴曹王宅",
            "作者": "钱起",
            "内容": "贤王驷马退朝初，小苑三春带雨馀。林沼葱茏多贵气，\n\n楼台隐映接天居。仙鸡引敌穿红药，宫燕衔泥落绮疏。\n\n自叹平生相识愿，何如今日厕应徐。"
        },
        {
            "标题": "谒许由庙",
            "作者": "钱起",
            "内容": "故向箕山访许由，林泉物外自清幽。松上挂瓢枝几变，\n\n石间洗耳水空流。绿苔唯见遮三径，青史空传谢九州。\n\n缅想古人增叹惜，飒然云树满岩秋。"
        },
        {
            "标题": "忆山中寄旧友",
            "作者": "钱起",
            "内容": "数岁白云里，与君同采薇。树深烟不散，溪静鹭忘飞。\n\n更忆东岩趣，残阳破翠微。脱巾花下醉，洗药月前归。\n\n风景今还好，如何与世违。"
        },
        {
            "标题": "游襄阳泉石晚归",
            "作者": "钱起",
            "内容": "游目随山胜，回桡爱浦长。往来幽不浅，昏旦兴难忘。\n\n木末看归翼，莲西失夕阳。人声指闾井，野趣惜林塘。\n\n稍近垂杨路，菱舟拥岸香。"
        },
        {
            "标题": "渔潭值雨",
            "作者": "钱起",
            "内容": "日入林岛异，鹤鸣风草间。孤帆泊枉渚，飞雨来前山。\n\n客意念留滞，川途忽阻艰。赤亭仍数里，夜待安流还。"
        },
        {
            "标题": "月下洗药",
            "作者": "钱起",
            "内容": "汲井向新月，分流入众芳。湿花低桂影，翻叶静泉光。\n\n露下添馀润，蜂惊引暗香。寄言养生客，来此共提筐。"
        },
        {
            "标题": "赠汉阳隐者",
            "作者": "钱起",
            "内容": "当年不出世，知子餐霞人。乐道复安土，遗荣长隐身。\n\n衡茅古林曲，粳稻清江滨。桂棹为渔暇，荷衣御暑新。\n\n款颜行在役，幽兴惜今晨。分首天涯去，再来芳杜春。"
        },
        {
            "标题": "赠东邻郑少府",
            "作者": "钱起",
            "内容": "一闻白雪唱，愿见清扬久。谁谓结绶来，得陪趋府后。\n\n小邑蓝溪上，卑栖惬所偶。忘言复连墙，片月亦携手。\n\n草色同春径，莺声共高柳。美景百花时，平生一杯酒。\n\n圣朝法天地，以我为刍狗。秩满归白云，期君访谷口。"
        },
        {
            "标题": "赠邻居齐六司仓",
            "作者": "钱起",
            "内容": "沈冥众所遗，咫尺绝佳期。始觉衡门下，翛然太古时。\n鸡声共邻巷，烛影隔茅茨。坐惜牛羊径，芳荪白露滋。"
        },
        {
            "标题": "赠李十六",
            "作者": "钱起",
            "内容": "半面喜投分，数年钦盛名。常思梦颜色，谁忆访柴荆。\n\n忽听款扉响，欣然倒屣迎。蓬蒿驻驺驭，鸡犬傍簪缨。\n\n酌水即嘉宴，新知甚故情。仆夫视日色，栖鸟催车声。\n\n自尔宴言后，至今门馆清。何当更乘兴，林下已苔生。"
        },
        {
            "标题": "赠邻居齐六司仓",
            "作者": "钱起",
            "内容": "沉冥众所遗，咫尺绝佳期。始觉衡门下，翛然太古时。\n\n鸡声共邻巷，烛影隔茅茨。坐惜牛羊径，芳荪白露滋。"
        },
        {
            "标题": "赠张南史",
            "作者": "钱起",
            "内容": "紫泥何日到沧洲，笑向东阳沈隐侯。黛色晴峰云外出，\n\n縠文江水县前流。使臣自欲论公道，才子非关厌薄游。\n\n溪畔秋兰虽可佩，知君不得少停舟。"
        },
        {
            "标题": "长安客舍，赠李行父明府",
            "作者": "钱起",
            "内容": "藏器待时少，知人自古难。遂令丹穴凤，晚食金琅玕.\n\n谁谓兵戈际，鸣琴方一弹。理烦善用简，济猛能兼宽。\n\n夙夜念黎庶，寝兴非宴安。洪波未静壑，何树不惊鸾。\n\n凫舄傍京辇，甿心悬灌坛。高槐暗苦雨，长剑生秋寒。\n\n旅食还为客，饥年亦尽欢。亲劳携斗水，往往救泥蟠。\n\n但恐酬明义，蹉跎芳岁阑。"
        },
        {
            "标题": "长安落第作",
            "作者": "钱起",
            "内容": "始愿今如此，前途复若何。无媒献词赋，生事日蹉跎。\n\n不遇张华识，空悲甯戚歌。故山归梦远，新岁客愁多。\n\n刷羽思乔木，登龙恨失波。散才非世用，回首谢云萝。"
        },
        {
            "标题": "诏许昌崔明府拜补阙",
            "作者": "钱起",
            "内容": "儒者久营道，诏书方问贤。至精一耀世，高步谁同年。\n\n何树可栖凤，高梧枝拂天。脱身凫舄里，载笔虎闱前。\n\n日月传轩后，衣冠真列仙。则知骊龙珠，不秘清泠泉。\n\n才子贵难见，郢歌空复传。惜哉效颦客，心想劳婵娟。"
        },
        {
            "标题": "贞懿皇后挽词",
            "作者": "钱起",
            "内容": "淑丽诗传美，徽章礼饰哀。有恩加象服，无日祀高禖.\n\n晓月孤秋殿，寒山出夜台。通灵深眷想，青鸟独飞来。"
        },
        {
            "标题": "芝草",
            "作者": "钱起",
            "内容": "岂如玉殿生三秀，讵有铜池出五云。陌上尧樽倾北斗，楼前舜乐动南薰。"
        },
        {
            "标题": "中书遇雨",
            "作者": "钱起",
            "内容": "济旱惟宸虑，为霖即上台。云衔七曜起，雨拂九门来。\n\n纶阁飞丝度，龙渠激霤回。色翻池上藻，香裛鼎前杯。\n\n湘燕皆舒翼，沙鳞岂曝腮。尺波应万假，虞海载沿洄。"
        },
        {
            "标题": "中书王舍人辋川旧居",
            "作者": "钱起",
            "内容": "几年家绝壑，满径种芳兰。带石买松贵，通溪涨水宽。\n\n诵经连谷响，吹律减云寒。谁谓桃源里，天书问考槃。\n\n一从解蕙带，三入偶蝉冠。今夕复何夕，归休寻旧欢。\n\n片云隔苍翠，春雨半林湍。藤长穿松盖，花繁压药栏。\n\n景深青眼下，兴绝彩毫端。笑向同来客，登龙此地难。"
        },
        {
            "标题": "舟中寄李起居",
            "作者": "钱起",
            "内容": "南行风景好，昏旦水皋闲。春色郢中树，晴霞湖上山。\n\n去家旅帆远，回首暮潮还。蕙草知何赠，故人云汉间。"
        },
        {
            "标题": "紫参歌",
            "作者": "钱起",
            "内容": "远公林下满青苔，春药偏宜间石开。往往幽人寻水见，\n\n时时仙蝶隔云来。阴阳雕刻花如鸟，对凤连鸡一何小。\n\n春风宛转虎溪傍，紫翼红翘翻霁光。贝叶经前无住色，\n\n莲花会里暂留香。蓬山才子怜幽性，白云阳春动新咏。\n\n应知仙卉老云霞，莫赏夭桃满蹊径。"
        }
    ],
    "对话内容": [
        {
            "Type": "宫廷官场对话",
            "Location": "长安某个官署",
            "Background": "钱起与张九龄在朝堂上讨论新法，张九龄赞赏钱起的才华，提到他将推荐钱起担任更高的职务。两人互相交流诗文，气氛融洽。",
            "Dialogue": "{\n    角色名:张九龄 \n    动作:(微微颔首、神态温和)\n    讲话:钱起先生，您近日在朝堂上提出的新法，令我非常赞赏。您的才华与智慧，如春风化雨，润物无声，化解了许多难题。若能得您担任更高的官职，必能为国家效力，造福万民。您可曾思考过未来的去向？我愿意竭力推荐您，助您一臂之力。\n}\n{\n    角色名:钱起 \n    动作:(双手拱手、目光坚定)\n    讲话:张大人之言，仆感激不尽。臣愚以为，公事虽重要，但更需深思熟虑，才能行之有效。新法若能实施，必将带来长远的利益。然而，臣心中仍有一丝犹豫，恐怕未能尽善尽美，故不敢妄言。然若有幸获您推荐，臣愿竭尽全力，为国效劳，助君共创盛世。然在此之前，臣也愿与张大人共吟诗文，共同探讨治国之道，增进彼此的雅趣与友谊，以求更高的境界。\n}"
        },
        {
            "Type": "诗词戏剧对话",
            "Location": "山亭",
            "Background": "钱起与王维在山亭中对饮，谈论时事与诗词，王维提到他最近的作品，钱起则吟诵自己的新作，二人互为鼓励，增进友谊。",
            "Dialogue": "{\n    角色名:王维 \n    动作:(举杯微笑、眼中闪烁)\n    讲话:钱起兄，今日山亭之会，真乃良辰美景。久闻您之诗词，才情横溢，今得一同对饮，实在是我之幸也。近来我有一首新作，尚未成型，愿借此良机与您探讨。您在诗中常以自然为题，意境深远，令人陶醉，我想听听您的高见。\n}\n{\n    角色名:钱起 \n    动作:(轻声吟诵、神情专注)\n    讲话:王兄所言，仆虽惭愧，然有些许新作，愿与您共赏。最近我写了一首《晚春归山居题窗前竹》，其中有“始怜幽竹山窗下，不改清阴待我归”之句，意在表达对自然的向往与归属之情。我们二人皆是对诗词情有独钟，何不将这山水之间的灵气化为诗篇，言志抒怀，互相切磋，增进情谊，让这春日的美景铭刻于心？\n}"
        },
        {
            "Type": "书信交流",
            "Location": "钱起的书房",
            "Background": "钱起写信给刘长卿，询问对自己新诗的看法，并提到自己对诗歌的理解与追求，信中流露出对友人的思念与对文学的热爱。",
            "Dialogue": "{\n    角色名:钱起 \n    动作:(拿笔冥思、神态凝重)\n    讲话:刘长卿兄，仆近日写作了几首新诗，心中有些疑虑，特希望能得君之高见。您在诗歌上的造诣，仆一直敬仰已久，若能听取您的意见，必将使我茅塞顿开。仆对诗歌的理解在于，诗不仅是文字的堆砌，更是情感的真挚流露。每一字每一句，皆应传达出心中的感悟与思考。无论是对自然的敬畏，还是对人情的思索，皆在诗中有其表现。望您不吝赐教，分享您对诗歌的独到见解与感悟。\n}\n{\n    角色名:刘长卿 \n    动作:(微微一笑、点头表示支持)\n    讲话:钱起兄，这样的思考非常深邃。诗之所以动人，正是源自于真情实感。我认为诗应当放眼现实，又不失遥望，既要有对自然的细腻观察，也要有对人世的深刻反思。若能够将这两者结合，定能写出打动人心的作品。关于您的新作，我期待能亲自见到，与君共赏，亦可一同探讨其中的哲理与情感，令人兴奋不已。\n}"
        },
        {
            "Type": "家庭市井对话",
            "Location": "蓝田县的集市",
            "Background": "钱起的子女与邻里小孩在集市上玩耍，钱起与邻居闲聊，谈及家乡的变化与孩子们的成长，展现出温暖的乡村生活。",
            "Dialogue": "{\n    角色名:邻居 \n    动作:(微笑招手、语气温暖)\n    讲话:钱先生，您家的孩子们在集市上玩得多开心啊！我常常看到他们在村头嬉戏，真是令人羡慕。如今乡里变化真大，您觉得孩子们在这样的环境中成长，有什么样的体会呢？\n}\n{\n    角色名:钱起 \n    动作:(略显欣慰、微微叹息)\n    讲话:邻居，我也常常为孩子们的成长而感到欣慰。乡间的变化虽多，但我相信，良好的环境与教育，尤为重要。如今的孩子们活泼可爱，天真无邪，是我最大的幸福。仆常在心中思量，作为父亲，如何能在这变化的时代中，给予他们良好的教育与引导，使他们不仅能接受传统的文化熏陶，也能适应未来的变化。愿他们在这大自然中，健康快乐地成长，成为有用之才，回馈家乡与社会。\n}"
        },
        {
            "Type": "诗词戏剧对话",
            "Location": "京城酒楼",
            "Background": "钱起与杜黄裳相聚于酒楼，二人共饮畅谈，杜黄裳提及他对国家大事的看法，钱起则以诗歌回应，表达对时局的忧虑与希望。",
            "Dialogue": "{\n    角色名:杜黄裳 \n    动作:(举杯相邀、面带微笑)\n    讲话:钱起兄，今日相聚于此，真是让人欢喜。听闻兄近期的诗作颇具深意，是否愿意与我分享几首？我近来对国家大事颇有忧虑，想听听您的高见与看法，或许我们可以借此机会，共同探讨一些时局的感受与诗歌的表达。\n}\n{\n    角色名:钱起 \n    动作:(举杯致意、神情认真)\n    讲话:杜兄，您之言让我倍感荣幸。关于国家大事，确实令我心中忧虑重重。近来我写了一首《长安落第》，其中提及“数日莺花皆落羽，一回春至一伤心”，正是表达了对时局的无奈与对未来的期盼。诗歌不仅是抒发个人情感的载体，更是对社会现象的深刻反思。我愿与您共饮畅谈，彼此分享对时局的看法与诗词的理解，或许能在这中间找到一丝慰藉与希望。\n}"
        },
        {
            "Type": "宫廷官场对话",
            "Location": "大明宫",
            "Background": "钱起在宫廷中向皇帝上奏，陈述文人应如何应对国家困境，皇帝对其言辞表示赞同，并询问他对朝政的建议。",
            "Dialogue": "{\n    角色名:皇帝 \n    动作:(微微颔首、神态庄重)\n    讲话:钱起，近来听闻你在文人中声望渐起，朕十分欣赏你的才华。今日特召你来，想听听你对朝政的看法。国家如今面临诸多困境，作为文人，你有什么良策可供参考？\n}\n{\n    角色名:钱起 \n    动作:(深吸一口气、神情恭敬)\n    讲话:陛下，仆感激您的器重。关于朝政，愚以为，首先应当重视人才的选拔与培养，唯有英才辈出，国家方能兴盛。此外，文官应常与百姓沟通，了解民心所向，才能制定出符合民意的政策。最后，陛下的决策应以长远利益为重，而非一时之功。若能将这些理念融入朝政，定能使国家趋于繁荣昌盛，百姓安居乐业。\n}"
        },
        {
            "Type": "书信交流",
            "Location": "隐居山中",
            "Background": "钱起收到杜鸿渐的信，信中提到各自的近况和诗文交流，钱起在信中回复，表达对友谊的珍视和对诗歌的追求。",
            "Dialogue": "{\n    角色名:杜鸿渐 \n    动作:(拿笔沉思、表情凝重)\n    讲话:钱起兄，近日收到君之来信，心中倍感欣慰。你提及的新诗，是否愿意让我先睹为快？仆对你的诗歌一向十分钦佩，若能收到你的作品，必将是我此生的荣幸。且愿听听你对诗歌的理解与追求。\n}\n{\n    角色名:钱起 \n    动作:(微微一笑、神情温和)\n    讲话:杜兄，仆所写新诗虽有些许稚嫩，但仍愿与您分享。诗歌在我心中，乃是情感与思想的交融，是灵魂的栖息地。每一首诗，都是对生活的深刻反思，亦是对内心的真实表达。我希望通过诗歌，将我对世界的思考与感悟传达给读者，若能引起共鸣，便是我最大的欣慰。希望能与杜兄进一步交流，一同探索诗歌的真谛与魅力。\n}"
        },
        {
            "Type": "诗词戏剧对话",
            "Location": "竹林静处",
            "Background": "钱起与郭暧在竹林中游玩，互相吟诵所作诗篇，讨论诗歌中所蕴含的哲理，二人志同道合，情谊深厚。",
            "Dialogue": "{\n    角色名:郭暧 \n    动作:(轻笑、举杯相邀)\n    讲话:钱起兄，今日在这竹林静处，我有些新作，想请你品评一番。听闻你在诗歌上颇有造诣，若能得到你的指点，我定感荣幸无比。此间静谧，正是抒发情感的好时机，愿与你共探诗意。\n}\n{\n    角色名:钱起 \n    动作:(点头微笑、神情专注)\n    讲话:郭兄，能够在这幽静的竹林中共吟诗文，实乃我之幸也。近日我有一首《赠阙下裴舍人》，其中有“阳和不散穷途恨，霄汉长怀捧日心”之句，意在传达对友谊的珍视与时光流逝的感慨。诗歌的美，不仅在于词句的优美，更在于情感的真挚与深邃。若能与您交流，必能使我的诗歌更为精进，期待与你共赏春光，共探诗意！\n}"
        },
        {
            "Type": "家庭市井对话",
            "Location": "钱起家中",
            "Background": "钱起的孙子钱可复与朋友在家中嬉闹，钱起则在一旁微笑，偶尔指导孩子们读书写字，展现了家族教育的温馨。",
            "Dialogue": "{\n    角色名:邻居 \n    动作:(微笑、握手)\n    讲话:钱先生，您家的小孩真是活泼可爱，常在我家附近玩耍。今日正好见到您，想问问您对孩子们的教育有什么看法？我也希望能借鉴一些好的经验，教好我的孩子。\n}\n{\n    角色名:钱起 \n    动作:(微微一笑、眸中闪烁)\n    讲话:邻居，您过奖了。孩子们的成长，确实让我感到欣慰。仆认为，教育不仅在于书本知识，更在于对他们品德的培养与心灵的引导。常常与他们交流，鼓励他们追求真理与美德，让他们在自然中感知生活的真谛，才能使他们在未来的人生道路上走得更远。若能在教育上互相分享经验，必定能为孩子们的成长增添更多的美好回忆。\n}"
        },
        {
            "Type": "宫廷官场对话",
            "Location": "翰林院",
            "Background": "钱起在翰林院与其他文人讨论国家的文化政策，钱徽也参与其中，父子间的默契与共同理想使得讨论氛围热烈。",
            "Dialogue": "{\n    角色名:钱徽 \n    动作:(认真倾听、目光坚定)\n    讲话:父亲，今日在翰林院讨论国家文化政策，您认为如何才能更好地传承与弘扬中华文化？我觉得应当从基础做起，重视教育与文人创作，您是否同意？\n}\n{\n    角色名:钱起 \n    动作:(点头微笑、神情温和)\n    讲话:徽儿，父亲对此深表赞同。文化的传承与弘扬，确实需从教育抓起。唯有良好的教育，才能培养出优秀的文人，推动文化的发展。同时，文人应积极创作，借此传承文化、传播思想。希望你能继续努力，在学业与创作上不断进步，成为未来社会的栋梁之材。倘若我们共同努力，定能让中华文化在日益变化的时代中，焕发新的生机与活力。\n}"
        }
    ]
}