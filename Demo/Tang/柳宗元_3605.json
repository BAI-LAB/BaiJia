{
    "基本信息": {
        "姓名": "柳宗元",
        "性别": "男",
        "出生年份": "773",
        "死亡年份": "819",
        "享年": "47",
        "朝代": "唐",
        "家庭区分": "未详"
    },
    "亲属关系": [
        "柳宗元的祖父是柳察躬",
        "柳宗元的父是柳镇",
        "柳宗元的同族晚辈是柳佺",
        "柳宗元的岳父是杨凭",
        "柳宗元的姐夫是崔简",
        "柳宗元的姐夫是裴墐",
        "柳宗元的妻子是杨氏(柳宗元妻)",
        "柳宗元的女儿是柳女",
        "柳宗元的姑表弟是吕让",
        "柳宗元的从弟是柳宗直",
        "柳宗元的甥女是崔蹈规",
        "柳宗元的女儿是柳佛婢",
        "柳宗元的子是柳告",
        "柳宗元的从父;伯叔父是柳𫄸",
        "柳宗元的从父;伯叔父是柳综",
        "柳宗元的从父;伯叔父是柳续",
        "柳宗元的从兄弟;堂兄弟是柳宗一",
        "柳宗元的从兄弟;堂兄弟是柳宗玄",
        "柳宗元的舅表弟是卢遵"
    ],
    "其他关系": [
        "柳宗元友的对象是韩愈",
        "柳宗元友的对象是独孤申叔",
        "柳宗元友的对象是王叔文",
        "柳宗元友的对象是韦执谊",
        "柳宗元友的对象是刘禹锡",
        "柳宗元友的对象是吴武陵",
        "柳宗元友的对象是萧炼",
        "柳宗元友的对象是凌准",
        "柳宗元友的对象是崔群",
        "柳宗元友的对象是虞九皋",
        "柳宗元同年友的对象是刘禹锡",
        "柳宗元同年友的对象是幸南容",
        "柳宗元欣赏/器重的对象是顾少连",
        "柳宗元与王叔文结党",
        "柳宗元与刘禹锡结党",
        "柳宗元与吕温结党",
        "柳宗元与陆质结党",
        "柳宗元与陈谏结党",
        "柳宗元与韩泰结党",
        "柳宗元与韩晔结党",
        "柳宗元与李景俭结党",
        "柳宗元墓志铭由韩愈所作",
        "柳宗元为陈京作墓志铭",
        "柳宗元为崔简作墓志铭",
        "柳宗元为独孤申叔作墓志铭",
        "柳宗元为吕恭作墓志铭",
        "柳宗元为凌准作墓志铭",
        "柳宗元为张因作墓志铭",
        "柳宗元为崔敏作墓志铭",
        "柳宗元为柳宽作墓志铭",
        "柳宗元为赵矜作墓志铭",
        "柳宗元为李位作墓志铭",
        "柳宗元为李澣作墓志铭",
        "柳宗元为姜㟧作墓志铭",
        "柳宗元为张舟作墓志铭",
        "柳宗元为孟常谦作墓志铭",
        "柳宗元忌/恶的对象是武元衡",
        "柳宗元相唱和的对象是刘禹锡",
        "柳宗元为李汶作祭文",
        "柳宗元为穆质作祭文",
        "柳宗元为虞九皋作祭文",
        "柳宗元祭文由刘禹锡所作",
        "柳宗元祭文由皇甫湜所作",
        "柳宗元祭文由崔群所作",
        "柳宗元同僚的对象是韩愈",
        "柳宗元同僚的对象是刘禹锡",
        "柳宗元同僚的对象是柴察",
        "柳宗元与释灵澈游",
        "柳宗元与释方及游",
        "柳宗元与释文约游",
        "柳宗元与释文畅游",
        "柳宗元与释浩初游",
        "柳宗元与释重巽游",
        "柳宗元为饶娥作碑阴",
        "柳宗元为陆质作墓表",
        "柳宗元致李吉甫启",
        "柳宗元致权德舆启",
        "柳宗元致李夷简启",
        "柳宗元致武元衡启",
        "柳宗元致赵宗儒启",
        "柳宗元致李愬启",
        "柳宗元致郑𬘡启",
        "柳宗元致裴度启",
        "柳宗元致严砺启",
        "柳宗元致乌重胤启",
        "柳宗元致裴行立启",
        "柳宗元致严绶启",
        "柳宗元赠诗、文的对象是李吉甫",
        "柳宗元赠诗、文的对象是李渊（唐高祖）",
        "柳宗元赠诗、文的对象是李世民（唐太宗）",
        "柳宗元赠诗、文的对象是李夷简",
        "柳宗元赠诗、文的对象是杨于陵",
        "柳宗元赠诗、文的对象是杨凭",
        "柳宗元赠诗、文的对象是武元衡",
        "柳宗元赠诗、文的对象是李密",
        "柳宗元赠诗、文的对象是娄师德",
        "柳宗元赠诗、文的对象是李靖",
        "柳宗元赠诗、文的对象是元稹",
        "柳宗元赠诗、文的对象是李愬",
        "柳宗元赠诗、文的对象是吴武陵",
        "柳宗元赠诗、文的对象是释灵澈",
        "柳宗元赠诗、文的对象是张建封",
        "柳宗元赠诗、文的对象是窦常",
        "柳宗元赠诗、文的对象是裴度",
        "柳宗元赠诗、文的对象是张进",
        "柳宗元赠诗、文的对象是顾师闵",
        "柳宗元赠诗、文的对象是韩泰",
        "柳宗元赠诗、文的对象是杨归厚",
        "柳宗元赠诗、文的对象是韦彪",
        "柳宗元赠诗、文的对象是韩晔",
        "柳宗元赠诗、文的对象是裴礼",
        "柳宗元赠诗、文的对象是徐俊",
        "柳宗元赠诗、文的对象是元克己",
        "柳宗元赠诗、文的对象是贾鹏",
        "柳宗元赠诗、文的对象是张署",
        "柳宗元赠诗、文的对象是崔能",
        "柳宗元赠诗、文的对象是崔策",
        "柳宗元赠诗、文的对象是殷贤",
        "柳宗元赠诗、文的对象是某叔平",
        "柳宗元赠诗、文的对象是凌准",
        "柳宗元赠诗、文的对象是释浩初",
        "柳宗元赠诗、文的对象是李深源",
        "柳宗元赠诗、文的对象是李景俭",
        "柳宗元赠诗、文的对象是韦珩",
        "柳宗元赠诗、文的对象是韦道安",
        "柳宗元赠诗、文的对象是柳宗一",
        "柳宗元赠诗、文的对象是柳宗直",
        "柳宗元赠诗、文的对象是娄图南",
        "柳宗元赠诗、文的对象是刘咸允",
        "柳宗元赠诗、文的对象是刘同廙",
        "柳宗元赠诗、文的对象是陈谏",
        "柳宗元赠诗、文的对象是释觉照",
        "柳宗元赠诗、文的对象是周君巢",
        "柳宗元赠诗、文的对象是段弘古",
        "柳宗元赠诗、文的对象是释重巽",
        "柳宗元收到韩愈的赠诗、文",
        "柳宗元收到刘禹锡的赠诗、文",
        "柳宗元收到吕温的赠诗、文",
        "柳宗元为杨凭之建筑物题咏、记、命名",
        "柳宗元为马总之建筑物题咏、记、命名",
        "柳宗元为崔能之建筑物题咏、记、命名",
        "柳宗元为韦彪之建筑物题咏、记、命名",
        "柳宗元为娄图南所作诗文作序",
        "柳宗元上司为武元衡",
        "柳宗元上司为韦夏卿",
        "柳宗元上司为崔敏",
        "柳宗元上司为韦彪",
        "柳宗元上司为冯叙",
        "柳宗元代武元衡作文",
        "柳宗元与崔策旅游"
    ],
    "入仕信息": [
        {
            "入仕方式": "科举: 进士(笼统)",
            "入仕年份": "未详",
            "入仕年龄": "未详"
        },
        {
            "入仕方式": "科举制举: 博学鸿词/博学宏词科",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "子厚",
            "别名类型": "字"
        },
        {
            "别名": "柳八",
            "别名类型": "行第"
        },
        {
            "别名": "柳柳州",
            "别名类型": "封爵"
        },
        {
            "别名": "柳河东",
            "别名类型": "未详"
        }
    ],
    "任职信息": [
        {
            "官职": "集贤殿正字",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "监察御史里行",
            "起始年份": "803",
            "结束年份": "未详",
            "任职方式": "正授",
            "任职地点": NaN
        },
        {
            "官职": "礼部员外郎",
            "起始年份": "805",
            "结束年份": "未详",
            "任职方式": "正授",
            "任职地点": NaN
        },
        {
            "官职": "县尉",
            "起始年份": "未详",
            "结束年份": "未详",
            "任职方式": "正授",
            "任职地点": "蓝田"
        },
        {
            "官职": "州刺史",
            "起始年份": "805",
            "结束年份": "未详",
            "任职方式": "正授",
            "任职地点": "邵州"
        },
        {
            "官职": "州刺史",
            "起始年份": "815",
            "结束年份": "819",
            "任职方式": "正授",
            "任职地点": "柳州"
        },
        {
            "官职": "司马",
            "起始年份": "805",
            "结束年份": "815",
            "任职方式": "正授",
            "任职地点": "永州"
        }
    ],
    "地理信息": [
        {
            "地名": "万年",
            "地址类型": "葬地",
            "开始年份": "820",
            "结束年份": "未详"
        },
        {
            "地名": "长安",
            "地址类型": "游历或曾经到过",
            "开始年份": "815",
            "结束年份": "815"
        },
        {
            "地名": "河东道",
            "地址类型": "祖籍",
            "开始年份": "未详",
            "结束年份": "未详"
        },
        {
            "地名": "解县",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "江州",
            "地址类型": "游历或曾经到过",
            "开始年份": "未详",
            "结束年份": "未详"
        },
        {
            "地名": "衡阳",
            "地址类型": "游历或曾经到过",
            "开始年份": "815",
            "结束年份": "未详"
        },
        {
            "地名": "永州",
            "地址类型": "迁住地",
            "开始年份": "805",
            "结束年份": "815"
        },
        {
            "地名": "柳州",
            "地址类型": "迁住地",
            "开始年份": "815",
            "结束年份": "未详"
        },
        {
            "地名": "柳州",
            "地址类型": "死所",
            "开始年份": "819",
            "结束年份": "未详"
        },
        {
            "地名": "长安",
            "地址类型": "出生地",
            "开始年份": "773",
            "结束年份": "783"
        },
        {
            "地名": "邠宁节度使",
            "地址类型": "游历或曾经到过",
            "开始年份": "未详",
            "结束年份": "未详"
        },
        {
            "地名": "江南西道都团练观察使",
            "地址类型": "游历或曾经到过",
            "开始年份": "785",
            "结束年份": "未详"
        },
        {
            "地名": "鄂岳都团练观察使",
            "地址类型": "游历或曾经到过",
            "开始年份": "未详",
            "结束年份": "未详"
        },
        {
            "地名": "长沙",
            "地址类型": "游历或曾经到过",
            "开始年份": "未详",
            "结束年份": "未详"
        },
        {
            "地名": "长沙",
            "地址类型": "游历或曾经到过",
            "开始年份": "未详",
            "结束年份": "未详"
        },
        {
            "地名": "长沙",
            "地址类型": "游历或曾经到过",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "柳河东集",
            "著述年份": "819",
            "著述角色": "未详"
        },
        {
            "著述名称": "河东先生龙城录",
            "著述年份": "819",
            "著述角色": "撰著者"
        },
        {
            "著述名称": "文集(柳宗元)",
            "著述年份": "未详",
            "著述角色": "未详"
        },
        {
            "著述名称": "柳宗元集",
            "著述年份": "未详",
            "著述角色": "未详"
        },
        {
            "著述名称": "注扬子法言",
            "著述年份": "未详",
            "著述角色": "未详"
        },
        {
            "著述名称": "非国语",
            "著述年份": "未详",
            "著述角色": "未详"
        },
        {
            "著述名称": "扬子新注一卷",
            "著述年份": "未详",
            "著述角色": "撰著者"
        },
        {
            "著述名称": "纂图互注扬子法言十卷",
            "著述年份": "未详",
            "著述角色": "撰著者"
        },
        {
            "著述名称": "弦子记 一卷",
            "著述年份": "未详",
            "著述角色": "撰著者"
        },
        {
            "著述名称": "李赤传",
            "著述年份": "未详",
            "著述角色": "撰著者"
        },
        {
            "著述名称": "梓人传",
            "著述年份": "未详",
            "著述角色": "撰著者"
        },
        {
            "著述名称": "种树郭橐驼传",
            "著述年份": "未详",
            "著述角色": "撰著者"
        },
        {
            "著述名称": "捕蛇者说",
            "著述年份": "未详",
            "著述角色": "撰著者"
        },
        {
            "著述名称": "河间传一卷",
            "著述年份": "未详",
            "著述角色": "撰著者"
        },
        {
            "著述名称": "宋清传",
            "著述年份": "未详",
            "著述角色": "撰著者"
        }
    ],
    "社会区分": [
        "书法家",
        "诗人",
        "文人",
        "[为官者：文]"
    ],
    "机构情况": [],
    "经历事件信息": [],
    "财富情况": [],
    "个人简介": [
        "柳宗元（773年－819年），字子厚，唐代河东（今山西运城）人，杰出诗人、哲学家、儒学家乃至成就卓著的政治家，唐宋八大家之一。著名作品有《永州八记》等六百多篇文章，经后人辑为三十卷，名为《柳河东集》。因为他是河东人，人称柳河东，又因终于柳州刺史任上，又称柳柳州。柳宗元与韩愈同为中唐古文运动的领导人物，并称“韩柳”。在中国文化史上，其诗、文成就均极为杰出，可谓一时难分轩轾。 ► 柳宗元的诗文(182篇)"
    ],
    "诗词文章内容": [
        {
            "标题": "小石潭记",
            "作者": "柳宗元",
            "内容": "　　从小丘西行百二十步，隔篁竹，闻水声，如鸣珮环，心乐之。伐竹取道，下见小潭，水尤清冽。全石以为底，近岸，卷石底以出，为坻，为屿，为嵁，为岩。青树翠蔓，蒙络摇缀，参差披拂。(珮 通：佩)\n　　潭中鱼可百许头，皆若空游无所依。日光下澈，影布石上，佁然不动；俶尔远逝，往来翕忽。似与游者相乐。(下澈 一作：下彻)\n　　潭西南而望，斗折蛇行，明灭可见。其岸势犬牙差互，不可知其源。\n　　坐潭上，四面竹树环合，寂寥无人，凄神寒骨，悄怆幽邃。以其境过清，不可久居，乃记之而去。\n　　同游者：吴武陵，龚古，余弟宗玄。隶而从者，崔氏二小生：曰恕己，曰奉壹。"
        },
        {
            "标题": "江雪",
            "作者": "柳宗元",
            "内容": "千山鸟飞绝，万径人踪灭。孤舟蓑笠翁，独钓寒江雪。"
        },
        {
            "标题": "与浩初上人同看山寄京华亲故",
            "作者": "柳宗元",
            "内容": "海畔尖山似剑铓，秋来处处割愁肠。 若为化得身千亿，散上峰头望故乡。"
        },
        {
            "标题": "捕蛇者说",
            "作者": "柳宗元",
            "内容": "　　永州之野产异蛇：黑质而白章，触草木尽死；以啮人，无御之者。然得而腊之以为饵，可以已大风、挛踠、瘘疠，去死肌，杀三虫。其始太医以王命聚之，岁赋其二。募有能捕之者，当其租入。永之人争奔走焉。 \n　　有蒋氏者，专其利三世矣。问之，则曰：“吾祖死于是，吾父死于是，今吾嗣为之十二年，几死者数矣。”言之貌若甚戚者。余悲之，且曰：“若毒之乎？余将告于莅事者，更若役，复若赋，则何如？”蒋氏大戚，汪然出涕，曰：“君将哀而生之乎？则吾斯役之不幸，未若复吾赋不幸之甚也。向吾不为斯役，则久已病矣。自吾氏三世居是乡，积于今六十岁矣。而乡邻之生日蹙，殚其地之出，竭其庐之入。号呼而转徙，饥渴而顿踣。触风雨，犯寒暑，呼嘘毒疠，往往而死者，相藉也。曩与吾祖居者，今其室十无一焉。与吾父居者，今其室十无二三焉。与吾居十二年者，今其室十无四五焉。非死则徙尔，而吾以捕蛇独存。悍吏之来吾乡，叫嚣乎东西，隳突乎南北；哗然而骇者，虽鸡狗不得宁焉。吾恂恂而起，视其缶，而吾蛇尚存，则弛然而卧。谨食之，时而献焉。退而甘食其土之有，以尽吾齿。盖一岁之犯死者二焉，其余则熙熙而乐，岂若吾乡邻之旦旦有是哉。今虽死乎此，比吾乡邻之死则已后矣，又安敢毒耶？” \n　　余闻而愈悲，孔子曰：“苛政猛于虎也！”吾尝疑乎是，今以蒋氏观之，犹信。呜呼！孰知赋敛之毒有甚是蛇者乎！故为之说，以俟夫观人风者得焉。\n　　（饥渴而顿踣 一作：饿渴）"
        },
        {
            "标题": "始得西山宴游记",
            "作者": "柳宗元",
            "内容": "　　自余为僇人，居是州，恒惴栗。其隟也，则施施而行，漫漫而游。日与其徒上高山，入深林，穷回溪，幽泉怪石，无远不到。到则披草而坐，倾壶而醉。醉则更相枕以卧，卧而梦。意有所极，梦亦同趣。觉而起，起而归；以为凡是州之山水有异态者，皆我有也，而未始知西山之怪特。\n　　今年九月二十八日，因坐法华西亭，望西山，始指异之。遂命仆人过湘江，缘染溪，斫榛莽，焚茅茷，穷山之高而止。攀援而登，箕踞而遨，则凡数州之土壤，皆在衽席之下。其高下之势，岈然洼然，若垤若穴，尺寸千里，攒蹙累积，莫得遁隐。萦青缭白，外与天际，四望如一。然后知是山之特立，不与培塿为类。悠悠乎与颢气俱，而莫得其涯；洋洋乎与造物者游，而不知其所穷。引觞满酌，颓然就醉，不知日之入。苍然暮色，自远而至，至无所见，而犹不欲归。心凝形释，与万化冥合。然后知吾向之未始游，游于是乎始。故为之文以志。是岁，元和四年也。"
        },
        {
            "标题": "小石城山记",
            "作者": "柳宗元",
            "内容": "　　自西山道口径北，逾黄茅岭而下，有二道：其一西出，寻之无所得；其一少北而东，不过四十丈，土断而川分，有积石横当其垠。其上为睥睨、梁欐之形，其旁出堡坞，有若门焉。窥之正黑，投以小石，洞然有水声，其响之激越，良久乃已。环之可上，望甚远，无土壤而生嘉树美箭，益奇而坚，其疏数偃仰，类智者所施设也。\n　　噫！吾疑造物者之有无久矣。及是，愈以为诚有。又怪其不为之中州，而列是夷狄，更千百年不得一售其伎，是固劳而无用。神者傥不宜如是，则其果无乎？或曰：“以慰夫贤而辱于此者。”或曰：“其气之灵，不为伟人,而独为是物，故楚之南少人而多石。”是二者，余未信之。 "
        },
        {
            "标题": "种树郭橐驼传",
            "作者": "柳宗元",
            "内容": "　　郭橐驼，不知始何名。病偻，隆然伏行，有类橐驼者，故乡人号之“驼”。驼闻之，曰：“甚善。名我固当。”因舍其名，亦自谓橐驼云。\n　　其乡曰丰乐乡，在长安西。驼业种树，凡长安豪富人为观游及卖果者，皆争迎取养。视驼所种树，或移徙，无不活，且硕茂，早实以蕃。他植者虽窥伺效慕，莫能如也。\n　　有问之，对曰：“橐驼非能使木寿且孳也，能顺木之天，以致其性焉尔。凡植木之性，其本欲舒，其培欲平，其土欲故，其筑欲密。既然已，勿动勿虑，去不复顾。其莳也若子，其置也若弃，则其天者全而其性得矣。故吾不害其长而已，非有能硕茂之也；不抑耗其实而已，非有能早而蕃之也。他植者则不然，根拳而土易，其培之也，若不过焉则不及。苟有能反是者，则又爱之太恩，忧之太勤，旦视而暮抚，已去而复顾，甚者爪其肤以验其生枯，摇其本以观其疏密，而木之性日以离矣。虽曰爱之，其实害之；虽曰忧之，其实仇之，故不我若也。吾又何能为哉！”\n　　问者曰：“以子之道，移之官理，可乎？”驼曰：“我知种树而已，官理，非吾业也。然吾居乡，见长人者好烦其令，若甚怜焉，而卒以祸。旦暮吏来而呼曰：‘官命促尔耕，勖尔植，督尔获，早缫而绪，早织而缕，字而幼孩，遂而鸡豚。’鸣鼓而聚之，击木而召之。吾小人辍飧饔以劳吏者，且不得暇，又何以蕃吾生而安吾性耶？故病且怠。若是，则与吾业者其亦有类乎？”\n　　问者曰：“嘻，不亦善夫！吾问养树，得养人术。”传其事以为官戒。 "
        },
        {
            "标题": "早梅",
            "作者": "柳宗元",
            "内容": "早梅发高树，迥映楚天碧。朔吹飘夜香，繁霜滋晓白。欲为万里赠，杳杳山水隔。寒英坐销落，何用慰远客。 "
        },
        {
            "标题": "渔翁",
            "作者": "柳宗元",
            "内容": "渔翁夜傍西岩宿，晓汲清湘燃楚竹。烟销日出不见人，欸乃一声山水绿。回看天际下中流，岩上无心云相逐。"
        },
        {
            "标题": "黔之驴",
            "作者": "柳宗元",
            "内容": "　　黔无驴，有好事者船载以入。至则无可用，放之山下。虎见之，庞然大物也，以为神，蔽林间窥之。稍出近之，慭慭然，莫相知。\n　　他日，驴一鸣，虎大骇，远遁；以为且噬己也，甚恐。然往来视之，觉无异能者；益习其声，又近出前后，终不敢搏。稍近，益狎，荡倚冲冒。驴不胜怒，蹄之。虎因喜，计之曰：“技止此耳！”因跳踉大㘎，断其喉，尽其肉，乃去。\n　　噫！形之庞也类有德，声之宏也类有能。向不出其技，虎虽猛，疑畏，卒不敢取。今若是焉，悲夫！"
        },
        {
            "标题": "读书",
            "作者": "柳宗元",
            "内容": "幽沉谢世事，俯默窥唐虞。上下观古今，起伏千万途。遇欣或自笑，感戚亦以吁。缥帙各舒散，前后互相逾。瘴痾扰灵府，日与往昔殊。临文乍了了，彻卷兀若无。竟夕谁与言，但与竹素俱。倦极更倒卧，熟寐乃一苏。欠伸展肢体，吟咏心自愉。得意适其适，非愿为世儒。道尽即闭口，萧散捐囚拘。巧者为我拙，智者为我愚。书史足自悦，安用勤与劬。贵尔六尺躯，勿为名所驱。"
        },
        {
            "标题": "钴鉧潭西小丘记",
            "作者": "柳宗元",
            "内容": "　　得西山后八日，寻山口西北道二百步，又得钴鉧潭。西二十五步，当湍而浚者为鱼梁。梁之上有丘焉，生竹树。其石之突怒偃蹇，负土而出，争为奇状者，殆不可数。其嵚然相累而下者，若牛马之饮于溪；其冲然角列而上者，若熊罴之登于山。\n　　丘之小不能一亩，可以笼而有之。问其主，曰：“唐氏之弃地，货而不售。”问其价，曰：“止四百。”余怜而售之。李深源、元克己时同游，皆大喜，出自意外。即更取器用，铲刈秽草，伐去恶木，烈火而焚之。嘉木立，美竹露，奇石显。由其中以望，则山之高，云之浮，溪之流，鸟兽之遨游，举熙熙然回巧献技，以效兹丘之下。枕席而卧，则清泠之状与目谋，瀯瀯之声与耳谋，悠然而虚者与神谋，渊然而静者与心谋。不匝旬而得异地者二，虽古好事之士，或未能至焉。\n　　噫！以兹丘之胜，致之沣、镐、鄠、杜，则贵游之士争买者，日增千金而愈不可得。今弃是州也，农夫渔父，过而陋之，贾四百，连岁不能售。而我与深源、克己独喜得之，是其果有遭乎！书于石，所以贺兹丘之遭也。 "
        },
        {
            "标题": "登柳州城楼寄漳汀封连四州",
            "作者": "柳宗元",
            "内容": "城上高楼接大荒，海天愁思正茫茫。惊风乱飐芙蓉水，密雨斜侵薜荔墙。岭树重遮千里目，江流曲似九回肠。共来百越文身地，犹自音书滞一乡。"
        },
        {
            "标题": "永州八记",
            "作者": "柳宗元",
            "内容": "始得西山宴游记\n　　自余为僇人，居是州。恒惴慄。时隙也，则施施而行，漫漫而游。日与其徒上高山，入深林，穷回溪，幽泉怪石，无远不到。到则披草而坐，倾壶而醉。醉则更相枕以卧，卧而梦。意有所极，梦亦同趣。觉而起，起而归。以为凡是州之山水有异态者，皆我有也，而未始知西山之怪特。\n　　今年九月二十八日，因坐法华西亭，望西山，始指异之。遂命仆人过湘江，缘染溪，斫榛莽，焚茅茷，穷山之高而上。攀援而登，箕踞而遨，则凡数州之土壤，皆在衽席之下。其高下之势，岈然洼然，若垤若穴，尺寸千里，攒蹙累积，莫得遁隐。萦青缭白，外与天际，四望如一。然后知是山之特立，不与培塿为类，悠悠乎与颢气俱，而莫得其涯；洋洋乎与造物者游，而不知其所穷。引觞满酌，颓然就醉，不知日之入。苍然暮色，自远而至，至无所见，而犹不欲归。心凝形释，与万化冥合。然后知吾向之未始游，游于是乎始，故为之文以志。是岁，元和四年也。\n钻鉧潭记\n　　钻鉧潭，在西山西。其始盖冉水自南奔注，抵山石，屈折东流；其颠委势峻，荡击益暴，啮其涯，故旁广而中深，毕至石乃止；流沫成轮，然后徐行。其清而平者，且十亩。有树环焉，有泉悬焉。\n　　其上有居者，以予之亟游也，一旦款门来告曰：“不胜官租、私券之委积，既芟山而更居，愿以潭上田贸财以缓祸。”\n　　予乐而如其言。则崇其台，延其槛，行其泉于高者而坠之潭，有声潀然。尤与中秋观月为宜，于以见天之高，气之迥。孰使予乐居夷而忘故土者，非兹潭也欤？\n钻鉧潭西小丘记\n　　得西山后八日，寻山口西北道二百步，有得钻鉧潭。潭西二十五步，当湍而浚者为鱼梁。梁之上有丘焉，生竹树。其石之突怒偃蹇，负土而出，争为奇状者，殆不可数。其嵚然相累而下者，若牛马之饮于溪；其冲然角列而上者，若熊罴之登于山。丘之小不能一亩，可以笼而有之。问其主，曰：“唐氏之弃地，货而不售。”问其价，曰：“止四百。”余怜而售之。李深源、元克已时同游，皆大喜，出自意外。即更取器用，铲刈秽草，伐去恶木，烈火而焚之。嘉木立，美竹露。奇石显。由其中以望，则山之高，云之浮，溪之流，鸟兽之遨游，举熙熙然回巧献技，以效兹丘之下。枕席而卧，则清冷冷状与目谋，瀯瀯之声与耳谋，悠然而虚者与神谋，渊然而静者与心谋。不匝旬而得异地者二，虽古好古之士，或未能至焉。\n　　噫！以兹丘之胜，致之沣、镐、、杜，则贵游之士争买者，日增千金而愈不可得。今弃是州也，农夫渔父过而陋之，贾四百，连岁不能售。而我与深源、克已独喜得之，是其果有遭乎！书于石，所以贺兹丘之遭也。\n至小丘西小石潭记\n　　从小丘西行百二十步，隔篁竹，闻水声，如鸣佩环，心乐之。伐竹取道，下见小潭，水尤清冽。全石以为底，近岸，卷石底以出，为坻，为屿，为嵁，为岩。青树翠蔓，蒙络摇缀，参差披拂。\n　　潭中鱼可百许头，皆若空游无所依。日光下澈，影布石上，佁然不动;俶尔远逝，往来翕忽，似与游者相乐。\n　　潭西南而望，斗折蛇行，明灭可见。其岸势犬牙差互，不可知其源。\n　　坐潭上，四面竹树环合，寂寥无人，凄神寒骨，悄怆幽邃。以其境过清，不可久居，乃记之而去。\n　　同游者：吴武陵，龚古，余弟宗玄。隶而从者，崔氏二小生：曰恕己，曰奉壹。\n袁家渴记\n　　由冉溪西南水行十里，山水之可取者五，莫若钻鉧潭。由溪口而西，陆行，可取者八九，莫若西山。由朝阳岩东南水行，至芜江，可取者三，莫若袁家渴。皆永中幽丽奇处也。\n　　楚越之间方言，谓水之反流为“渴”。渴上与南馆高嶂合，下与百家濑合。其中重洲小溪，澄潭浅渚，间厕曲折，平者深墨，峻者沸白。舟行若穷，忽而无际。\n　　有小山出水中，皆美石，上生青丛，冬夏常蔚然。其旁多岩词，其下多白砾，其树多枫柟石楠，樟柚，草则兰芷。又有奇卉，类合欢而蔓生，轇轕水石。\n　　每风自四山而下，振动大木，掩苒众草，纷红骇绿，蓊葧香气，冲涛旋濑，退贮溪谷，摇飃葳蕤，与时推移。其大都如此，余无以穷其状。\n　　永之人未尝游焉，余得之不敢专焉，出而传于世。其地主袁氏。故以名焉。\n石渠记\n　　自渴西南行不能百步，得石渠，民桥其上。有泉幽幽然，其鸣乍大乍细。渠之广或咫尺，或倍尺，其长可十许步。其流抵大石，伏出其下。踰石而往，有石泓，昌蒲被之，青鲜环周。又折西行，旁陷岩石下，北堕小潭。潭幅员减百尺，清深多倏鱼。又北曲行纡余，睨若无穷，然卒入于渴。其侧皆诡石、怪木、奇卉、美箭，可列坐而庥焉。风摇其巅，韵动崖谷。视之既静，其听始远。\n　　予从州牧得之。揽去翳朽，决疏土石，既崇而焚，既釃釃而盈。惜其未始有传焉者，故累记其所属，遗之其人，书之其阳，俾后好事者求之得以易。\n　　元和七年正月八日，鷁渠至大石。十月十九日，踰石得石泓小潭，渠之美于是始穷也。\n石涧记\n　　石渠之事既穷，上由桥西北下土山之阴，民又桥焉。其水之大，倍石渠三之一，亘石为底，达于两涯。若床若堂，若陈筳席，若限阃奥。水平布其上，流若织文，响若操琴。揭跣而往，折竹扫陈叶，排腐木，可罗胡床十八九居之。交络之流，触激之音，皆在床下；翠羽之水，龙鳞之石，均荫其上。古之人其有乐乎此耶？后之来者有能追予之践履耶？得之日，与石渠同。\n　　由渴而来者，先石渠，后石涧；由百家濑上而来者，先石涧，后石渠。涧之可穷者，皆出石城村东南，其间可乐者数焉。其上深山幽林逾峭险，道狭不可穷也。\n小石城山记\n　　自西山道口径北踰黄茅岭而下，有二道：其一西出，寻之无所得；其一少北而东，不过四十丈，土断二川分，有积石横当其垠。其上为睥睨梁欐之形；其旁出堡坞，有若门焉，窥之正黑，投以小石，洞然有水声，其响之激越，良久乃已。环之可上，望甚远。无土壤而生嘉树美箭，益奇而坚，奇疏数偃仰，类智者所施也。\n　　噫！吾疑造物者之有无久矣，及是，愈以为诚有。又怪其不为之中州而列是夷狄，更千百年不得一售其伎，是固劳而无用，神者倘不宜如是，则其果无乎？或曰：以慰夫贤而辱于此者。或曰：其气之灵，不为伟人而独为是物，故楚之南少人而多石。是二者余未信之。 "
        },
        {
            "标题": "柳州二月榕叶落尽偶题",
            "作者": "柳宗元",
            "内容": "宦情羁思共凄凄，春半如秋意转迷。山城过雨百花尽，榕叶满庭莺乱啼。"
        },
        {
            "标题": "酬曹侍御过象县见寄",
            "作者": "柳宗元",
            "内容": "破额山前碧玉流，骚人遥驻木兰舟。春风无限潇湘意，欲采蘋花不自由。(蘋花 一作：苹花)"
        },
        {
            "标题": "饮酒",
            "作者": "柳宗元",
            "内容": "今夕少愉乐，起坐开清尊。举觞酹先酒，为我驱忧烦。须臾心自殊，顿觉天地暄。连山变幽晦，绿水函晏温。蔼蔼南郭门，树木一何繁。清阴可自庇，竟夕闻佳言。尽醉无复辞，偃卧有芳荪。彼哉晋楚富，此道未必存。"
        },
        {
            "标题": "愚溪诗序",
            "作者": "柳宗元",
            "内容": "　　灌水之阳有溪焉，东流入于潇水。或曰：冉氏尝居也，故姓是溪为冉溪。或曰：可以染也，名之以其能，故谓之染溪。予以愚触罪，谪潇水上。爱是溪，入二三里，得其尤绝者家焉。古有愚公谷，今予家是溪，而名莫能定，士之居者，犹龂龂然，不可以不更也，故更之为愚溪。 \n　　愚溪之上，买小丘，为愚丘。自愚丘东北行六十步，得泉焉，又买居之，为愚泉。愚泉凡六穴，皆出山下平地，盖上出也。合流屈曲而南，为愚沟。遂负土累石，塞其隘，为愚池。愚池之东为愚堂。其南为愚亭。池之中为愚岛。嘉木异石错置，皆山水之奇者，以予故，咸以愚辱焉。 \n　　夫水，智者乐也。今是溪独见辱于愚，何哉？盖其流甚下，不可以溉灌。又峻急多坻石，大舟不可入也。幽邃浅狭，蛟龙不屑，不能兴云雨，无以利世，而适类于予，然则虽辱而愚之，可也。 \n　　宁武子“邦无道则愚”，智而为愚者也；颜子“终日不违如愚”，睿而为愚者也。皆不得为真愚。今予遭有道而违于理，悖于事，故凡为愚者，莫我若也。夫然，则天下莫能争是溪，予得专而名焉。 \n　　溪虽莫利于世，而善鉴万类，清莹秀澈，锵鸣金石，能使愚者喜笑眷慕，乐而不能去也。予虽不合于俗，亦颇以文墨自慰，漱涤万物，牢笼百态，而无所避之。以愚辞歌愚溪，则茫然而不违，昏然而同归，超鸿蒙，混希夷，寂寥而莫我知也。于是作《八愚诗》，纪于溪石上。 "
        },
        {
            "标题": "溪居",
            "作者": "柳宗元",
            "内容": "久为簪组累，幸此南夷谪。闲依农圃邻，偶似山林客。 晓耕翻露草，夜榜响溪石。来往不逢人，长歌楚天碧。"
        },
        {
            "标题": "哀溺文序",
            "作者": "柳宗元",
            "内容": "永之氓咸善游。一日，水暴甚，有五、六氓乘小船绝湘水。中济，船破，皆游。其一氓尽力而不能寻常。其侣曰：“汝善游最也，今何后为？”曰：“吾腰千钱，重，是以后。”曰：“何不去之？”不应，摇其首。有顷，益怠。已济者立岸上呼且号曰：“汝愚之甚，蔽之甚，身且死，何以货为？”又摇其首。遂溺死。吾哀之。且若是，得不有大货之溺大氓者乎？于是作《哀溺》。"
        },
        {
            "标题": "夏昼偶作",
            "作者": "柳宗元",
            "内容": "南州溽暑醉如酒，隐几熟眠开北牖。日午独觉无馀声，山童隔竹敲茶臼。"
        },
        {
            "标题": "柳州城西北隅种柑树",
            "作者": "柳宗元",
            "内容": "手种黄柑二百株，春来新叶遍城隅。方同楚客怜皇树，不学荆州利木奴。几岁开花闻喷雪，何人摘实见垂珠？若教坐待成林日，滋味还堪养老夫。"
        },
        {
            "标题": "重别梦得",
            "作者": "柳宗元",
            "内容": "二十年来万事同，今朝岐路忽西东。皇恩若许归田去，晚岁当为邻舍翁。"
        },
        {
            "标题": "晨诣超师院读禅经",
            "作者": "柳宗元",
            "内容": "汲井漱寒齿，清心拂尘服。闲持贝叶书，步出东斋读。真源了无取，妄迹世所逐。遗言冀可冥，缮性何由熟。道人庭宇静，苔色连深竹。日出雾露馀，青松如膏沐。澹然离言说，悟悦心自足。"
        },
        {
            "标题": "封建论",
            "作者": "柳宗元",
            "内容": "　　天地果无初乎？吾不得而知之也。生人果有初乎？吾不得而知之也。然则孰为近？曰：有初为近。孰明之？由封建而明之也。彼封建者，更古圣王尧、舜、禹、汤、文、武而莫能去之。盖非不欲去之也，势不可也。势之来，其生人之初乎？不初，无以有封建。封建，非圣人意也。\n　　彼其初与万物皆生，草木榛榛，鹿豕狉狉，人不能搏噬，而且无毛羽，莫克自奉自卫。荀卿有言：“必将假物以为用者也。”夫假物者必争，争而不已，必就其能断曲直者而听命焉。其智而明者，所伏必众，告之以直而不改，必痛之而后畏，由是君长刑政生焉。故近者聚而为群，群之分，其争必大，大而后有兵有德。又有大者，众群之长又就而听命焉，以安其属。于是有诸侯之列，则其争又有大者焉。德又大者，诸侯之列又就而听命焉，以安其封。于是有方伯、连帅之类，则其争又有大者焉。德又大者，方伯、连帅之类又就而听命焉，以安其人，然后天下会于一。是故有里胥而后有县大夫，有县大夫而后有诸侯，有诸侯而后有方伯、连帅，有方伯、连帅而后有天子。自天子至于里胥，其德在人者死，必求其嗣而奉之。故封建非圣人意也，势也。\n　　夫尧、舜、禹、汤之事远矣，及有周而甚详。周有天下，裂土田而瓜分之，设五等，邦群后。布履星罗，四周于天下，轮运而辐集；合为朝觐会同，离为守臣扞城。然而降于夷王，害礼伤尊，下堂而迎觐者。历于宣王，挟中兴复古之德，雄南征北伐之威，卒不能定鲁侯之嗣。陵夷迄于幽、厉，王室东徙，而自列为诸侯。厥后问鼎之轻重者有之，射王中肩者有之，伐凡伯、诛苌弘者有之，天下乖戾，无君君之心。余以为周之丧久矣，徒建空名于公侯之上耳。得非诸侯之盛强，末大不掉之咎欤？遂判为十二，合为七国，威分于陪臣之邦，国殄于后封之秦，则周之败端，其在乎此矣。\n　　秦有天下，裂都会而为之郡邑，废侯卫而为之守宰，据天下之雄图，都六合之上游，摄制四海，运于掌握之内，此其所以为得也。不数载而天下大坏，其有由矣：亟役万人，暴其威刑，竭其货贿，负锄梃谪戍之徒，圜视而合从，大呼而成群，时则有叛人而无叛吏，人怨于下而吏畏于上，天下相合，杀守劫令而并起。咎在人怨，非郡邑之制失也。\n　　汉有天下，矫秦之枉，徇周之制，剖海内而立宗子，封功臣。数年之间，奔命扶伤之不暇，困平城，病流矢，陵迟不救者三代。后乃谋臣献画，而离削自守矣。然而封建之始，郡国居半，时则有叛国而无叛郡，秦制之得亦以明矣。继汉而帝者，虽百代可知也。\n　　唐兴，制州邑，立守宰，此其所以为宜也。然犹桀猾时起，虐害方域者，失不在于州而在于兵，时则有叛将而无叛州。州县之设，固不可革也。\n　　或者曰：“封建者，必私其土，子其人，适其俗，修其理，施化易也。守宰者，苟其心，思迁其秩而已，何能理乎？”余又非之。\n　　周之事迹，断可见矣：列侯骄盈，黩货事戎，大凡乱国多，理国寡，侯伯不得变其政，天子不得变其君，私土子人者，百不有一。失在于制，不在于政，周事然也。\n　　秦之事迹，亦断可见矣：有理人之制，而不委郡邑，是矣。有理人之臣，而不使守宰，是矣。郡邑不得正其制，守宰不得行其理。酷刑苦役，而万人侧目。失在于政，不在于制，秦事然也。\n　　汉兴，天子之政行于郡，不行于国，制其守宰，不制其侯王。侯王虽乱，不可变也，国人虽病，不可除也；及夫大逆不道，然后掩捕而迁之，勒兵而夷之耳。大逆未彰，奸利浚财，怙势作威，大刻于民者，无如之何，及夫郡邑，可谓理且安矣。何以言之？且汉知孟舒于田叔，得魏尚于冯唐，闻黄霸之明审，睹汲黯之简靖，拜之可也，复其位可也，卧而委之以辑一方可也。有罪得以黜，有能得以赏。朝拜而不道，夕斥之矣；夕受而不法，朝斥之矣。设使汉室尽城邑而侯王之，纵令其乱人，戚之而已。孟舒、魏尚之术莫得而施，黄霸、汲黯之化莫得而行；明谴而导之，拜受而退已违矣；下令而削之，缔交合从之谋周于同列，则相顾裂眦，勃然而起；幸而不起，则削其半，削其半，民犹瘁矣，曷若举而移之以全其人乎？汉事然也。\n　　今国家尽制郡邑，连置守宰，其不可变也固矣。善制兵，谨择守，则理平矣。\n　　或者又曰：“夏、商、周、汉封建而延，秦郡邑而促。”尤非所谓知理者也。\n　　魏之承汉也，封爵犹建；晋之承魏也，因循不革；而二姓陵替，不闻延祚。今矫而变之，垂二百祀，大业弥固，何系于诸侯哉？\n　　或者又以为：“殷、周，圣王也，而不革其制，固不当复议也。”是大不然。\n　　夫殷、周之不革者，是不得已也。盖以诸侯归殷者三千焉，资以黜夏，汤不得而废；归周者八百焉，资以胜殷，武王不得而易。徇之以为安，仍之以为俗，汤、武之所不得已也。夫不得已，非公之大者也，私其力于己也，私其卫于子孙也。秦之所以革之者，其为制，公之大者也；其情，私也，私其一己之威也，私其尽臣畜于我也。然而公天下之端自秦始。\n　　夫天下之道，理安斯得人者也。使贤者居上，不肖者居下，而后可以理安。今夫封建者，继世而理；继世而理者，上果贤乎，下果不肖乎？则生人之理乱未可知也。将欲利其社稷以一其人之视听，则又有世大夫世食禄邑，以尽其封略，圣贤生于其时，亦无以立于天下，封建者为之也。岂圣人之制使至于是乎？吾固曰：“非圣人之意也，势也。”"
        },
        {
            "标题": "别舍弟宗一",
            "作者": "柳宗元",
            "内容": "零落残魂倍黯然，双垂别泪越江边。一身去国六千里，万死投荒十二年。桂岭瘴来云似墨，洞庭春尽水如天。欲知此后相思梦，长在荆门郢树烟。"
        },
        {
            "标题": "蝜蝂传",
            "作者": "柳宗元",
            "内容": "　　蝜蝂者，善负小虫也。行遇物，辄持取，卬其首负之。背愈重，虽困剧不止也。其背甚涩，物积因不散，卒踬仆不能起。人或怜之，为去其负。苟能行，又持取如故。又好上高，极其力不已，至坠地死。\n　　今世之嗜取者，遇货不避，以厚其室，不知为己累也，唯恐其不积。及其怠而踬也，黜弃之，迁徙之，亦以病矣。苟能起，又不艾。日思高其位，大其禄，而贪取滋甚，以近于危坠，观前之死亡，不知戒。虽其形魁然大者也，其名人也，而智则小虫也。亦足哀夫！"
        },
        {
            "标题": "段太尉逸事状",
            "作者": "柳宗元",
            "内容": "　　太尉始为泾州刺史时，汾阳王以副元帅居蒲。王子晞为尚书，领行营节度使，寓军邠州，纵士卒无赖。邠人偷嗜暴恶者，卒以货窜名军伍中，则肆志，吏不得问。日群行丐取于市，不嗛，辄奋击折人手足，椎釜鬲瓮盎盈道上，袒臂徐去，至撞杀孕妇人。邠宁节度使白孝德以王故，戚不敢言。\n　　太尉自州以状白府，愿计事。至则曰：“天子以生人付公理，公见人被暴害，因恬然。且大乱，若何？”孝德曰：“愿奉教。”太尉曰：“某为泾州，甚适，少事；今不忍人无寇暴死，以乱天子边事。公诚以都虞候命某者，能为公已乱，使公之人不得害。”孝德曰：“幸甚！”如太尉请。\n　　既署一月，晞军士十七人入市取酒，又以刃刺酒翁，坏酿器，酒流沟中。太尉列卒取十七人，皆断头注槊上，植市门外。晞一营大噪，尽甲。孝德震恐，召太尉曰：“将奈何？”太尉曰：“无伤也！请辞于军。”孝德使数十人从太尉，太尉尽辞去。解佩刀，选老躄者一人持马，至晞门下。甲者出，太尉笑且入曰：“杀一老卒，何甲也？吾戴吾头来矣！”甲者愕。因谕曰：“尚书固负若属耶？副元帅固负若属耶？奈何欲以乱败郭氏？为白尚书，出听我言。”晞出见太尉。太尉曰：“副元帅勋塞天地，当务始终。今尚书恣卒为暴，暴且乱，乱天子边，欲谁归罪？罪且及副元帅。今邠人恶子弟以货窜名军籍中，杀害人，如是不止，几日不大乱？大乱由尚书出，人皆曰尚书倚副元帅，不戢士。然则郭氏功名，其与存者几何？”\n　　言未毕，晞再拜曰：“公幸教晞以道，恩甚大，愿奉军以从。”顾叱左右曰：“皆解甲散还火伍中，敢哗者死！”太尉曰：“吾未晡食，请假设草具。”既食，曰：“吾疾作，愿留宿门下。”命持马者去，旦日来。遂卧军中。晞不解衣，戒候卒击柝卫太尉。旦，俱至孝德所，谢不能，请改过。邠州由是无祸。\n　　先是，太尉在泾州为营田官。泾大将焦令谌取人田，自占数十顷，给与农，曰：“且熟，归我半。”是岁大旱，野无草，农以告谌。谌曰：“我知入数而已，不知旱也。”督责益急，农且饥死，无以偿，即告太尉。太尉判状辞甚巽，使人求谕谌。谌盛怒，召农者曰：“我畏段某耶？何敢言我！”取判铺背上，以大杖击二十，垂死，舆来庭中。太尉大泣曰：“乃我困汝！”即自取水洗去血，裂裳衣疮，手注善药，旦夕自哺农者，然后食。取骑马卖，市谷代偿，使勿知。\n　　淮西寓军帅尹少荣，刚直士也。入见谌，大骂曰：“汝诚人耶？泾州野如赭，人且饥死；而必得谷，又用大杖击无罪者。段公，仁信大人也，而汝不知敬。今段公唯一马，贱卖市谷入汝，汝又取不耻。凡为人傲天灾、犯大人、击无罪者，又取仁者谷，使主人出无马，汝将何以视天地，尚不愧奴隶耶！”谌虽暴抗，然闻言则大愧流汗，不能食，曰：“吾终不可以见段公！”一夕，自恨死。\n　　及太尉自泾州以司农征，戒其族：“过岐，朱泚幸致货币，慎勿纳。”及过，泚固致大绫三百匹。太尉婿韦晤坚拒，不得命。至都，太尉怒曰：“果不用吾言！”晤谢曰：“处贱无以拒也。”太尉曰：“然终不以在吾第。”以如司农治事堂，栖之梁木上。泚反，太尉终，吏以告泚，泚取视，其故封识具存。\n　　太尉逸事如右。元和九年月日，永州司马员外置同正员柳宗元谨上史馆。\n　　今之称太尉大节者出入，以为武人一时奋不虑死，以取名天下，不知太尉之所立如是。宗元尝出入岐周邠斄间，过真定，北上马岭，历亭障堡戍，窃好问老校退卒，能言其事。太尉为人姁姁，常低首拱手行步，言气卑弱，未尝以色待物；人视之，儒者也。遇不可，必达其志，决非偶然者。会州刺史崔公来，言信行直，备得太尉遗事，覆校无疑，或恐尚逸坠，未集太史氏，敢以状私于执事。谨状。"
        },
        {
            "标题": "零陵早春",
            "作者": "柳宗元",
            "内容": "问春从此去，几日到秦原。凭寄还乡梦，殷勤入故园。 "
        },
        {
            "标题": "入黄溪闻猿",
            "作者": "柳宗元",
            "内容": "溪路千里曲，哀猿何处鸣。孤臣泪已尽，虚作断肠声。"
        },
        {
            "标题": "种柳戏题",
            "作者": "柳宗元",
            "内容": "柳州柳刺史，种柳柳江边。谈笑为故事，推移成昔年。垂阴当覆地，耸干会参天。好作思人树，惭无惠化传。"
        },
        {
            "标题": "闻黄鹂",
            "作者": "柳宗元",
            "内容": "倦闻子规朝暮声，不意忽有黄鹂鸣。一声梦断楚江曲，满眼故园春意生。目极千里无山河，麦芒际天摇清波。王畿优本少赋役，务闲酒熟饶经过。此时晴烟最深处，舍南巷北遥相语。翻日迥度昆明飞，凌风邪看细柳翥。我今误落千万山，身同伧人不思还。乡禽何事亦来此，令我生心忆桑梓。闭声回翅归务速，西林紫椹行当熟。"
        },
        {
            "标题": "秋晓行南谷经荒村",
            "作者": "柳宗元",
            "内容": "杪秋霜露重，晨起行幽谷。黄叶覆溪桥，荒村唯古木。寒花疏寂历，幽泉微断续。机心久已忘，何事惊麋鹿。"
        },
        {
            "标题": "中夜起望西园值月上",
            "作者": "柳宗元",
            "内容": "觉闻繁露坠，开户临西园。寒月上东岭，泠泠疏竹根。石泉远逾响，山鸟时一喧。倚楹遂至旦，寂寞将何言。"
        },
        {
            "标题": "岭南江行",
            "作者": "柳宗元",
            "内容": "瘴江南去入云烟，望尽黄茆是海边。山腹雨晴添象迹，潭心日暖长蛟涎。射工巧伺游人影，飓母偏惊旅客船。从此忧来非一事，岂容华发待流年。"
        },
        {
            "标题": "贺进士王参元失火书",
            "作者": "柳宗元",
            "内容": "　　得杨八书，知足下遇火灾，家无余储。仆始闻而骇，中而疑，终乃大喜。盖将吊而更以贺也。道远言略，犹未能究知其状，若果荡焉泯焉而悉无有，乃吾所以尤贺者也。\n　　足下勤奉养，乐朝夕，惟恬安无事是望也。今乃有焚炀赫烈之虞，以震骇左右，而脂膏滫瀡之具，或以不给，吾是以始而骇也。凡人之言皆曰，盈虚倚伏，去来之不可常。或将大有为也，乃始厄困震悸，于是有水火之孽，有群小之愠。劳苦变动，而后能光明，古之人皆然。斯道辽阔诞漫，虽圣人不能以是必信，是故中而疑也。\n　　以足下读古人书，为文章，善小学，其为多能若是，而进不能出群士之上，以取显贵者，盖无他焉。京城人多言足下家有积货，士之好廉名者，皆畏忌，不敢道足下之善，独自得之心，蓄之衔忍，而不能出诸口。以公道之难明，而世之多嫌也。一出口，则嗤嗤者以为得重赂。仆自贞元十五年，见足下之文章，蓄之者盖六七年未尝言。是仆私一身而负公道久矣，非特负足下也。及为御史尚书郎，自以幸为天子近臣，得奋其舌，思以发明足下之郁塞。然时称道于行列，犹有顾视而窃笑者。仆良恨修己之不亮，素誉之不立，而为世嫌之所加，常与孟几道言而痛之。乃今幸为天火之所涤荡，凡众之疑虑，举为灰埃。黔其庐，赭其垣，以示其无有。而足下之才能，乃可以显白而不污，其实出矣。是祝融、回禄之相吾子也。则仆与几道十年之相知，不若兹火一夕之为足下誉也。宥而彰之，使夫蓄于心者，咸得开其喙；发策决科者，授子而不栗。虽欲如向之蓄缩受侮，其可得乎？于兹吾有望于子，是以终乃大喜也。\n　　古者列国有灾，同位者皆相吊。许不吊灾，君子恶之。今吾之所陈若是，有以异乎古，故将吊而更以贺也。颜、曾之养，其为乐也大矣，又何阙焉？\n　　足下前章要仆文章古书，极不忘，候得数十篇乃并往耳。吴二十一武陵来，言足下为《醉赋》及《对问》，大善，可寄一本。仆近亦好作文，与在京城时颇异，思与足下辈言之，桎梏甚固，未可得也。因人南来，致书访死生。不悉。宗元白。 "
        },
        {
            "标题": "唐铙歌鼓吹曲十二首·其四",
            "作者": "柳宗元",
            "内容": "泾水黄，陇野茫。负太白，腾天狼。有鸟鸷立，羽翼张。钩喙决前，钜趯傍。怒飞饥啸，翾不可当。老雄死，子复良。巢岐饮渭，肆翱翔。顿地紘，提天纲。列缺掉帜，招摇耀鋩。鬼神来助，梦嘉祥。脑涂原野，魄飞扬。星辰复，恢一方。"
        },
        {
            "标题": "梅雨",
            "作者": "柳宗元",
            "内容": "梅实迎时雨，苍茫值晚春。愁深楚猿夜，梦断越鸡晨。海雾连南极，江云暗北津。素衣今尽化，非为帝京尘。"
        },
        {
            "标题": "酬王二十舍人雪中见寄",
            "作者": "柳宗元",
            "内容": "三日柴门拥不开，阶平庭满白皑皑。今朝蹋作琼瑶迹，为有诗从凤沼来。"
        },
        {
            "标题": "衡阳与梦得分路赠别",
            "作者": "柳宗元",
            "内容": "十年憔悴到秦京，谁料翻为岭外行。伏波故道风烟在，翁仲遗墟草树平。直以慵疏招物议，休将文字占时名。今朝不用临河别，垂泪千行便濯缨。"
        },
        {
            "标题": "再上湘江",
            "作者": "柳宗元",
            "内容": "好在湘江水，今朝又上来。不知从此去，更遣几年回。"
        },
        {
            "标题": "送薛存义序",
            "作者": "柳宗元",
            "内容": "　　河东薛存义将行，柳子载肉于俎，崇酒於觞，追而送之江浒，饮食之。且告曰：“凡吏于土者，若知其职乎？盖民之役，非以役民而已也。凡民之食于土者，出其什一佣乎吏，使司平于我也。今我受其直，怠其事者，天下皆然。岂惟怠之，又从而盗之。向使佣一夫于家，受若值，怠若事，又盗若货器，则必甚怒而黜罚之矣。以今天下多类此，而民莫敢肆其怒与黜罚者，何哉？势不同也。势不同而理同，如吾民何？有达于理者，得不恐而畏乎！”\n　　存义假令零陵二年矣。早作而夜思，勤力而劳心；讼者平，赋者均，老弱无怀诈暴憎。其为不虚取直也的矣，其知恐而畏也审矣。\n　　吾贱且辱，不得与考绩幽明之说；于其往也，故赏以酒肉而重之以辞。"
        },
        {
            "标题": "笼鹰词",
            "作者": "柳宗元",
            "内容": "凄风淅沥飞严霜，苍鹰上击翻曙光。云披雾裂虹霓断，霹雳掣电捎平冈。砉然劲翮剪荆棘，下攫狐兔腾苍茫。爪毛吻血百鸟逝，独立四顾时激昂。炎风溽暑忽然至，羽翼脱落自摧藏。草中狸鼠足为患，一夕十顾惊且伤。但愿清商复为假，拔去万累云间翔。"
        },
        {
            "标题": "夏夜苦热登西楼",
            "作者": "柳宗元",
            "内容": "苦热中夜起，登楼独褰衣。山泽凝暑气，星汉湛光辉。火晶燥露滋，野静停风威。探汤汲阴井，炀灶开重扉。凭阑久彷徨，流汗不可挥。莫辩亭毒意，仰诉璿与玑。谅非姑射子，静胜安能希。"
        },
        {
            "标题": "冉溪",
            "作者": "柳宗元",
            "内容": "少时陈力希公侯，许国不复为身谋。风波一跌逝万里，壮心瓦解空缧囚。缧囚终老无余事，愿卜湘西冉溪地。却学寿张樊敬侯，种漆南园待成器。"
        },
        {
            "标题": "梓人传",
            "作者": "柳宗元",
            "内容": "裴封叔之第，在光德里。有梓人款其门，愿佣隙宇而处焉。所职，寻、引、规、矩、绳、墨，家不居砻斫之器。问其能，曰：“吾善度材，视栋宇之制，高深圆方短长之宜，吾指使而群工役焉。舍我，众莫能就一宇。故食于官府，吾受禄三倍；作于私家，吾收其直太半焉。”他日，入其室，其床阙足而不能理，曰：“将求他工。”余甚笑之，谓其无能而贪禄嗜货者。　　其后京兆尹将饰官署，余往过焉。委群材，会群工，或执斧斤，或执刀锯，皆环立。向之梓人左持引，右执杖，而中处焉。量栋宇之任，视木之能举，挥其杖，曰“斧！”彼执斧者奔而右；顾而指曰：“锯！”彼执锯者趋而左。俄而，斤者斫，刀者削，皆视其色，俟其言，莫敢自断者。其不胜任者，怒而退之，亦莫敢愠焉。画宫于堵，盈尺而曲尽其制，计其毫厘而构大厦，无进退焉。既成，书于上栋曰：“某年、某月、某日、某建”。则其姓字也。凡执用之工不在列。余圜视大骇，然后知其术之工大矣。　　继而叹曰：彼将舍其手艺，专其心智，而能知体要者欤！吾闻劳心者役人，劳力者役于人。彼其劳心者欤！能者用而智者谋，彼其智者欤！是足为佐天子，相天下法矣。物莫近乎此也。彼为天下者本于人。其执役者为徒隶，为乡师、里胥；其上为下士；又其上为中士，为上士；又其上为大夫，为卿，为公。离而为六职，判而为百役。外薄四海，有方伯、连率。郡有守，邑有宰，皆有佐政；其下有胥吏，又其下皆有啬夫、版尹以就役焉，犹众工之各有执伎以食力也。　　彼佐天子相天下者，举而加焉，指而使焉，条其纲纪而盈缩焉，齐其法制而整顿焉；犹梓人之有规、矩、绳、墨以定制也。择天下之士，使称其职；居天下之人，使安其业。视都知野，视野知国，视国知天下，其远迩细大，可手据其图而究焉，犹梓人画宫于堵，而绩于成也。能者进而由之，使无所德；不能者退而休之，亦莫敢愠。不炫能，不矜名，不亲小劳，不侵众官，日与天下之英才，讨论其大经，犹梓人之善运众工而不伐艺也。夫然后相道得而万国理矣。　　相道既得，万国既理，天下举首而望曰：「吾相之功也！」后之人循迹而慕曰：「彼相之才也！」士或谈殷、周之理者，曰：「伊、傅、周、召。」其百执事之勤劳，而不得纪焉；犹梓人自名其功，而执用者不列也。大哉相乎！通是道者，所谓相而已矣。其不知体要者反此；以恪勤为公，以簿书为尊，炫能矜名，亲小劳，侵众官，窃取六职、百役之事，听听于府庭，而遗其大者远者焉，所谓不通是道者也。犹梓人而不知绳墨之曲直，规矩之方圆，寻引之短长，姑夺众工之斧斤刀锯以佐其艺，又不能备其工，以至败绩，用而无所成也，不亦谬欤！　　或曰：「彼主为室者，傥或发其私智，牵制梓人之虑，夺其世守，而道谋是用。虽不能成功，岂其罪耶？亦在任之而已！」　　余曰：「不然！夫绳墨诚陈，规矩诚设，高者不可抑而下也，狭者不可张而广也。由我则固，不由我则圮。彼将乐去固而就圮也，则卷其术，默其智，悠尔而去。不屈吾道，是诚良梓人耳！其或嗜其货利，忍而不能舍也，丧其制量，屈而不能守也，栋桡屋坏，则曰：『非我罪也』！可乎哉？可乎哉？」　　余谓梓人之道类于相，故书而藏之。梓人，盖古之审曲面势者，今谓之「都料匠」云。余所遇者，杨氏，潜其名。"
        },
        {
            "标题": "桐叶封弟辨",
            "作者": "柳宗元",
            "内容": "　　古之传者有言：成王以桐叶与小弱弟戏，曰：“以封汝。”周公入贺。王曰：“戏也。”周公曰：“天子不可戏。”乃封小弱弟于唐。\n　　吾意不然。王之弟当封邪，周公宜以时言于王，不待其戏而贺以成之也。不当封邪，周公乃成其不中之戏，以地以人与小弱者为之主，其得为圣乎？且周公以王之言不可苟焉而已，必从而成之邪？设有不幸，王以桐叶戏妇寺，亦将举而从之乎？凡王者之德，在行之何若。设未得其当，虽十易之不为病；要于其当，不可使易也，而况以其戏乎！若戏而必行之，是周公教王遂过也。\n　　吾意周公辅成王，宜以道，从容优乐，要归之大中而已，必不逢其失而为之辞。又不当束缚之，驰骤之，使若牛马然，急则败矣。且家人父子尚不能以此自克，况号为君臣者邪！是直小丈夫缺缺者之事，非周公所宜用，故不可信。\n　　或曰：封唐叔，史佚成之。 "
        },
        {
            "标题": "柳州峒氓",
            "作者": "柳宗元",
            "内容": "郡城南下接通津，异服殊音不可亲。青箬裹盐归峒客，绿荷包饭趁虚人。鹅毛御腊缝山罽，鸡骨占年拜水神。愁向公庭问重译，欲投章甫作文身。"
        },
        {
            "标题": "登柳州峨山",
            "作者": "柳宗元",
            "内容": "荒山秋日午，独上意悠悠。如何望乡处，西北是融州。"
        },
        {
            "标题": "诏追赴都二月至灞亭上",
            "作者": "柳宗元",
            "内容": "十一年前南渡客，四千里外北归人。诏书许逐阳和至，驿路开花处处新。"
        },
        {
            "标题": "驳复仇议",
            "作者": "柳宗元",
            "内容": "　　臣伏见天后时，有同州下邽人徐元庆者，父爽为县吏赵师韫所杀，卒能手刃父仇，束身归罪。当时谏臣陈子昂建议诛之而旌其闾；且请“编之于令，永为国典”。臣窃独过之。\n　　臣闻礼之大本，以防乱也。若曰无为贼虐，凡为子者杀无赦。刑之大本，亦以防乱也。若曰无为贼虐，凡为理者杀无赦。其本则合，其用则异，旌与诛莫得而并焉。诛其可旌，兹谓滥；黩刑甚矣。旌其可诛，兹谓僭；坏礼甚矣。果以是示于天下，传于后代，趋义者不知所向，违害者不知所立，以是为典可乎？盖圣人之制，穷理以定赏罚，本情以正褒贬，统于一而已矣。\n　　向使刺谳其诚伪，考正其曲直，原始而求其端，则刑礼之用，判然离矣。何者？若元庆之父，不陷于公罪，师韫之诛，独以其私怨，奋其吏气，虐于非辜，州牧不知罪，刑官不知问，上下蒙冒，吁号不闻；而元庆能以戴天为大耻，枕戈为得礼，处心积虑，以冲仇人之胸，介然自克，即死无憾，是守礼而行义也。执事者宜有惭色，将谢之不暇，而又何诛焉？\n　　其或元庆之父，不免于罪，师韫之诛，不愆于法，是非死于吏也，是死于法也。法其可仇乎？仇天子之法，而戕奉法之吏，是悖骜而凌上也。执而诛之，所以正邦典，而又何旌焉？\n　　且其议曰：“人必有子，子必有亲，亲亲相仇，其乱谁救？”是惑于礼也甚矣。礼之所谓仇者，盖其冤抑沉痛而号无告也；非谓抵罪触法，陷于大戮。而曰“彼杀之，我乃杀之”。不议曲直，暴寡胁弱而已。其非经背圣，不亦甚哉！\n　　《周礼》：“调人，掌司万人之仇。凡杀人而义者，令勿仇；仇之则死。有反杀者，邦国交仇之。”又安得亲亲相仇也？《春秋公羊传》曰：“父不受诛，子复仇可也。父受诛，子复仇，此推刃之道，复仇不除害。”今若取此以断两下相杀，则合于礼矣。且夫不忘仇，孝也；不爱死，义也。元庆能不越于礼，服孝死义，是必达理而闻道者也。夫达理闻道之人，岂其以王法为敌仇者哉？议者反以为戮，黩刑坏礼，其不可以为典，明矣。\n　　请下臣议附于令。有断斯狱者，不宜以前议从事。谨议。 "
        },
        {
            "标题": "长沙驿前南楼感旧 / 昔与德公别于此",
            "作者": "柳宗元",
            "内容": "海鹤一为别，存亡三十秋。今来数行泪，独上驿南楼。"
        },
        {
            "标题": "雨晴至江渡",
            "作者": "柳宗元",
            "内容": "江雨初晴思远步，日西独向愚溪渡。 渡头水落村径成，撩乱浮槎在高树。"
        },
        {
            "标题": "跂乌词",
            "作者": "柳宗元",
            "内容": "城上日出群乌飞，鸦鸦争赴朝阳枝。刷毛伸羽和且乐，尔独落魄今为何？无乃慕高近白日，三足妒尔令尔疾？无乃饥啼走路旁，贪鲜攫肉人所伤？翘肖独足下丛薄，口衔低枝始能越。还顾泥涂备蝼蚁，仰看栋梁防燕雀。左右六翮利如刀，踊身失势不得高。支离无趾犹自免，努力低飞逃后患。"
        },
        {
            "标题": "咏荆轲",
            "作者": "柳宗元",
            "内容": "燕秦不两立，太子已为虞。千金奉短计，匕首荆卿趋。穷年徇所欲，兵势且见屠。微言激幽愤，怒目辞燕都。朔风动易水，挥爵前长驱。函首致宿怨，献田开版图。炯然耀电光，掌握罔正夫。造端何其锐，临事竟趑趄。长虹吐白日，仓卒反受诛。按剑赫凭怒，风雷助号呼。慈父断子首，狂走无容躯。夷城芟七族，台观皆焚污。始期忧患弭，卒动灾祸枢。秦皇本诈力，事与桓公殊。奈何效曹子，实谓勇且愚。世传故多谬，太史征无且。"
        },
        {
            "标题": "答韦中立论师道书",
            "作者": "柳宗元",
            "内容": "　　二十一日，宗元白：\n　　辱书云，欲相师。仆道不笃，业甚浅近，环顾其中，未见可师者。虽常好言论，为文章，甚不自是也。不意吾子自京师来蛮夷间，乃幸见取。仆自卜固无取，假令有取，亦不敢为人师。为众人师且不敢，况敢为吾子师乎？\n　　孟子称“人之患在好为人师”。由魏、晋氏以下，人益不事师。今之世，不闻有师，有辄哗笑之，以为狂人。独韩愈奋不顾流俗，犯笑侮，收召后学，作《师说》，因抗颜而为师。世果群怪聚骂，指目牵引，而增与为言辞。愈以是得狂名，居长安，炊不暇熟，又挈挈而东，如是者数矣。\n　　屈子赋曰：“邑犬群吠，吠所怪也。”仆往闻庸、蜀之南，恒雨少日，日出则犬吠，余以为过言。前六七年，仆来南，二年冬，幸大雪逾岭，被南越中数州。数州之犬，皆苍黄吠噬，狂走者累日，至无雪乃已，然后始信前所闻者。今韩愈既自以为蜀之日，而吾子又欲使吾为越之雪，不以病乎？非独见病，亦以病吾子。然雪与日岂有过哉？顾吠者犬耳！度今天下不吠者几人，而谁敢炫怪于群目，以召闹取怒乎？\n　　仆自谪过以来，益少志虑。居南中九年，增脚气病，渐不喜闹。岂可使呶呶者，早暮咈吾耳，骚吾心？则固僵仆烦愦，愈不可过矣。平居，望外遭齿舌不少，独欠为人师耳。\n　　抑又闻之，古者重冠礼，将以责成人之道，是圣人所尤用心者也。数百年来，人不复行。近有孙昌胤者，独发愤行之。既成礼，明日造朝，至外庭，荐笏，言于卿士曰：“某子冠毕。”应之者咸怃然。京兆尹郑叔则怫然，曳笏却立，曰：“何预我耶？”廷中皆大笑。天下不以非郑尹而快孙子，何哉独为所不为也。今之命师者大类此。\n　　吾子行厚而辞深，凡所作皆恢恢然有古人形貌；虽仆敢为师，亦何所增加也假而以仆年先吾子，闻道著书之日不後，诚欲往来言所闻，则仆固愿悉陈中所得者。吾子苟自择之，取某事，去某事，则可矣；若定是非以敎吾子，仆才不足，而又畏前所陈者，其为不敢也决矣。吾子前所欲见吾文，既悉以陈之，非以耀明於子，聊欲以观子气色，诚好恶如何也。今书来言者皆大过。吾子诚非佞誉诬谀之徒，直见爱甚故然耳!\n　　始吾幼且少，为文章，以辞为工。及长，乃知文者以明道，是固不苟为炳炳烺烺，务釆色，夸声音而以为能也。凡吾所陈，皆自谓近道，而不知道之果近乎？远乎？吾子好道而可吾文，或者其於道不远矣。故吾每为文章，未尝敢以轻心掉之，惧其剽而不留也；未尝敢以怠心易之，惧其弛而不严也；未尝敢以昏气出之，惧其昧没而杂也；未尝敢以矜气作之，惧其偃蹇而骄也。抑之欲其奥，扬之欲其明，疏之欲其通，廉之欲其节；激而发之欲其清，固而存之欲其重，此吾所以羽翼夫道也。本之《书》以求其质，本之《诗》以求其恒，本之《礼》以求其宜，本之《春秋》以求其断，本之《易》以求其动：此吾所以取道之原也。参之《谷梁氏》以厉其气，参之《孟》，《荀》以畅其支，参之《庄》，《老》以肆其端，参之《国语》以博其趣，参之《离骚》以致其幽，参之《太史公》以著其洁：此吾所以旁推交通，而以为之文也。凡若此者，果是耶，非耶？有取乎，抑其无取乎？吾子幸观焉，择焉，有余以告焉。苟亟来以广是道，子不有得焉，则我得矣，又何以师云尔哉？取其实而去其名，无招越、蜀吠，而为外廷所笑，则幸矣。宗元复白。"
        },
        {
            "标题": "初秋夜坐赠吴武陵",
            "作者": "柳宗元",
            "内容": "稍稍雨侵竹，翻翻鹊惊丛。美人隔湘浦，一夕生秋风。积雾杳难极，沧波浩无穷。相思岂云远，即席莫与同。若人抱奇音，朱弦縆枯桐。清商激西颢，泛滟凌长空。自得本无作，天成谅非功。希声閟大朴，聋俗何由聪。"
        },
        {
            "标题": "雨后晓行独至愚溪北池",
            "作者": "柳宗元",
            "内容": "宿云散洲渚，晓日明村坞。高树临清池，风惊夜来雨。予心适无事，偶此成宾主。"
        },
        {
            "标题": "巽公院五咏·苦竹桥",
            "作者": "柳宗元",
            "内容": "危桥属幽径，缭绕穿疏林。迸箨分苦节，轻筠抱虚心。俯瞰涓涓流，仰聆萧萧吟。差池下烟日，嘲哳鸣山禽。谅无要津用，栖息有馀阴。"
        },
        {
            "标题": "得卢衡州书因以诗寄",
            "作者": "柳宗元",
            "内容": "临蒸且莫叹炎方，为报秋来雁几行。林邑东回山似戟，牂牁南下水如汤。蒹葭淅沥含秋雾，橘柚玲珑透夕阳。非是白蘋洲畔客，还将远意问潇湘。"
        },
        {
            "标题": "咏三良",
            "作者": "柳宗元",
            "内容": "束带值明后，顾盼流辉光。一心在陈力，鼎列夸四方。款款效忠信，恩义皎如霜。生时亮同体，死没宁分张。壮躯闭幽隧，猛志填黄肠。殉死礼所非，况乃用其良。霸基弊不振，晋楚更张皇。疾病命固乱，魏氏言有章。从邪陷厥父，吾欲讨彼狂。"
        },
        {
            "标题": "汨罗遇风",
            "作者": "柳宗元",
            "内容": "南来不作楚臣悲，重入修门自有期。为报春风汨罗道，莫将波浪枉明时。"
        },
        {
            "标题": "湘岸移木芙蓉植龙兴精舍",
            "作者": "柳宗元",
            "内容": "有美不自蔽，安能守孤根。盈盈湘西岸，秋至风霜繁。丽影别寒水，浓芳委前轩。芰荷谅难杂，反此生高原。"
        },
        {
            "标题": "首春逢耕者",
            "作者": "柳宗元",
            "内容": "南楚春候早，余寒已滋荣。土膏释原野，白蛰竞所营。缀景未及郊，穑人先偶耕。园林幽鸟啭，渚泽新泉清。农事诚素务，羁囚阻平生。故池想芜没，遗亩当榛荆。慕隐既有系，图功遂无成。聊从田父言，款曲陈此情。眷然抚耒耜，回首烟云横。"
        },
        {
            "标题": "觉衰",
            "作者": "柳宗元",
            "内容": "久知老会至，不谓便见侵。今年宜未衰，稍已来相寻。齿疏发就种，奔走力不任。咄此可奈何，未必伤我心。彭聃安在哉？周孔亦已沉。古称寿圣人，曾不留至今。但愿得美酒，朋友常共斟。是时春向暮，桃李生繁阴。日照天正绿，杳杳归鸿吟。出门呼所亲，扶杖登西林。高歌足自快，商颂有遗音。"
        },
        {
            "标题": "南涧中题",
            "作者": "柳宗元",
            "内容": "秋气集南涧，独游亭午时。回风一萧瑟，林影久参差。始至若有得，稍深遂忘疲。羁禽响幽谷，寒藻舞沦漪。去国魂已远，怀人泪空垂。孤生易为感，失路少所宜。索寞竟何事，徘徊只自知。谁为后来者，当与此心期。"
        },
        {
            "标题": "杨白花",
            "作者": "柳宗元",
            "内容": "杨白花，风吹渡江水。坐令宫树无颜色，摇荡春光千万里。茫茫晓日下长秋，哀歌未断城鸦起。"
        },
        {
            "标题": "新植海石榴",
            "作者": "柳宗元",
            "内容": "弱植不盈尺，远意驻蓬赢。月寒空阶曙，幽梦彩云生。粪壤擢珠树，莓苔插琼英。芳根閟颜色，徂岁为谁荣。"
        },
        {
            "标题": "永州韦使君新堂记",
            "作者": "柳宗元",
            "内容": "　　将为穹谷嵁岩渊池于郊邑之中，则必辇山石，沟涧壑，陵绝险阻，疲极人力，乃可以有为也。然而求天作地生之状，咸无得焉。逸其人，因其地，全其天，昔之所难，今于是乎在。\n　　永州实惟九疑之麓。其始度土者，环山为城。有石焉，翳于奥草；有泉焉，伏于土涂。蛇虺之所蟠，狸鼠之所游。茂树恶木，嘉葩毒卉，乱杂而争植，号为秽墟。\n　　韦公之来，既逾月，理甚无事。望其地，且异之。始命芟其芜，行其涂。积之丘如，蠲之浏如。既焚既酾，奇势迭出。清浊辨质，美恶异位。视其植，则清秀敷舒；视其蓄，则溶漾纡余。怪石森然，周于四隅。或列或跪，或立或仆，窍穴逶邃，堆阜突怒。乃作栋宇，以为观游。凡其物类，无不合形辅势，效伎于堂庑之下。外之连山高原，林麓之崖，间厕隐显。迩延野绿，远混天碧，咸会于谯门之内。\n　　已乃延客入观，继以宴娱。或赞且贺曰：“见公之作，知公之志。公之因土而得胜，岂不欲因俗以成化？公之择恶而取美，岂不欲除残而佑仁？公之蠲浊而流清，岂不欲废贪而立廉？公之居高以望远，岂不欲家抚而户晓？夫然，则是堂也，岂独草木土石水泉之适欤？山原林麓之观欤？将使继公之理者，视其细知其大也。”宗元请志诸石，措诸壁，编以为二千石楷法。 "
        },
        {
            "标题": "雨中赠仙人山贾山人（即贾鹏也）",
            "作者": "柳宗元",
            "内容": "寒江夜雨声潺潺，晓云遮尽仙人山。\n\n遥知玄豹在深处，下笑羁绊泥涂间。"
        },
        {
            "标题": "构法华寺西亭",
            "作者": "柳宗元",
            "内容": "窜身楚南极，山水穷险艰。步登最高寺，萧散任疏顽。西垂下斗绝，欲似窥人寰。反如在幽谷，榛翳不可攀。命童恣披翦，葺宇横断山。割如判清浊，飘若升云间。远岫攒众顶，澄江抱清湾。夕照临轩堕，栖鸟当我还。菡萏溢嘉色，筼筜遗清斑。神舒屏羁锁，志适忘幽潺。弃逐久枯槁，迨今始开颜。赏心难久留，离念来相关。北望间亲爱，南瞻杂夷蛮。置之勿复道，且寄须臾闲。"
        },
        {
            "标题": "夏初雨后寻愚溪",
            "作者": "柳宗元",
            "内容": "悠悠雨初霁，独绕清溪曲。引杖试荒泉，解带围新竹。沉吟亦何事，寂寞固所欲。幸此息营营，啸歌静炎燠。"
        },
        {
            "标题": "戏题石门长老东轩",
            "作者": "柳宗元",
            "内容": "石门长老身如梦，旃檀成林手所种。坐来念念非昔人，万遍莲花为谁用？如今七十自忘机，贪爱都忘筋力微。莫向东轩春野望，花开日出雉皆飞。"
        },
        {
            "标题": "种白蘘荷",
            "作者": "柳宗元",
            "内容": "皿虫化为疠，夷俗多所神。衔猜每腊毒，谋富不为仁。蔬果自远至，杯酒盈肆陈。言甘中必苦，何用知其真？华洁事外饰，尤病中州人。钱刀恐贾害，饥至益逡巡。窜伏常战栗，怀故逾悲辛。庶氏有嘉草，攻襘事久泯。炎帝垂灵编，言此殊足珍。崎驱乃有得，托以全余身。纷敷碧树阴，眄睐心所亲。"
        },
        {
            "标题": "箕子碑",
            "作者": "柳宗元",
            "内容": "　　凡大人之道有三：一曰正蒙难，二曰法授圣，三曰化及民。殷有仁人曰箕子，实具兹道以立于世，故孔子述六经之旨，尤殷勤焉。\n　　当纣之时，大道悖乱，天威之动不能戒，圣人之言无所用。进死以并命，诚仁矣，无益吾祀，故不为。委身以存祀，诚仁矣，与亡吾国，故不忍。具是二道，有行之者矣。是用保其明哲，与之俯仰；晦是谟范，辱于囚奴；昏而无邪，隤而不息；故在易曰“箕子之明夷”，正蒙难也。及天命既改，生人以正，乃出大法，用为圣师。周人得以序彝伦而立大典；故在书曰“以箕子归作《洪范》”，法授圣也。及封朝鲜，推道训俗，惟德无陋，惟人无远，用广殷祀，俾夷为华，化及民也。率是大道，丛于厥躬，天地变化，我得其正，其大人欤？\n　　呜乎！当其周时未至，殷祀未殄，比干已死，微子已去，向使纣恶未稔而自毙，武庚念乱以图存，国无其人，谁与兴理？是固人事之或然者也。然则先生隐忍而为此，其有志于斯乎？\n　　唐某年，作庙汲郡，岁时致祀，嘉先生独列于易象，作是颂云：\n　　蒙难以正，授圣以谟。宗祀用繁，夷民其苏。宪宪大人，显晦不渝。圣人之仁，道合隆污。明哲在躬，不陋为奴。冲让居礼，不盈称孤。高而无危，卑不可逾。非死非去，有怀故都。时诎而伸，卒为世模。易象是列，文王为徒。大明宣昭，崇祀式孚。古阙颂辞，继在后儒。 "
        },
        {
            "标题": "离觞不醉至驿却寄相送诸公",
            "作者": "柳宗元",
            "内容": "无限居人送独醒，可怜寂寞到长亭。 荆州不遇高阳侣，一夜春寒满下厅。"
        },
        {
            "标题": "从崔中丞过卢少尹郊居",
            "作者": "柳宗元",
            "内容": "寓居湘岸四无邻，世网难婴每自珍。莳药闲庭延国老，开樽虚室值贤人。泉回浅石依高柳，径转垂藤闲绿筠。 闻道偏为五禽戏，出门鸥鸟更相亲。"
        },
        {
            "标题": "郊居岁暮",
            "作者": "柳宗元",
            "内容": "屏居负山郭，岁暮惊离索。野迥樵唱来，庭空烧烬落。世纷因事远，心赏随年薄。默默谅何为，徒成今与昨。"
        },
        {
            "标题": "与崔策登西山",
            "作者": "柳宗元",
            "内容": "鹤鸣楚山静，露白秋江晓。连袂度危桥，萦回出林杪。西岑极远目，毫末皆可了。重叠九疑高，微茫洞庭小。迥穷两仪际，高出万象表。驰景泛颓波，遥风递寒筱。谪居安所习，稍厌从纷扰。生同胥靡遗，寿比彭铿夭。蹇连困颠踣，愚蒙怯幽眇。非令亲爱疏，谁使心神悄。偶兹遁山水，得以观鱼鸟。吾子幸淹留，缓我愁肠绕。"
        },
        {
            "标题": "古东门行",
            "作者": "柳宗元",
            "内容": "汉家三十六将军，东方雷动横阵云。鸡鸣函谷客如雾，貌同心异不可数。赤丸夜语飞电光，徼巡司隶眠如羊。当街一叱百吏走，冯敬胸中函匕首。凶徒侧耳潜惬心，悍臣破胆皆杜口。魏王卧内藏兵符，子西掩袂真无辜。羌胡毂下一朝起，敌国舟中非所拟。安陵谁辨削砺功，韩国讵明深井里。绝胭断骨那下补，万金宠赠不如土。"
        },
        {
            "标题": "零陵春望",
            "作者": "柳宗元",
            "内容": "平野春草绿，晓莺啼远林。日晴潇湘渚，云断岣嵝岑。仙驾不可望，世途非所任。凝情空景慕，万里苍梧阴。"
        },
        {
            "标题": "酬娄秀才寓居开元寺早秋月夜病中见寄",
            "作者": "柳宗元",
            "内容": "客有故园思，潇湘生夜愁。病依居士室，梦绕羽人丘。味道怜知止，遗名得自求。壁空残月曙，门掩候虫秋。谬委双金重，难征杂佩酬。碧霄无枉路，徒此助离忧。"
        },
        {
            "标题": "戏题阶前芍药",
            "作者": "柳宗元",
            "内容": "凡卉与时谢，妍华丽兹晨。欹红醉浓露，窈窕留馀春。孤赏白日暮，暄风动摇频。夜窗蔼芳气，幽卧知相亲。愿致溱洧赠，悠悠南国人。"
        },
        {
            "标题": "韦使君黄溪祈雨见召从行至祠下口号",
            "作者": "柳宗元",
            "内容": "骄阳愆岁事，良牧念菑畲。列骑低残月，鸣茄度碧虚。稍穷樵客路，遥驻野人居。谷口寒流净，丛祠古木疏。焚香秋雾湿，奠玉晓光初。肸蠁巫言报，精诚礼物余。惠风仍偃草，灵雨会随车。俟罪非真吏，翻惭奉简书。"
        },
        {
            "标题": "界围岩水帘",
            "作者": "柳宗元",
            "内容": "界围汇湘曲，青壁环澄流。悬泉粲成帘，罗注无时休。韵磬叩凝碧，锵锵彻岩幽。丹霞冠其巅，想像凌虚游。灵境不可状，鬼工谅难求。忽如朝玉皇，天冕垂前旒。楚臣昔南逐，有意仍丹丘。今我始北旋，新诏释缧囚。采真诚眷恋，许国无淹留。再来寄幽梦，遗贮催行舟。"
        },
        {
            "标题": "旦携谢山人至愚池",
            "作者": "柳宗元",
            "内容": "新沐换轻帻，晓池风露清。自谐尘外意，况与幽人行。霞散众山迥，天高数雁鸣。机心付当路，聊适羲皇情。"
        },
        {
            "标题": "送豆卢膺秀才南游序",
            "作者": "柳宗元",
            "内容": "君子病无乎内而饰乎外，有乎内而不饰乎外者。无乎内而饰乎外，则是设覆为阱也，祸孰大焉；有乎内而不饰乎外，则是焚梓毁璞也，诟孰甚焉！于是有切磋琢磨、镞砺栝羽之道，圣人以为重。豆卢生，内之有者也，余是以好之，而欲其遂焉。而恒以幼孤羸馁为惧，恤恤焉游诸侯求给乎是，是固所以有乎内者也。然而不克专志于学，饰乎外者未大，吾愿子以《诗》、《礼》为冠屦，以《春秋》为襟带，以图史为佩服，琅乎璆璜冲牙之响发焉，煌乎山龙华虫之采列焉，则揖让周旋乎宗庙朝廷斯可也。惜乎余无禄食于世，不克称其欲，成其志，而姑欲其速反也，故诗而序云。"
        },
        {
            "标题": "红蕉",
            "作者": "柳宗元",
            "内容": "晚英值穷节，绿润含朱光。以兹正阳色，窈窕凌清霜。远物世所重，旅人心独伤。回晖眺林际，摵摵无遗芳。"
        },
        {
            "标题": "南中荣橘柚",
            "作者": "柳宗元",
            "内容": "橘柚怀贞质，受命此炎方。密林耀朱绿，晚岁有馀芳。殊风限清汉，飞雪滞故乡。攀条何所叹，北望熊与湘。"
        },
        {
            "标题": "植灵寿木",
            "作者": "柳宗元",
            "内容": "白华鉴寒水，怡我适野情。前趋问长老，重复欣嘉名。蹇连易衰朽，方刚谢经菅。敢期齿杖赐？聊且移孤茎。丛萼中竞秀，分房处舒英。柔条乍反植，劲节常对生。循玩足忘疲，稍觉步武轻。安能事翦伐，持用资徒行。"
        },
        {
            "标题": "田家三首",
            "作者": "柳宗元",
            "内容": "蓐食徇所务，驱牛向东阡。鸡鸣村巷白，夜色归暮田。札札耒耜声，飞飞来乌鸢。竭兹筋力事，持用穷岁年。尽输助徭役，聊就空自眠。子孙日已长，世世还复然。\n篱落隔烟火，农谈四邻夕。庭际秋虫鸣，疏麻方寂历。蚕丝尽输税，机杼空倚壁。里胥夜经过，鸡黍事筵席。各言官长峻，文字多督责。东乡后租期，车毂陷泥泽。公门少推恕，鞭朴恣狼藉。努力慎经营，肌肤真可惜。迎新在此岁，唯恐踵前迹。\n古道饶蒺藜，萦回古城曲。蓼花被堤岸，陂水寒更绿。是时收获竟，落日多樵牧。风高榆柳疏，霜重梨枣熟。行人迷去住，野鸟竞栖宿。田翁笑相念，昏黑慎原陆。今年幸少丰，无厌饘与粥。"
        },
        {
            "标题": "独觉",
            "作者": "柳宗元",
            "内容": "觉来窗牖空，寥落雨声晓。良游怨迟暮，末事惊纷扰。为问经世心，古人难尽了。"
        },
        {
            "标题": "法华寺西亭夜饮",
            "作者": "柳宗元",
            "内容": "祇树夕阳亭，共倾三昧酒。雾暗水连阶，月明花覆牖。莫厌樽前醉，相看未白首。"
        },
        {
            "标题": "禅堂",
            "作者": "柳宗元",
            "内容": "发地结菁茆，团团抱虚白。山花落幽户，中有忘机客。涉有本非取，照空不待析。万籁俱缘生，窅然喧中寂。心境本同如，鸟飞无遗迹。"
        },
        {
            "标题": "送元暠师诗",
            "作者": "柳宗元",
            "内容": "侯门辞必服，忍位取悲增。去鲁心犹在，从周力未能。家山余五柳，人世遍千灯。莫让金钱施，无生道自弘。"
        },
        {
            "标题": "巽上人以竹间自采新茶见赠酬之以诗",
            "作者": "柳宗元",
            "内容": "芳丛翳湘竹，零露凝清华。复此雪山客，晨朝掇灵芽。蒸烟俯石濑，咫尺凌丹崖。圆方丽奇色，圭璧无纤瑕。呼儿爨金鼎，馀馥延幽遐。涤虑发真照，还源荡昏邪。犹同甘露饭，佛事薰毗耶。咄此蓬瀛侣，无乃贵流霞。"
        },
        {
            "标题": "零陵赠李卿元侍御简吴武陵",
            "作者": "柳宗元",
            "内容": "理世固轻士，弃捐湘之湄。阳光竟四溟，敲石安所施。铩羽集枯干，低昂互鸣悲。朔云吐风寒，寂历穷秋时。君子尚容与，小人守兢危。惨凄日相视，离忧坐自滋。樽酒聊可酌，放歌谅徒为。惜无协律者，窈眇弦吾诗。"
        },
        {
            "标题": "闻籍田有感",
            "作者": "柳宗元",
            "内容": "天田不日降皇舆，留滞长沙岁又除。宣室无由问釐事，周南何处托成书。"
        },
        {
            "标题": "湘口馆潇湘二水所会",
            "作者": "柳宗元",
            "内容": "九疑浚倾奔，临源委萦回。会合属空旷，泓澄停风雷。高馆轩霞表，危楼临山隈。兹辰始澄霁，纤云尽褰开。天秋日正中，水碧无尘埃。杳杳渔父吟，叫叫羁鸿哀。境胜岂不豫，虑分固难裁。升高欲自舒，弥使远念来。归流驶且广，泛舟绝沿洄。"
        },
        {
            "标题": "赠江华长老",
            "作者": "柳宗元",
            "内容": "老僧道机熟，默语心皆寂。去岁别舂陵，沿流此投迹。室空无侍者，巾屦唯挂壁。一饭不愿馀，跏趺便终夕。风窗疏竹响，露井寒松滴。偶地即安居，满庭芳草积。"
        },
        {
            "标题": "唐铙歌鼓吹曲·东蛮",
            "作者": "柳宗元",
            "内容": "东蛮有谢氏，冠带理海中。自言我异世，虽圣莫能通。王卒如飞翰，鹏骞骇群龙。轰然自天坠，乃信神武功。系虏君臣人，累累来自东。无思不服从，唐业如山崇。百辟拜稽首，咸愿图形容。如周王会书，永永传无穷。睢盱万状乖，咿嗢九译重。广轮抚四海，浩浩如皇风。歌诗铙鼓间，以壮我元戎。"
        },
        {
            "标题": "掩役夫张进骸",
            "作者": "柳宗元",
            "内容": "生死悠悠尔，一气聚散之。偶来纷喜怒，奄忽已复辞。为役孰贱辱？为贵非神奇。一朝纩息定，枯朽无妍蚩。生平勤皂枥，锉秣不告疲。既死给槥椟，葬之东山基。奈何值崩湍，荡析临路垂。髐然暴百骸，散乱不复支。从者幸告余，眷之涓然悲。猫虎获迎祭，犬马有盖帷。伫立唁尔魂，岂复识此为？畚锸载埋瘗，沟渎护其危。我心得所安，不谓尔有知。掩骼著春令，兹焉值其时。及物非吾事，聊且顾尔私。"
        },
        {
            "标题": "唐铙歌鼓吹曲·河右平",
            "作者": "柳宗元",
            "内容": "河右澶漫，顽为之魁。王师如雷震，昆仑以颓。上聋下聪，骜不可回。助雠抗有德，惟人之灾。乃溃乃奋，执缚归厥命。万室蒙其仁，一夫则病。濡以鸿泽，皇之圣。威畏德怀，功以定。顺之于理，物咸遂厥性。"
        },
        {
            "标题": "唐铙歌鼓吹曲·奔鲸沛",
            "作者": "柳宗元",
            "内容": "奔鲸沛，荡海垠。吐霓翳日，腥浮云。帝怒下顾，哀垫昏。授以神柄，推元臣。手援天矛，截脩鳞。披攘蒙霿，开海门。地平水静，浮天根。羲和显耀，乘清氛。赫炎溥畅，融大钧。"
        },
        {
            "标题": "哭连州凌员外司马",
            "作者": "柳宗元",
            "内容": "废逐人所弃，遂为鬼神欺。才难不其然，卒与大患期。凌人古受氏，吴世夸雄姿。寂寞富春水，英气方在斯。六学成一贯，精义穷发挥。著书逾十年，幽赜靡不推。天庭掞高文，万字若波驰。记室征两府，宏谋耀其奇。车酋轩下东越，列郡苏疲羸。宛宛凌江羽，来栖翰林枝。孝文留弓剑，中外方危疑。抗声促遗诏，定命由陈辞。徒隶肃曹官，征赋参有司。出守乌江浒，左迁湟水湄。高堂倾故国，葬祭限囚羁。仲叔继幽沦，狂叫唯童儿。一门即无主，焉用徒生为！举声但呼天，孰知神者谁？泣尽目无见，肾伤足不持。溘死委炎荒，臧获守灵帷。平生负国谴，骇骨非敢私。盖棺未塞责，孤旐凝寒颸。念昔始相遇，腑肠为君知。进身齐选择，失路同瑕疵。本期济仁义，合为众所嗤。灭身竟不试，世义安可支！恬死百忧尽，苟生万虑滋。顾余九逝魂，与子各何之？我歌诚自恸，非独为君悲！"
        },
        {
            "标题": "唐铙歌鼓吹曲·高昌",
            "作者": "柳宗元",
            "内容": "麹氏雄西北，别绝臣外区。既恃远且险，纵傲不我虞。烈烈王者师，熊螭以为徒。龙旂翻海浪，馹骑驰坤隅。贲育搏婴儿，一扫不复馀。平沙际天极，但见黄云驱。臣靖执长缨，智勇伏囚拘。文皇南面坐，夷狄千群趋。咸称天子神，往古不得俱。献号天可汗，以覆我国都。兵戎不交害，各保性与躯。"
        },
        {
            "标题": "柳州寄丈人周韶州",
            "作者": "柳宗元",
            "内容": "越绝孤城千万峰，空斋不语坐高舂。印文生绿经旬合，砚匣留尘尽日封。梅岭寒烟藏翡翠，桂江秋水露鰅鳙。丈人本自忘机事，为想年来憔悴容。"
        },
        {
            "标题": "种白蘘荷",
            "作者": "柳宗元",
            "内容": "皿虫化为疠，夷俗多所神。衔猜每腊毒，谋富不为仁。蔬果自远至，杯酒盈肆陈。言甘中必苦，何用知其真？华洁事外饰，尤病中州人。钱刀恐贾害，饥至益逡巡。窜伏常战栗，怀故逾悲辛。庶氏有嘉草，攻襘事久泯。炎帝垂灵编，言此殊足珍。崎驱乃有得，托以全余身。纷敷碧树阴，眄睐心所亲。"
        },
        {
            "标题": "巽公院五咏",
            "作者": "柳宗元",
            "内容": "净土堂结习自无始，沦溺穷苦源。流形及兹世，始悟三空门。华堂开净域，图像焕且繁。清冷焚众香，微妙歌法言。稽首愧导师，超遥谢尘昏。\n曲讲堂寂灭本非断，文字安可离！曲堂何为设？高士方在斯。圣默寄言宣，分别乃无知。趣中即空假，名相与谁期？愿言绝闻得，忘意聊思惟。\n禅堂发地结菁茆，团团抱虚白。山花落幽户，中有忘机客。涉有本非取，照空不待析。万籁俱缘生，窅然喧中寂。心境本同如，鸟飞无遗迹。\n芙蓉亭新亭俯朱槛，嘉木开芙蓉。清香晨风远，溽彩寒露浓。潇洒出人世，低昂多异容。尝闻色空喻，造物谁为工？留连秋月晏，迢递来山钟。\n苦竹桥危桥属幽径，缭绕穿疏林。迸箨分苦节，轻筠抱虚心。俯瞰涓涓流，仰聆萧萧吟。差池下烟日，嘲哳鸣山禽。谅无要津用，栖息有馀阴。 "
        },
        {
            "标题": "芙蓉亭",
            "作者": "柳宗元",
            "内容": "新亭俯朱槛，嘉木开芙蓉。清香晨风远，溽彩寒露浓。潇洒出人世，低昂多异容。尝闻色空喻，造物谁为工？留连秋月晏，迢递来山钟。"
        },
        {
            "标题": "游朝阳岩遂登西亭二十韵",
            "作者": "柳宗元",
            "内容": "谪弃殊隐沦，登陟非远郊。所怀缓伊郁，讵欲肩夷巢。高岩瞰清江，幽窟潜神蛟。开旷延阳景，回薄攒林梢。西亭构其巅，反宇临呀庨。背瞻星辰兴，下见云雨交。惜非吾乡土，得以荫菁茆。羁贯去江介，世仕尚函崤。故墅即沣川，数亩均肥硗。台馆集荒丘，池塘疏沈坳。会有圭组恋，遂贻山林嘲。薄躯信无庸，锁屑剧斗筲。囚居固其宜，厚羞久已包。庭除植蓬艾，隟牖悬蟏蛸。所赖山水客，扁舟柱长梢。挹流敌清觞，掇野代嘉肴。适道有高言，取乐非弦匏。逍遥屏幽昧，澹薄辞喧呶。晨鸡不余欺，风雨闻嘐嘐。再期永日闲，提挈移中庖。"
        },
        {
            "标题": "唐铙歌鼓吹曲·战武牢",
            "作者": "柳宗元",
            "内容": "战武牢，动河朔。逆之助，图掎角。怒鷇麛，抗乔岳。翘萌牙，傲霜雹。王谋内定，申掌握。铺施芟夷，二主缚。惮华戎，廓封略。命之瞢，毕以斮。归有德，唯先觉。"
        },
        {
            "标题": "北还登汉阳北原题临川驿",
            "作者": "柳宗元",
            "内容": "驱车方向阙，回首一临川。多垒非余耻，无谋终自怜。\n\n乱松知野寺，馀雪记山田。惆怅樵渔事，今还又落然。"
        },
        {
            "标题": "舞曲歌辞。白纻歌",
            "作者": "柳宗元",
            "内容": "翠帷双卷出倾城，龙剑破匣霜月明。朱唇掩抑悄无声，\n\n金簧玉磬宫中生。下沉秋水激太清，天高地迥凝日晶，\n\n羽觞荡漾何事倾。"
        },
        {
            "标题": "同刘二十八院长述旧言怀感时书事奉寄澧州…赠二君子",
            "作者": "柳宗元",
            "内容": "弱岁游玄圃，先容幸弃瑕。名劳长者记，文许后生夸。\n\n鷃翼尝披隼，蓬心类倚麻。继酬天禄署，俱尉甸侯家。\n\n宪府初收迹，丹墀共拜嘉。分行参瑞兽，传点乱宫鸦。\n\n执简宁循枉，持书每去邪。鸾凤标魏阙，熊武负崇牙。\n\n辨色宜相顾，倾心自不哗。金炉仄流月，紫殿启晨霞。\n\n未竟迁乔乐，俄成失路嗟。还如渡辽水，更似谪长沙。\n\n别怨秦城暮，途穷越岭斜。讼庭闲枳棘，候吏逐麋麚。\n\n三载皇恩畅，千年圣历遐。朝宗延驾海，师役罢梁溠。\n\n京邑搜贞干，南宫步渥洼。世惟材是梓，人仰骥中骅。\n\n欻刺苗入地，仍逾赣石崖。礼容垂gb琫，戍备响錏鍜。\n\n宠即郎官旧，威从太守加。建旟翻鸷鸟，负弩绕文蛇。\n\n册府荣八命，中闱盛六珈。肯随胡质矫，方恶马融奢。\n\n褒德符新换，怀仁道并遮。俗嫌龙节晚，朝讶介圭赊。\n\n禹贡输苞匦，周官赋秉秅.雄风吞七泽，异产控三巴。\n\n即事观农稼，因时展物华。秋原被兰叶，春渚涨桃花。\n\n令肃军无扰，程悬市禁贳。不应虞竭泽，宁复叹栖苴。\n\n蹀躞驺先驾，笼铜鼓报衙。染毫东国素，濡印锦溪砂。\n\n货积舟难泊，人归山倍畬。吴歈工折柳，楚舞旧传芭。\n\n隐几松为曲，倾樽石作污。寒初荣橘柚，夏首荐枇杷。\n\n祀变荆巫祷，风移鲁妇髽。已闻施恺悌，还睹正奇邪。\n\n慕友惭连璧，言姻喜附葭。沉埋全死地，流落半生涯。\n\n入郡腰恒折，逢人手尽叉。敢辞亲耻污，唯恐长疵瘕。\n\n善幻迷冰火，齐谐笑柏涂。东门牛屡饭，中散虱空爬。\n\n逸戏看猿斗，殊音辨马挝。渚行狐作孽，林宿鸟为ff.\n\n同病忧能老，新声厉似姱。岂知千仞坠，只为一毫差。\n\n守道甘长绝，明心欲自gn.贮愁听夜雨，隔泪数残葩。\n\n枭族音常聒，豺群喙竞呀。岸芦翻毒蜃，谿竹斗狂犘。\n\n野鹜行看弋，江鱼或共叉。瘴氛恒积润，讹火亟生煆。\n\n耳静烦喧蚁，魂惊怯怒蛙。风枝散陈叶，霜蔓綖寒瓜。\n\n雾密前山桂，冰枯曲沼蕸。思乡比庄舄，遁世遇眭夸。\n\n渔舍茨荒草，村桥卧古槎。御寒衾用罽，挹水勺仍椰。\n\n窗蠹惟潜蝎，甍涎竞缀蜗。引泉开故窦，护药插新笆。\n\n树怪花因槲，虫怜目待虾。骤歌喉易嗄，饶醉鼻成齄。\n\n曳捶牵羸马，垂蓑牧艾豭.已看能类鳖，犹讶雉为鷨。\n\n谁采中原菽，徒巾下泽车。俚儿供苦笋，伧父馈酸楂。\n\n劝策扶危杖，邀持当酒茶。道流征短褐，禅客会袈裟。\n\n香饭舂菰米，珍蔬折五茄。方期饮甘露，更欲吸流霞。\n\n屋鼠从穿兀，林狙任攫拏。春衫裁白纻，朝帽挂乌纱。\n\n屡叹恢恢网，频摇肃肃罝.衰荣因蓂荚，盈缺几虾蟆。\n\n路识沟边柳，城闻陇上笳。共思捐佩处，千骑拥青緺。"
        },
        {
            "标题": "种朮",
            "作者": "柳宗元",
            "内容": "守闲事服饵，采朮东山阿。东山幽且阻，疲苶烦经过。\n\n戒徒劚灵根，封植閟天和。违尔涧底石，彻我庭中莎。\n\n土膏滋玄液，松露坠繁柯。南东自成亩，缭绕纷相罗。\n\n晨步佳色媚，夜眠幽气多。离忧苟可怡，孰能知其他。\n\n爨竹茹芳叶，宁虑瘵与瘥。留连树蕙辞，婉娩采薇歌。\n\n悟拙甘自足，激清愧同波。单豹且理内，高门复如何。"
        },
        {
            "标题": "奉和杨尚书郴州追和故李中书夏日登北楼…依本诗韵次用",
            "作者": "柳宗元",
            "内容": "郡楼有遗唱，新和敌南金。境以道情得，人期幽梦寻。\n\n层轩隔炎暑，迥野恣窥临。凤去徽音续，芝焚芳意深。\n\n游鳞出陷浦，唳鹤绕仙岑。风起三湘浪，云生万里阴。\n\n宏规齐德宇，丽藻竞词林。静契分忧术，闲同迟客心。\n\n骅骝当远步，鶗鴂莫相侵。今日登高处，还闻梁父吟。"
        },
        {
            "标题": "种朮",
            "作者": "柳宗元",
            "内容": "守閒事服饵，采朮东山阿。东山幽且阻，疲苶烦经过。\n戒徒斸灵根，封植閟天和。违尔涧底石，彻我庭中莎。\n土膏滋玄液，松露坠繁柯。南东自成亩，缭绕纷相罗。\n晨步佳色媚，夜眠幽气多。离忧苟可怡，孰能知其他。\n爨竹茹芳叶，宁虑瘵与瘥。留连树蕙辞，婉娩采薇歌。\n悟拙甘自足，激清愧同波。单豹且理内，高门复如何。"
        },
        {
            "标题": "韦道安（道安尝佐张建封于徐州，及军乱而道安自杀）",
            "作者": "柳宗元",
            "内容": "道安本儒士，颇擅弓剑名。二十游太行，暮闻号哭声。\n\n疾驱前致问，有叟垂华缨。言我故刺史，失职还西京。\n\n偶为群盗得，毫缕无馀赢。货财足非吝，二女皆娉婷。\n\n苍黄见驱逐，谁识死与生。便当此殒命，休复事晨征。\n\n一闻激高义，眦裂肝胆横。挂弓问所往，趫捷超峥嵘。\n\n见盗寒涧阴，罗列方忿争。一矢毙酋帅，馀党号且惊。\n\n麾令递束缚，纆索相拄撑。彼姝久褫魄，刃下俟诛刑。\n\n却立不亲授，谕以从父行。捃收自担肩，转道趋前程。\n\n夜发敲石火，山林如昼明。父子更抱持，涕血纷交零。\n\n顿首愿归货，纳女称舅甥。道安奋衣去，义重利固轻。\n\n师婚古所病，合姓非用兵。朅来事儒术，十载所能逞。\n\n慷慨张徐州，朱邸扬前旌。投躯获所愿，前马出王城。\n\n辕门立奇士，淮水秋风生。君侯既即世，麾下相欹倾。\n\n立孤抗王命，钟鼓四野鸣。横溃非所壅，逆节非所婴。\n\n举头自引刃，顾义谁顾形。烈士不忘死，所死在忠贞。\n\n咄嗟徇权子，翕习犹趋荣。我歌非悼死，所悼时世情。"
        },
        {
            "标题": "酬徐二中丞普宁郡内池馆即事见寄",
            "作者": "柳宗元",
            "内容": "鹓鸿念旧行，虚馆对芳塘。落日明朱槛，繁花照羽觞。\n\n泉归沧海近，树入楚山长。荣贱俱为累，相期在故乡。"
        },
        {
            "标题": "朗州窦常员外寄刘二十八诗，见促行骑走笔酬赠",
            "作者": "柳宗元",
            "内容": "投荒垂一纪，新诏下荆扉。疑比庄周梦，情如苏武归。\n\n赐环留逸响，五马助征騑.不羡衡阳雁，春来前后飞。"
        },
        {
            "标题": "酬贾鹏山人郡内新栽松寓兴见赠二首",
            "作者": "柳宗元",
            "内容": "芳朽自为别，无心乃玄功。夭夭日放花，荣耀将安穷。\n\n青松遗涧底，擢莳兹庭中。积雪表明秀，寒花助葱茏。\n\n贞幽夙有慕，持以延清风。\n\n无能常闭阁，偶以静见名。奇姿来远山，忽似人家生。\n\n劲色不改旧，芳心与谁荣。喧卑岂所安，任物非我情。\n\n清韵动竽瑟，谐此风中声。"
        },
        {
            "标题": "酬娄秀才将之淮南见赠之什（娄秀才，图南也）",
            "作者": "柳宗元",
            "内容": "远弃甘幽独，谁云值故人。好音怜铩羽，濡沫慰穷鳞。\n\n困志情惟旧，相知乐更新。浪游轻费日，醉舞讵伤春。\n\n风月欢宁间，星霜分益亲。已将名是患，还用道为邻。\n\n机事齐飘瓦，嫌猜比拾尘。高冠余肯赋，长铗子忘贫。\n\n晼晚惊移律，暌携忽此辰。开颜时不再，绊足去何因。\n\n海上销魂别，天边吊影身。只应西涧水，寂寞但垂纶。"
        },
        {
            "标题": "酬娄秀才将之淮南见赠之什",
            "作者": "柳宗元",
            "内容": "远弃甘幽独，谁云值故人。好音怜铩羽，濡沫慰穷鳞。困志情惟旧，相知乐更新。浪游轻费日，醉舞讵伤春。风月欢宁间，星霜分益亲。已将名是患，还用道为邻。机事齐飘瓦，嫌猜比拾尘。高冠余肯赋，长铗子忘贫。晚惊移律，暌携忽此辰。开颜时不再，绊足去何因。海上销魂别，天边吊影身。只应西涧水，寂寞但垂纶。"
        },
        {
            "标题": "春怀故园",
            "作者": "柳宗元",
            "内容": "九扈鸣已晚，楚乡农事春。悠悠故池水，空待灌园人。\n"
        },
        {
            "标题": "善谑驿和刘梦得酹淳于先生",
            "作者": "柳宗元",
            "内容": "水上鹄已去，亭中鸟又鸣。辞因使楚重，名为救齐成。\n\n荒垄遽千古，羽觞难再倾。刘伶今日意，异代是同声。"
        },
        {
            "标题": "殷贤戏批书后寄刘连州并示孟仑二童",
            "作者": "柳宗元",
            "内容": "书成欲寄庾安西，纸背应劳手自题。\n\n闻道近来诸子弟，临池寻已厌家鸡。"
        },
        {
            "标题": "答刘连州邦字",
            "作者": "柳宗元",
            "内容": "连璧本难双，分符刺小邦。崩云下漓水，劈箭上浔江。\n\n负弩啼寒狖，鸣枹惊夜狵.遥怜郡山好，谢守但临窗。"
        },
        {
            "标题": "奉和周二十二丈酬郴州侍郎衡江夜泊得韶州书…代意之作",
            "作者": "柳宗元",
            "内容": "丘山仰德耀，天路下征騑.梦喜三刀近，书嫌五载违。\n\n凝情江月落，属思岭云飞。会入司徒府，还邀周掾归。"
        },
        {
            "标题": "登蒲州石矶望横江口潭岛深迥斜对香零山",
            "作者": "柳宗元",
            "内容": "隐忧倦永夜，凌雾临江津。猿鸣稍已疏，登石娱清沦。\n\n日出洲渚静，澄明皛无垠。浮晖翻高禽，沉景照文鳞。\n\n双江汇西奔，诡怪潜坤珍。孤山乃北峙，森爽栖灵神。\n\n洄潭或动容，岛屿疑摇振。陶埴兹择土，蒲鱼相与邻。\n\n信美非所安，羁心屡逡巡。纠结良可解，纡郁亦已伸。\n\n高歌返故室，自罔非所欣。"
        },
        {
            "标题": "桂州北望秦驿，手开竹径至钓矶，留待徐容州",
            "作者": "柳宗元",
            "内容": "幽径为谁开，美人城北来。王程倘馀暇，一上子陵台。"
        },
        {
            "标题": "叠前",
            "作者": "柳宗元",
            "内容": "小学新翻墨沼波，羡君琼树散枝柯。\n\n左家弄玉唯娇女，空觉庭前鸟迹多。"
        },
        {
            "标题": "段九秀才处见亡友吕衡州书迹",
            "作者": "柳宗元",
            "内容": "交侣平生意最亲，衡阳往事似分身。\n\n袖中忽见三行字，拭泪相看是故人。"
        },
        {
            "标题": "奉平淮夷雅表。方城命愬守也卒入蔡得其大丑以平淮右",
            "作者": "柳宗元",
            "内容": "方城临临，王卒峙之。匪徼匪竞，皇有正命。\n\n皇命于愬，往舒余仁。踣彼艰顽，柔惠是驯。\n\n愬拜即命，于皇之训。既砺既攻，以后厥刃。\n\n王师嶷嶷，熊罴是式。衔勇韬力，日思予殛。\n\n寇昏以狂，敢蹈愬疆。士获厥心，大袒高骧。\n\n长戟酋矛，粲其绥章。右翦左屠，聿禽其良。\n\n其良既宥，告以父母。恩柔于肌，卒贡尔有。\n\n维彼攸恃，乃侦乃诱。维彼攸宅，乃发乃守。\n\n其恃爰获，我功我多。阴谍厥图，以究尔讹。\n\n雨雪洋洋，大风来加，于燠其寒，于迩其遐。\n\n汝阴之茫，悬瓠之峨。是震是拔，大歼厥家。\n\n狡虏既縻，输于国都。示之市人，即社行诛。\n\n乃谕乃止，蔡有厚喜。完其室家，仰父俯子。\n\n汝水沄沄，既清而瀰。蔡人行歌，我步逶迟。\n\n蔡人歌矣，蔡风和矣。孰颣蔡初，胡甈尔居。\n\n式慕以康，为愿有馀。是究是咨，皇德既舒。\n\n皇曰咨愬，裕乃父功。昔我文祖，惟西平是庸。\n\n内诲于家，外刑于邦。孰是蔡人，而不率从。\n\n蔡人率止，惟西平有子。西平有子，惟我有臣。\n\n畴允大邦，俾惠我人。于庙告功，以顾万方。"
        },
        {
            "标题": "法华寺石门精舍三十韵",
            "作者": "柳宗元",
            "内容": "拘情病幽郁，旷志寄高爽。\n\n愿言怀名缁，东峰旦夕仰。始欣云雨霁，尤悦草木长。\n\n道同有爱弟，披拂恣心赏。松谿窈窕入，石栈夤缘上。\n\n萝葛绵层甍，莓苔侵标榜。密林互对耸，绝壁俨双敞。\n\n堑峭出蒙笼，墟险临滉漾。稍疑地脉断，悠若天梯往。\n\n结构罩群崖，回环驱万象。小劫不逾瞬，大千若在掌。\n\n体空得化元，观有遗细想。喧烦困蠛蠓，跼蹐疲魍魉。\n\n寸进谅何营，寻直非所枉。探奇极遥瞩，穷妙閟清响。\n\n理会方在今，神开庶殊曩。兹游苟不嗣，浩气竟谁养。\n\n道异诚所希，名宾匪余仗。超摅藉外奖，俯默有内朗。\n\n鉴尔揖古风，终焉乃吾党。潜躯委缰锁，高步谢尘坱.\n\n蓄志徒为劳，追踪将焉仿。淹留值颓暮，眷恋睇遐壤。\n\n映日雁联轩，翻云波泱漭。殊风纷已萃，乡路悠且广。\n\n羁木畏漂浮，离旌倦摇荡。昔人叹违志，出处今已两。\n\n何用期所归，浮图有遗像。幽蹊不盈尺，虚室有函丈。\n\n微言信可传，申旦稽吾颡。"
        },
        {
            "标题": "放鹧鸪词",
            "作者": "柳宗元",
            "内容": "楚越有鸟甘且腴，嘲嘲自名为鹧鸪。徇媒得食不复虑，\n\n机械潜发罹罝罦.羽毛摧折触笼籞，烟火煽赫惊庖厨。\n\n鼎前芍药调五味，膳夫攘腕左右视。齐王不忍觳觫牛，\n\n简子亦放邯郸鸠。二子得意犹念此，况我万里为孤囚。\n\n破笼展翅当远去，同类相呼莫相顾。"
        },
        {
            "标题": "杂曲歌辞。行路难三首",
            "作者": "柳宗元",
            "内容": "君不见夸父逐日窥虞渊，跳踉北海超昆仑。\n\n披霄决汉出沆漭，瞥裂左右遗星辰。须臾力尽道渴死，\n\n狐鼠蜂蚁争噬吞。北方竫人长九寸，开口抵掌更笑喧。\n\n啾啾饮食滴与粒，生死亦足终天年。睢盱大志少成遂，\n\n坐使儿女相悲怜。\n\n虞衡斤斧罗千山，工命采斫杙与椽。深林土翦十取一，\n\n百牛连鞅摧双辕。万围千寻妨道路，东西蹶倒山火焚。\n\n遗馀毫末不见保，躝跞涧壑何当存。群材未成质已夭，\n\n突兀gE豁空岩峦。柏梁天灾武库火，匠石狼顾相愁冤。\n\n君不见南山栋梁益稀少，爱材养育谁复论。\n\n飞雪断道冰成梁，侯家炽炭雕玉房。蟠龙吐耀虎喙张，\n\n熊蹲豹掷争低昂。攒峦丛崿射朱光，丹霞翠雾飘奇香。\n\n美人四向回明珰，雪山冰谷晞太阳。星躔奔走不得止，\n\n奄忽双燕栖虹梁。风台露榭生光饰，死灰弃置参与商。\n\n盛时一去贵反贱，桃笙葵扇安可常。"
        },
        {
            "标题": "奉酬杨侍郎丈因送八叔拾遗戏赠诏追南来诸宾二首",
            "作者": "柳宗元",
            "内容": "贞一来时送彩笺，一行归雁慰惊弦。\n\n翰林寂寞谁为主，鸣凤应须早上天。\n\n一生判却归休，谓著南冠到头。\n\n冶长虽解缧绁，无由得见东周。"
        },
        {
            "标题": "商山临路有孤松往来斫以…编竹成楥遂其生植感而赋诗",
            "作者": "柳宗元",
            "内容": "孤松停翠盖，托根临广路。不以险自防，遂为明所误。\n\n幸逢仁惠意，重此藩篱护。犹有半心存，时将承雨露。"
        },
        {
            "标题": "唐铙歌鼓吹曲十二篇·梁之余，保荆衡巴巫，",
            "作者": "柳宗元",
            "内容": "苞枿矣i，惟恨之蟠。弥巴蔽荆，负南极以安。曰我旧梁氏，缉绥艰难。江汉之阻，都邑固以完。圣人作，神武用。有臣勇智，奋不以众。投迹死地，谋猷纵。化敌为家，虑则中。浩浩海裔，不威而同。系缧降王。定厥功。澶漫万里，宣唐风。蛮夷九译，咸来从。凯旋金奏，象形容。震赫万国，罔不龚。"
        },
        {
            "标题": "省试观庆云图诗",
            "作者": "柳宗元",
            "内容": "设色既成象，卿云示国都。九天开秘祉，百辟赞嘉谟。\n\n抱日依龙衮，非烟近御炉。高标连汗漫，迥望接虚无。\n\n裂素荣光发，舒华瑞色敷。恒将配尧德，垂庆代河图。"
        },
        {
            "标题": "龟背戏",
            "作者": "柳宗元",
            "内容": "长安新技出宫掖，喧喧初遍王侯宅。玉盘滴沥黄金钱，\n\n皎如文龟丽秋天。八方定位开神卦，六甲离离齐上下。\n\n投变转动玄机卑，星流霞破相参差。四分五裂势未已，\n\n出无入有谁能知。乍惊散漫无处所，须臾罗列已如故。\n\n徒言万事有盈虚，终朝一掷知胜负。修门象棋不复贵，\n\n魏宫妆奁世所弃。岂如瑞质耀奇文，愿持千岁寿吾君。\n\n庙堂巾笥非余慕，钱刀儿女徒纷纷。"
        },
        {
            "标题": "过衡山见新花开却寄弟",
            "作者": "柳宗元",
            "内容": "故国名园久别离，今朝楚树发南枝。\n\n晴天归路好相逐，正是峰前回雁时。"
        },
        {
            "标题": "始见白发题所植海石榴",
            "作者": "柳宗元",
            "内容": "几年封植爱芳丛，韵艳朱颜竟不同。\n\n从此休论上春事，看成古木对衰翁。"
        },
        {
            "标题": "韩漳州书报彻上人亡因寄二绝",
            "作者": "柳宗元",
            "内容": "早岁京华听越吟，闻君江海分逾深。\n\n他时若写兰亭会，莫画高僧支道林。\n\n频把琼书出袖中，独吟遗句立秋风。\n\n桂江日夜流千里，挥泪何时到甬东。"
        },
        {
            "标题": "弘农公以硕德伟材屈于诬枉左官…谨献诗五十韵以毕微志",
            "作者": "柳宗元",
            "内容": "知命儒为贵，时中圣所臧。处心齐宠辱，遇物任行藏。\n\n关识新安地，封传临晋乡。挺生推豹蔚，遐步仰龙骧。\n\n干有千寻竦，精闻百炼钢。茂功期舜禹，高韵状羲黄。\n\n足逸诗书囿，锋摇翰墨场。雅歌张仲德，颂祝鲁侯昌。\n\n宪府初腾价，神州转耀铓。右言盈简策，左辖备条纲。\n\n响切晨趋佩，烟浓近侍香。司仪六礼洽，论将七兵扬。\n\n合乐来仪凤，尊祠重饩羊。卿材优柱石，公器擅岩廊。\n\n峻节临衡峤，和风满豫章。人归父母育，郡得股肱良。\n\n细故谁留念，烦言肯过防。璧非真盗客，金有误持郎。\n\n龟虎休前寄，貂蝉冠旧行。训刑方命吕，理剧复推张。\n\n直用明销恶，还将道胜刚。敬逾齐国社，恩比召南棠。\n\n希怨犹逢怒，多容竞忤强。火炎侵琬琰，鹰击谬鸾凰。\n\n刻木终难对，焚芝未改芳。远迁逾桂岭，中徙滞馀杭。\n\n顾土虽怀赵，知天讵畏匡。论嫌齐物诞，骚爱远游伤。\n\n丽泽周群品，重明照万方。斗间收紫气，台上挂清光。\n\n福为深仁集，妖从盛德禳。秦民啼畎亩，周士舞康庄。\n\n采绶还垂艾，华簪更截肪。高居迁鼎邑，遥傅好书王。\n\n碧树环金谷，丹霞映上阳。留欢唱容与，要醉对清凉。\n\n故友仍同里，常僚每合堂。渊龙过许劭，冰鲤吊王祥。\n\n玉漏天门静，铜驼御路荒。涧瀍秋潋滟，嵩少暮微茫。\n\n遵渚徒云乐，冲天自不遑。降神终入辅，种德会明扬。\n\n独弃伧人国，难窥夫子墙。通家殊孔李，旧好即潘杨。\n\n世议排张挚，时情弃仲翔。不言缧绁枉，徒恨纆徽长。\n\n贾赋愁单阏，邹书怯大梁。炯心那自是，昭世懒佯狂。\n\n鸣玉机全息，怀沙事不忘。恋恩何敢死，垂泪对清湘。"
        },
        {
            "标题": "奉平淮夷雅表。皇武命丞相度董师集大功也",
            "作者": "柳宗元",
            "内容": "皇耆其武，于溵于淮。既巾乃车，环蔡具来。\n\n狡众昏嚚，甚毒于酲。狂奔叫呶，以干大刑。\n\n皇咨于度，惟汝一德。旷诛四纪，其徯汝克。\n\n锡汝斧钺，其往视师。师是蔡人，以宥以釐。\n\n度拜稽首，庙于元龟。既祃既类，于社是宜。\n\n金节煌煌，锡质雕戈。犀甲熊旂，威命是荷。\n\n度拜稽首，出次于东。天子饯之，罍斝是崇。\n\n鼎臑俎胾，五献百笾。凡百卿士，班以周旋。\n\n既涉于浐，乃翼乃前。孰图厥犹，其佐多贤。\n\n宛宛周道，于山于川。远扬迩昭，陟降连连。\n\n我旆我旗，于道于陌。训于群帅，拳勇来格。\n\n公曰徐之，无恃额额。式和尔容，惟义之宅。\n\n进次于郾，彼昏卒狂。裒凶鞠顽，锋猬斧螗，\n\n赤子匍匐，厥父是亢。怒其萌芽，以悖太阳。\n\n王旅浑浑，是佚是怙。既获敌师，若饥得餔.\n\n蔡凶伊窘，悉起来聚。左捣其虚，靡愆厥虑。\n\n载辟载袚，丞相是临。弛其武刑，谕我德心。\n\n其危既安，有长如林。曾是讙譊，化为讴吟。\n\n皇曰来归，汝复相予。爵之成国，胙以夏区。\n\n度拜稽首，天子圣神。度拜稽首，皇祐下人。\n\n淮夷既平，震是朔南。宜庙宜郊，以告德音。\n\n归牛休马，丰稼于野。我武惟皇，永保无疆。"
        },
        {
            "标题": "寄韦珩",
            "作者": "柳宗元",
            "内容": "初拜柳州出东郊，道旁相送皆贤豪。回眸炫晃别群玉，\n\n独赴异域穿蓬蒿。炎烟六月咽口鼻，胸鸣肩举不可逃。\n\n桂州西南又千里，漓水斗石麻兰高。阴森野葛交蔽日，\n\n悬蛇结虺如蒲萄。到官数宿贼满野，缚壮杀老啼且号。\n\n饥行夜坐设方略，笼铜枹鼓手所操。奇疮钉骨状如箭，\n\n鬼手脱命争纤毫。今年噬毒得霍疾，支心搅腹戟与刀。\n\n迩来气少筋骨露，苍白瀄汩盈颠毛。君今矻矻又窜逐，\n\n辞赋已复穷诗骚。神兵庙略频破虏，四溟不日清风涛。\n\n圣恩倘忽念地苇，十年践蹈久已劳。幸因解网入鸟兽，\n\n毕命江海终游遨。愿言未果身益老，起望东北心滔滔。"
        },
        {
            "标题": "同刘二十八哭吕衡州，兼寄江陵李元二侍御",
            "作者": "柳宗元",
            "内容": "衡岳新摧天柱峰，士林憔悴泣相逢。只令文字传青简，\n\n不使功名上景钟。三亩空留悬磬室，九原犹寄若堂封。\n\n遥想荆州人物论，几回中夜惜元龙。"
        },
        {
            "标题": "游南亭夜还叙志七十韵",
            "作者": "柳宗元",
            "内容": "夙抱丘壑尚，率性恣游遨。中为吏役牵，十祀空悁劳。\n\n外曲徇尘辙，私心寄英髦。进乏廓庙器，退非乡曲豪。\n\n天命斯不易，鬼责将安逃。屯难果见凌，剥丧宜所遭。\n\n神明固浩浩，众口徒嗷嗷。投迹山水地，放情咏离骚。\n\n再怀曩岁期，容与驰轻舠.虚馆背山郭，前轩面江皋。\n\n重叠间浦溆，逦迤驱岩嶅。积翠浮澹滟，始疑负灵鳌。\n\n丛林留冲飙，石砾迎飞涛。旷朗天景霁，樵苏远相号。\n\n澄潭涌沉鸥，半壁跳悬猱。鹿鸣验食野，鱼乐知观濠。\n\n孤赏诚所悼，暂欣良足褒。留连俯棂槛，注我壶中醪。\n\n朵颐进芰实，擢手持蟹螯。炊稻视爨鼎，脍鲜闻操刀。\n\n野蔬盈倾筐，颇杂池沼芼.缅慕鼓枻翁，啸咏哺其糟。\n\n退想于陵子，三咽资李螬。斯道难为偕，沉忧安所韬。\n\n曲渚怨鸿鹄，环洲凋兰mL.暮景回西岑，北流逝滔滔。\n\n徘徊遂昏黑，远火明连艘。木落寒山静，江空秋月高。\n\n敛袂戒还徒，善游矜所操。趣浅戢长枻，乘深屏轻篙。\n\n旷望援深竿，哀歌叩鸣艚。中川恣超忽，漫若翔且翱。\n\n淹泊遂所止，野风自颾颾.涧急惊鳞奔，蹊荒饥兽嗥。\n\n入门守拘絷，凄戚增郁陶。慕士情未忘，怀人首徒搔。\n\n内顾乃无有，德輶甚鸿毛。名窃久自欺，食浮固云叨。\n\n问牛悲衅钟，说彘惊临牢。永遁刀笔吏，宁期簿书曹。\n\n中兴遂群物，裂壤分鞬櫜。岷凶既云捕，吴虏亦已鏖。\n\n捍御盛方虎，谟明富伊咎。披山穷木禾，驾海逾蟠桃。\n\n重来越裳雉，再返西旅獒。左右抗槐棘，纵横罗雁羔。\n\n三辟咸肆宥，众生均覆焘。安得奉皇灵，在宥解天弢.\n\n归诚慰松梓，陈力开蓬蒿。卜室有鄠杜，名田占沣涝。\n\n磻溪近余基，阿城连故濠。螟蛑愿亲燎，荼堇甘自薅。\n\n饥食期农耕，寒衣俟蚕缲。及骭足为温，满腹宁复饕。\n\n安将蒯及菅，谁慕粱与膏。弋林驱雀鷃，渔泽从鳅鱽。\n\n观象嘉素履，陈诗谢干旄。方托麋鹿群，敢同骐骥槽。\n\n处贱无溷浊，固穷匪淫慆。踉跄辞束缚，悦怿换煎熬。\n\n登年徒负版，兴役趋代鼛。目眩绝浑浑，耳喧息嘈嘈。\n\n兹焉毕馀命，富贵非吾曹。长沙哀纠纆，汉阴嗤桔槔。\n\n苟伸击壤情，机事息秋豪。海雾多蓊郁，越风饶腥臊。\n\n宁唯迫魑魅，所惧齐焄藨。知罃怀褚中，范叔恋绨袍。\n\n伊人不可期，慷慨徒忉忉。"
        },
        {
            "标题": "再至界围岩水帘遂宿岩下（是年出刺柳州五月复经此）",
            "作者": "柳宗元",
            "内容": "发春念长违，中夏欣再睹。是时植物秀，杳若临悬圃。\n\n歊阳讶垂冰，白日惊雷雨。笙簧潭际起，鹳鹤云间舞。\n\n古苔凝青枝，阴草湿翠羽。蔽空素彩列，激浪寒光聚。\n\n的皪沉珠渊，锵鸣捐佩浦。幽岩画屏倚，新月玉钩吐。\n\n夜凉星满川，忽疑眠洞府。"
        },
        {
            "标题": "读书",
            "作者": "柳宗元",
            "内容": "幽沈谢世事，俛默窥唐虞。上下观古今，起伏千万途。\n遇欣或自笑，感戚亦以吁。缥帙各舒散，前后互相逾。\n瘴痾扰灵府，日与往昔殊。临文乍了了，彻卷兀若无。\n竟夕谁与言，但与竹素俱。倦极便倒卧，熟寐乃一苏。\n欠伸展肢体，吟咏心自愉。得意适其适，非愿为世儒。\n道尽即闭口，萧散捐囚拘。巧者为我拙，智者为我愚。\n书史足自悦，安用勤与劬。贵尔六尺躯，勿为名所驱。"
        },
        {
            "标题": "乐府杂曲。鼓吹铙歌。兽之穷",
            "作者": "柳宗元",
            "内容": "兽之穷，奔大麓。天厚黄德，狙犷服。\n\n甲之櫜弓，弭矢箙。皇旅靖，敌逾蹙。\n\n自亡其徒，匪予戮。屈rH猛，虔栗栗。\n\n縻以尺组，啖以秩。黎之阳，土茫茫。\n\n富兵戎，盈仓箱。乏者德，莫能享。驱豺兕，授我疆。"
        },
        {
            "标题": "乐府杂曲。鼓吹铙歌。铁山碎",
            "作者": "柳宗元",
            "内容": "铁山碎，大漠舒。二虏劲，连穹庐。背北海，专坤隅。\n\n岁来侵边，或傅于都。天子命元帅，奋其雄图。\n\n破定襄，降魁渠。穷竟窟宅，斥余吾。百蛮破胆，\n\n边氓苏。威武辉耀，明鬼区。利泽弥万祀，功不可逾。\n\n官臣拜手，惟帝之谟。"
        },
        {
            "标题": "乐府杂曲。鼓吹铙歌。晋阳武",
            "作者": "柳宗元",
            "内容": "晋阳武，奋义威。炀之渝，德焉归。氓毕屠，绥者谁。\n\n皇烈烈，专天机。号以仁，扬其旗。日之升，九土晞。\n\n斥田圻，流洪辉。有其二，翼馀隋。斫枭骜，连熊螭。\n\n枯以肉，勍者羸。后土荡，玄穹弥。合之育，莽然施。\n\n惟德辅，庆无期。"
        },
        {
            "标题": "乐府杂曲。鼓吹铙歌。吐谷浑",
            "作者": "柳宗元",
            "内容": "吐谷浑盛强，背西海以夸。岁侵扰我疆，退匿险且遐。\n\n帝谓神武师，往征靖皇家。烈烈旆其旗，熊虎杂龙蛇。\n\n王旅千万人，衔枚默无哗。束刃逾山徼，张翼纵漠沙。\n\n一举刈膻腥，尸骸积如麻。除恶务本根，况敢遗萌芽。\n\n洋洋西海水，威命穷天涯。系虏来王都，犒乐穷休嘉。\n\n登高望还师，竟野如春华。行者靡不归，亲戚讙要遮。\n\n凯旋献清庙，万国思无邪。"
        },
        {
            "标题": "乐府杂曲。鼓吹铙歌。靖本邦",
            "作者": "柳宗元",
            "内容": "本邦伊晋，惟时不靖。根柢之摇，枝叶攸病。\n\n守臣不任，勩于神圣。惟钺之兴，翦焉则定。\n\n洪惟我理，式和以敬。群顽既夷，庶绩咸正。\n\n皇谟载大，惟人之庆。"
        },
        {
            "标题": "乐府杂曲。鼓吹铙歌。苞枿",
            "作者": "柳宗元",
            "内容": "苞枿ba矣，惟根之蟠。弥巴蔽荆，负南极以安。\n\n曰我旧梁氏，辑绥艰难。江汉之阻，都邑固以完。\n\n圣人作，神武用，有臣勇智，奋不以众。投迹死地，\n\n谋猷纵。化敌为家，虑则中。浩浩海裔，不威而同。\n\n系缧降王，定厥功。澶漫万里，宣唐风。蛮夷九译，\n\n咸来从。凯旋金奏，象形容。震赫万国，罔不龚。"
        },
        {
            "标题": "乐府杂曲·鼓吹铙歌·苞枿",
            "作者": "柳宗元",
            "内容": "苞枿黑对矣，惟根之蟠。弥巴蔽荆，负南极以安。曰我旧梁氏，辑绥艰难。江汉之阻，都邑固以完。圣人作，神武用，有臣勇智，奋不以众。投迹死地，谋猷纵。化敌为家，虑则中。浩浩海裔，不威而同。系缧降王，定厥功。澶漫万里，宣唐风。蛮夷九译，咸来从。凯旋金奏，象形容。震赫万国，罔不龚。"
        },
        {
            "标题": "李西川荐琴石",
            "作者": "柳宗元",
            "内容": "远师驺忌鼓鸣琴，去和南风惬舜心。\n\n从此他山千古重，殷勤曾是奉徽音。"
        },
        {
            "标题": "乐府杂曲 其十一 高昌",
            "作者": "柳宗元",
            "内容": "曲氏雄西北，别绝臣外区。既恃远且险，纵傲不我虞。\n烈烈王者师，熊螭以为徒。龙旂翻海浪，驲骑驰坤隅。\n贲育搏婴儿，一扫不复馀。平沙际天极，但见黄云驱。\n臣靖执长缨，智勇伏囚拘。文皇南面坐，夷狄千群趋。\n咸称天子神，往古不得俱。献号天可汗，以覆我国都。\n兵戎不交害，各保性与躯。"
        },
        {
            "标题": "植灵寿木",
            "作者": "柳宗元",
            "内容": "白华照寒水，怡我适野情。前趋问长老，重复欣嘉名。蹇连易衰朽，方刚谢经营。敢期齿杖赐，聊且移孤茎。丛萼中竞秀，分房外舒英。柔条乍反植，劲节常对生。循玩足忘疲，稍觉步武轻。安能事翦伐，持用资徒行。"
        },
        {
            "标题": "自衡阳移桂十馀本植零陵所住精舍",
            "作者": "柳宗元",
            "内容": "谪官去南裔，清湘绕灵岳。晨登蒹葭岸，霜景霁纷浊。\n\n离披得幽桂，芳本欣盈握。火耕困烟烬，薪采久摧剥。\n\n道旁且不愿，岑岭况悠邈。倾筐壅故壤，栖息期鸾鷟.\n\n路远清凉宫，一雨悟无学。南人始珍重，微我谁先觉。\n\n芳意不可传，丹心徒自渥。"
        },
        {
            "标题": "柳州寄京中亲故",
            "作者": "柳宗元",
            "内容": "林邑山连瘴海秋，牂牁水向郡前流。\n\n劳君远问龙城地，正北三千到锦州。"
        },
        {
            "标题": "茅檐下始栽竹",
            "作者": "柳宗元",
            "内容": "瘴茅葺为宇，溽暑常侵肌。适有重膇疾，蒸郁宁所宜。\n\n东邻幸导我，树竹邀凉飔.欣然惬吾志，荷锸西岩垂。\n\n楚壤多怪石，垦凿力已疲。江风忽云暮，舆曳还相追。\n\n萧瑟过极浦，旖旎附幽墀。贞根期永固，贻尔寒泉滋。\n\n夜窗遂不掩，羽扇宁复持。清泠集浓露，枕簟凄已知。\n\n网虫依密叶，晓禽栖迥枝。岂伊纷嚣间，重以心虑怡。\n\n嘉尔亭亭质，自远弃幽期。不见野蔓草，蓊蔚有华姿。\n\n谅无凌寒色，岂与青山辞。"
        },
        {
            "标题": "南省转牒欲具江国图令尽通风俗故事",
            "作者": "柳宗元",
            "内容": "圣代提封尽海壖，狼荒犹得纪山川。华夷图上应初录，\n\n风土记中殊未传。椎髻老人难借问，黄茆深峒敢留连。\n\n南宫有意求遗俗，试检周书王会篇。"
        },
        {
            "标题": "清水驿丛竹天水赵云余手种一十二茎",
            "作者": "柳宗元",
            "内容": "檐下疏篁十二茎，襄阳从事寄幽情。\n\n只应更使伶伦见，写尽雌雄双凤鸣。"
        },
        {
            "标题": "摘樱桃赠元居士，时在望仙亭南楼与朱道士同处",
            "作者": "柳宗元",
            "内容": "海上朱樱赠所思，楼居况是望仙时。\n\n蓬莱羽客如相访，不是偷桃一小儿。"
        },
        {
            "标题": "三赠刘员外",
            "作者": "柳宗元",
            "内容": "信书成自误，经事渐知非。今日临岐别，何年待汝归。"
        },
        {
            "标题": "视民诗",
            "作者": "柳宗元",
            "内容": "帝视民情，匪幽匪明。惨或在腹，已如色声。亦无动威，\n\n亦无止力。弗动弗止，惟民之极。帝怀民视，乃降明德，\n\n乃生明翼。明翼者何？乃房乃杜。惟房与杜，实为民路。\n\n乃定天子，乃开万国。万国既分，乃释蠹民，乃学与仕，\n\n乃播与食，乃器与用，乃货与通。有作有迁，无迁无作。\n\n士实荡荡，农实董董，工实蒙蒙，贾实融融。左右惟一，\n\n出入惟同。摄仪以引，以遵以肆。其风既流，品物载休。\n\n品物载休，惟天子守，乃二公之久。惟天子明，\n\n乃二公之成。惟百辟正，乃二公之令。惟百辟谷，\n\n乃二公之禄。二公行矣，弗敢忧纵。是获忧共，\n\n二公居矣。弗敢泰止，是获泰已。既柔一德，四夷是则。\n\n四夷是则，永怀不忒。\n"
        },
        {
            "标题": "铜鱼使赴都寄亲友",
            "作者": "柳宗元",
            "内容": "行尽关山万里馀，到时闾井是荒墟。\n\n附庸唯有铜鱼使，此后无因寄远书。"
        },
        {
            "标题": "唐铙歌鼓吹曲十二篇。梁之馀保荆衡巴巫…为苞枿第六",
            "作者": "柳宗元",
            "内容": "苞枿ba矣，惟恨之蟠。弥巴蔽荆，负南极以安。\n\n曰我旧梁氏，缉绥艰难。江汉之阻，都邑固以完。圣人作，\n\n神武用。有臣勇智，奋不以众。投迹死地，谋猷纵。\n\n化敌为家，虑则中。浩浩海裔，不威而同。系缧降王。\n\n定厥功。澶漫万里，宣唐风。蛮夷九译，咸来从。\n\n凯旋金奏，象形容。震赫万国，罔不龚。"
        },
        {
            "标题": "闻彻上人亡寄侍郎杨丈",
            "作者": "柳宗元",
            "内容": "东越高僧还姓汤，几时琼佩触鸣珰。\n\n空花一散不知处，谁采金英与侍郎。"
        },
        {
            "标题": "酬韶州裴曹长使君寄道州吕八大使因以见示二十韵一首",
            "作者": "柳宗元",
            "内容": "金马尝齐入，铜鱼亦共颁。疑山看积翠，浈水想澄湾。\n\n标榜同惊俗，清明两照奸。乘轺参孔仅，按节服侯狦.\n\n贾傅辞宁切，虞童发未sG.秉心方的的，腾口任es々。\n\n圣理高悬象，爰书降罚锾。德风流海外，和气满人寰。\n\n御魅恩犹贷，思贤泪自潸。在亡均寂寞，零落间惸鳏。\n\n夙志随忧尽，残肌触瘴m5.月光摇浅濑，风韵碎枯菅。\n\n海俗衣犹卉，山夷髻不鬟。泥沙潜虺蜮，榛莽斗豺獌。\n\n循省诚知惧，安排只自憪。食贫甘莽卤，被褐谢斓斒。\n\n远物裁青罽，时珍馔白鹇。长捐楚客佩，未赐大夫环。\n\n异政徒云仰，高踪不可攀。空劳慰憔悴，妍唱剧妖娴。"
        },
        {
            "标题": "杨尚书寄郴笔知是小生本样令更商榷使尽其功辄献长句",
            "作者": "柳宗元",
            "内容": "截玉铦锥作妙形，贮云含雾到南溟。尚书旧用裁天诏，\n\n内史新将写道经。曲艺岂能裨损益，微辞只欲播芳馨。\n\n桂阳卿月光辉遍，毫末应传顾兔灵。"
        },
        {
            "标题": "重赠二首",
            "作者": "柳宗元",
            "内容": "闻道将雏向墨池，刘家还有异同词。\n\n如今试遣隈墙问，已道世人那得知。\n\n世上悠悠不识真，姜芽尽是捧心人。\n\n若道柳家无子弟，往年何事乞西宾。"
        },
        {
            "标题": "诏追赴都回寄零陵亲故",
            "作者": "柳宗元",
            "内容": "每忆纤鳞游尺泽，翻愁弱羽上丹霄。\n\n岸傍古堠应无数，次第行看别路遥。"
        },
        {
            "标题": "贞符",
            "作者": "柳宗元",
            "内容": "於穆敬德，黎人皇之。惟贞厥符，浩浩将之。仁函于肤，\n\n刃莫毕屠。泽熯于爨，pP炎以浣。殄厥凶德，乃驱乃夷。\n\n懿其休风，是喣是吹。父子熙熙，相宁以嬉。赋彻而藏，\n\n厚我糗粻。刑轻以清，我肌靡伤。贻我子孙，百代是康。\n\n十圣嗣于理，仁后之子。子思孝父，易患于己。拱之戴之，\n\n神具尔宜。载扬于雅，承天之嘏。天之诚神，宜鉴于仁。\n\n神之曷依，宜仁之归。濮沿于北，祝栗于南。幅员西东，\n\n祗一乃心。祝唐之纪，后天罔坠。祝皇之寿，与地咸久。\n\n曷徒祝之，心诚笃之。神协人同，道以告之。俾弥忆万年，\n\n不震不危。我代之延，永永毗之。仁增以崇，曷不尔思。\n\n有号于天，佥曰呜呼。咨尔皇灵，无替厥符。"
        },
        {
            "标题": "种仙灵毗（《本草》：淫羊蕾，即仙灵毗也）",
            "作者": "柳宗元",
            "内容": "穷陋阙自养，疠气剧嚣烦。隆冬乏霜霰，日夕南风温。\n\n杖藜下庭际，曳踵不及门。门有野田吏，慰我飘零魂。\n\n及言有灵药，近在湘西原。服之不盈旬，蹩躠皆腾鶱.\n\n笑忭前即吏，为我擢其根。蔚蔚遂充庭，英翘忽已繁。\n\n晨起自采曝，杵臼通夜喧。灵和理内藏，攻疾贵自源。\n\n拥覆逃积雾，伸舒委馀暄。奇功苟可征，宁复资兰荪。\n\n我闻畸人术，一气中夜存。能令深深息，呼吸还归跟。\n\n疏放固难效，且以药饵论。痿者不忘起，穷者宁复言。\n\n神哉辅吾足，幸及儿女奔。"
        },
        {
            "标题": "种木槲花",
            "作者": "柳宗元",
            "内容": "上苑年年占物华，飘零今日在天涯。\n\n只因长作龙城守，剩种庭前木槲花。"
        },
        {
            "标题": "感遇二首",
            "作者": "柳宗元",
            "内容": "西陆动凉气，惊乌号北林。栖息岂殊性，集枯安可任。鸿鹄去不返，勾吴阻且深。徒嗟日沈湎，丸鼓骛奇音。东海久摇荡，南风已骎骎。坐使青天暮，小星愁太阴。众情嗜奸利，居货捐千金。危根一以振，齐斧来相寻。揽衣中夜起，感物涕盈襟。微霜众所践，谁念岁寒心。\n旭日照寒野，鸒斯起蒿莱。啁啾有馀乐，飞舞西陵隈。回风旦夕至，零叶委陈荄。所栖不足恃，鹰隼纵横来。"
        },
        {
            "标题": "游石角过小岭至长乌村",
            "作者": "柳宗元",
            "内容": "志适不期贵，道存岂偷生？久忘上封事，复笑升天行。窜逐宦湘浦，摇心剧悬旌。始惊陷世议，终欲逃天刑。岁月杀忧栗，慵疏寡将迎。追游疑所爱，且复舒吾情。石角恣幽步，长乌遂遐征。磴回茂树断，景晏寒川明。旷望少行人，时闻田鹳鸣。风篁冒水远，霜稻侵山平。稍与人事间，益知身世轻。为农信可乐，居宠真虚荣。乔木余故国，愿言果丹诚。四支反田亩，释志东皋耕。"
        }
    ],
    "对话内容": [
        {
            "Type": "宫廷官场对话",
            "Location": "长安集贤殿",
            "Background": "柳宗元与监察御史武元衡对话，讨论当今政治清明与贪腐现象，柳宗元提及“苛政猛于虎”，两人一致认为应当清理吏治，以维护民生。",
            "Dialogue": "{\n    角色名:武元衡  \n    动作:(微微皱眉，神情凝重)  \n    讲话:柳宗元先生，听闻近来朝中有不少官员贪污受贿，政风日渐败坏，民间怨声载道，您对此有何高见？  \n}\n{\n    角色名:柳宗元  \n    动作:(抚须沉思，目光坚定)  \n    讲话:武大人所言极是，苛政猛于虎，民之疾苦，实在令人痛心。然则，治国平天下，须得清理吏治，方能保民生之安宁。诸君权贵，若不以民为念，终将自食其果，必然引发民愤。故而我建议，朝廷应设立监察机制，严惩贪官污吏，以震慑他人。唯有如此，方能恢复百姓的信任，重建清明之政。  \n}"
        },
        {
            "Type": "书信交流",
            "Location": "柳州的书房",
            "Background": "柳宗元致信好友韩愈，表达对古文运动的看法，信中提及二人共同的理想与追求，期待再聚畅谈文理。",
            "Dialogue": "{\n    角色名:韩愈  \n    动作:(提笔写信，神情专注)  \n    讲话:柳宗元兄，古文运动之风日益兴盛，您对此有何看法？  \n}\n{\n    角色名:柳宗元  \n    动作:(微笑点头，目光温和)  \n    讲话:韩兄所问，实乃我心之所向。古文运动，乃是对繁文缛节之反叛，追求简洁有力，直抵人心。余以为，文之道在于情真意切，直抒胸臆。文人若能以古人为鉴，取其精华，去其糟粕，必能更进一步，传承文化之光辉，启迪后人。我期待与您再聚畅谈，共同探讨文理之奥义。  \n}"
        },
        {
            "Type": "诗词戏剧对话",
            "Location": "永州的山水之间",
            "Background": "柳宗元与友人刘禹锡一起吟诗作对，柳宗元作《江雪》，两人相互唱和，感叹孤独与自然的结合，场景优雅且富有诗意。",
            "Dialogue": "{\n    角色名:刘禹锡  \n    动作:(微微一笑，举杯邀饮)  \n    讲话:柳宗元兄，今夜山水如画，不如吟咏一首，何如？  \n}\n{\n    角色名:柳宗元  \n    动作:(端起酒杯，目光远眺)  \n    讲话:如您所言，此山如黛，此水如蓝，实为吟咏之良辰美景。余欲赋诗一首，名曰《江雪》。千山鸟飞绝，万径人踪灭，孤舟蓑笠翁，独钓寒江雪。此情此景，恰似我心中之孤寂，虽身处繁华，却常感人间冷暖，愿与友共赏此情。  \n}"
        },
        {
            "Type": "家庭市井对话",
            "Location": "柳州街头",
            "Background": "柳宗元与邻里百姓闲谈，询问民间疾苦，民众提到对当朝官员的怨言，柳宗元认真倾听并表示愿意为民请命。",
            "Dialogue": "{\n    角色名:百姓A  \n    动作:(低头叹息，神情忧虑)  \n    讲话:柳宗元大人，您来问民疾苦，我等心中感激不已。然如今官员贪腐，民生艰难，真令人无奈。  \n}\n{\n    角色名:柳宗元  \n    动作:(认真倾听，关切地看着百姓)  \n    讲话:百姓所言，我必铭记于心。贪官污吏，乃是民之大敌，若不清理，百姓何以安生？我愿竭尽所能，向朝廷上奏，倡导清明之政，严惩贪腐之官。唯有如此，才能真正为民请命，创造一个安宁和谐的社会。请放心，若有我在，必不让您们受苦。  \n}"
        },
        {
            "Type": "诗词戏剧对话",
            "Location": "万年山的石亭",
            "Background": "柳宗元与友人吴武陵在石亭中对景吟诗，柳宗元即兴作《小石潭记》，描绘潭水清澈和周围环境的优美，朋友们纷纷称赞。",
            "Dialogue": "{\n    角色名:吴武陵  \n    动作:(兴奋地拍手，笑着)  \n    讲话:柳宗元兄，今晚的景色实在太美了，您不妨即兴作一首，我们共赏此情。  \n}\n{\n    角色名:柳宗元  \n    动作:(思索片刻，神情专注)  \n    讲话:好，我便作《小石潭记》。从小丘西行百二十步，隔篁竹，闻水声，如鸣珮环，心乐之。潭中鱼可百许头，皆若空游无所依。此情此景，犹如我心之所向，清澈而宁静。愿与尔共赏，吟咏此美妙之景，洗净心灵的烦恼。  \n}"
        },
        {
            "Type": "家庭市井对话",
            "Location": "柳宗元家中",
            "Background": "柳宗元的女儿柳女向父亲询问读书的意义，柳宗元耐心地教导她如何理解诗文，强调修身齐家的重要性。",
            "Dialogue": "{\n    角色名:柳女  \n    动作:(天真无邪，眼中闪烁好奇)  \n    讲话:父亲，读书的意义究竟是什么呢？  \n}\n{\n    角色名:柳宗元  \n    动作:(微笑，耐心地解释)  \n    讲话:女儿，读书不仅是为了获取知识，更是为了修身齐家，明理治国。书中自有黄金屋，书中自有颜如玉。唯有读书，方能明理，通达世事，明辨是非，方能做一个有德之人。你要明白，读书是为自己，更是为家庭，为社会。愿你勤奋学习，成就未来。  \n}"
        },
        {
            "Type": "书信交流",
            "Location": "邵州的书房",
            "Background": "柳宗元致信岳父杨凭，汇报自己在邵州的政务，信中提到对家乡的思念以及对未来的展望。",
            "Dialogue": "{\n    角色名:杨凭  \n    动作:(握笔写信，神情认真)  \n    讲话:柳宗元，最近在邵州的政务如何？  \n}\n{\n    角色名:柳宗元  \n    动作:(思索，微微一笑)  \n    讲话:杨岳父，近来政务繁忙，但我始终铭记故土，心系家乡。邵州民风淳朴，然则亦有不少民生问题亟待解决。我努力推行清明之政，期望能为家乡的发展贡献绵薄之力。然则，乡愁常萦心头，愿有机会回乡探望，畅谈家国之志。  \n}"
        },
        {
            "Type": "宫廷官场对话",
            "Location": "长安的礼部",
            "Background": "柳宗元作为礼部员外郎，与同僚讨论即将举行的朝廷大典，细致安排礼仪，强调仪式的重要性，以确保典礼的庄重。",
            "Dialogue": "{\n    角色名:同僚A  \n    动作:(认真记录，神情专注)  \n    讲话:柳宗元大人，关于即将举行的朝廷大典，您认为礼仪方面需要特别注意哪些？  \n}\n{\n    角色名:柳宗元  \n    动作:(微微点头，语气坚定)  \n    讲话:诸君，礼仪乃是国之根本，大典之事更不可疏忽。首先，仪式的庄重性不可少，必须遵循古礼，讲究程序，方显国家的威严。其次，参与者的服饰、举止皆应符合礼仪要求，以示对朝廷和百姓的尊重。最后，切忌浮夸与奢华，朴素而庄重，才能展现出我朝的风范与气度。愿诸君共勉，确保大典的圆满成功。  \n}"
        },
        {
            "Type": "家庭市井对话",
            "Location": "柳宗元家中",
            "Background": "柳宗元与姐夫崔简共同讨论文学创作，崔简询问柳宗元对于古文的看法，柳宗元表达对简洁明了的追求。",
            "Dialogue": "{\n    角色名:崔简  \n    动作:(微微皱眉，神情关注)  \n    讲话:柳宗元兄，您对古文的看法如何？  \n}\n{\n    角色名:柳宗元  \n    动作:(深思，目光坚定)  \n    讲话:崔兄，古文之道在于追求真实与简洁，文人应去繁就简，以直抵心灵。古今之文，虽有不同，但其核心在于情感的表达与思想的传递。我们应以古人为师，力求文辞清晰，内涵深刻。愿我辈携手，共同推动古文运动的发展，传承文化的精髓。  \n}"
        },
        {
            "Type": "诗词戏剧对话",
            "Location": "愚溪",
            "Background": "柳宗元与友人们在愚溪游玩，柳宗元即兴作《溪居》，表达对闲适生活的向往，友人们纷纷附和，共同享受这段宁静的时光。",
            "Dialogue": "{\n    角色名:吴武陵  \n    动作:(兴致勃勃，微笑)  \n    讲话:柳宗元兄，今日之游实乃快意，您可否再作一首诗以相赠？  \n}\n{\n    角色名:柳宗元  \n    动作:(微微一笑，目光悠远)  \n    讲话:既然如此，余便作《溪居》。久为簪组累，幸此南夷谪。闲依农圃邻，偶似山林客。此诗虽简，却道尽了我心中的向往与宁静。这样的闲适生活，实为我所追求，愿与友共赏，共享此情此景。  \n}"
        }
    ]
}