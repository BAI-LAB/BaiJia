{
    "基本信息": {
        "姓名": "温庭筠",
        "性别": "男",
        "出生年份": "未详",
        "死亡年份": "未详",
        "享年": "未详",
        "朝代": "唐",
        "家庭区分": "未详"
    },
    "亲属关系": [],
    "其他关系": [
        "温庭筠相唱和的对象是鱼玄机"
    ],
    "入仕信息": [],
    "别名信息": [
        {
            "别名": "温岐",
            "别名类型": "别名、曾用名"
        },
        {
            "别名": "飞卿",
            "别名类型": "字"
        }
    ],
    "任职信息": [
        {
            "官职": "县尉",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "巡官",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        }
    ],
    "地理信息": [],
    "著述信息": [],
    "社会区分": [
        "诗人",
        "文人"
    ],
    "机构情况": [],
    "经历事件信息": [],
    "财富情况": [],
    "个人简介": [
        "温庭筠（约812—866）唐代诗人、词人。本名岐，字飞卿，太原祁（今山西祁县东南）人。富有天才，文思敏捷，每入试，押官韵，八叉手而成八韵，所以也有“温八叉”之称。然恃才不羁，又好讥刺权贵，多犯忌讳，取憎于时，故屡举进士不第，长被贬抑，终生不得志。官终国子助教。精通音律。工诗，与李商隐齐名，时称“温李”。其诗辞藻华丽，秾艳精致，内容多写闺情。其词艺术成就在晚唐诸词人之上，为“花间派”首要词人，对词的发展影响较大。在词史上，与韦庄齐名，并称“温韦”。存词七十余首。后人辑有《温飞卿集》及《金奁集》。 ► 温庭筠的诗文(389篇)"
    ],
    "诗词文章内容": [
        {
            "标题": "过分水岭",
            "作者": "温庭筠",
            "内容": "溪水无情似有情，入山三日得同行。岭头便是分头处，惜别潺湲一夜声。"
        },
        {
            "标题": "望江南·梳洗罢",
            "作者": "温庭筠",
            "内容": "梳洗罢，独倚望江楼。过尽千帆皆不是，斜晖脉脉水悠悠。肠断白蘋洲。"
        },
        {
            "标题": "商山早行",
            "作者": "温庭筠",
            "内容": "晨起动征铎，客行悲故乡。鸡声茅店月，人迹板桥霜。槲叶落山路，枳花明驿墙。(明驿墙 一作：照驿墙)因思杜陵梦，凫雁满回塘。"
        },
        {
            "标题": "南歌子词二首 / 新添声杨柳枝词",
            "作者": "温庭筠",
            "内容": "一尺深红胜曲尘，天生旧物不如新。(胜曲尘 一作：蒙曲尘)合欢桃核终堪恨，里许元来别有人。\n井底点灯深烛伊，共郎长行莫围棋。玲珑骰子安红豆，入骨相思知不知。 "
        },
        {
            "标题": "拂舞词 / 公无渡河",
            "作者": "温庭筠",
            "内容": "黄河怒浪连天来，大响谹谹如殷雷。龙伯驱风不敢上，百川喷雪高崔嵬。二十三弦何太哀，请公勿渡立徘徊。下有狂蛟锯为尾，裂帆截棹磨霜齿。神椎凿石塞神潭，白马参覃赤尘起。公乎跃马扬玉鞭，灭没高蹄日千里。"
        },
        {
            "标题": "梦江南·千万恨",
            "作者": "温庭筠",
            "内容": "千万恨，恨极在天涯。山月不知心里事，水风空落眼前花，摇曳碧云斜。"
        },
        {
            "标题": "菩萨蛮·小山重叠金明灭",
            "作者": "温庭筠",
            "内容": "小山重叠金明灭，鬓云欲度香腮雪。懒起画蛾眉，弄妆梳洗迟。照花前后镜，花面交相映。新帖绣罗襦，双双金鹧鸪。"
        },
        {
            "标题": "莲花",
            "作者": "温庭筠",
            "内容": "绿塘摇滟接星津，轧轧兰桡入白蘋。应为洛神波上袜，至今莲蕊有香尘。"
        },
        {
            "标题": "瑶瑟怨",
            "作者": "温庭筠",
            "内容": "冰簟银床梦不成，碧天如水夜云轻。 雁声远过潇湘去，十二楼中月自明。"
        },
        {
            "标题": "清明日",
            "作者": "温庭筠",
            "内容": "清娥画扇中，春树郁金红。出犯繁花露，归穿弱柳风。 马骄偏避幰，鸡骇乍开笼。柘弹何人发，黄鹂隔故宫。"
        },
        {
            "标题": "更漏子·玉炉香",
            "作者": "温庭筠",
            "内容": "玉炉香，红蜡泪，偏照画堂秋思。眉翠薄，鬓云残，夜长衾枕寒。梧桐树，三更雨，不道离情正苦。一叶叶，一声声，空阶滴到明。"
        },
        {
            "标题": "荷叶杯·一点露珠凝冷",
            "作者": "温庭筠",
            "内容": "一点露珠凝冷，波影。满池塘，绿茎红艳两相乱。肠断，水风凉。"
        },
        {
            "标题": "惜春词",
            "作者": "温庭筠",
            "内容": "百舌问花花不语，低回似恨横塘雨。蜂争粉蕊蝶分香，不似垂杨惜金缕。愿君留得长妖韶，莫逐东风还荡摇。秦女含颦向烟月，愁红带露空迢迢。"
        },
        {
            "标题": "利州南渡",
            "作者": "温庭筠",
            "内容": "澹然空水对斜晖，曲岛苍茫接翠微。波上马嘶看棹去，柳边人歇待船归。数丛沙草群鸥散，万顷江田一鹭飞。谁解乘舟寻范蠡，五湖烟水独忘机。"
        },
        {
            "标题": "元日",
            "作者": "温庭筠",
            "内容": "神耀破氛昏，新阳入晏温。绪风调玉吹，端日应铜浑。\n\n威凤跄瑶簴，升龙护璧门。雨旸春令煦，裘冕晬容尊。"
        },
        {
            "标题": "更漏子·柳丝长",
            "作者": "温庭筠",
            "内容": "柳丝长，春雨细，花外漏声迢递。惊塞雁，起城乌，画屏金鹧鸪。香雾薄，透帘幕，惆怅谢家池阁。红烛背，绣帘垂，梦长君不知。"
        },
        {
            "标题": "题柳",
            "作者": "温庭筠",
            "内容": "杨柳千条拂面丝，绿烟金穗不胜吹。香随静婉歌尘起，影伴娇娆舞袖垂。羌管一声何处曲，流莺百啭最高枝。千门九陌花如雪，飞过宫墙两自知。"
        },
        {
            "标题": "杨柳枝",
            "作者": "温庭筠",
            "内容": "御柳如丝映九重，凤凰窗映绣芙蓉。景阳楼畔千条路，一面新妆待晓风。"
        },
        {
            "标题": "咸阳值雨",
            "作者": "温庭筠",
            "内容": "咸阳桥上雨如悬，万点空濛隔钓船。还似洞庭春水色，晓云将入岳阳天。"
        },
        {
            "标题": "苏武庙",
            "作者": "温庭筠",
            "内容": "苏武魂销汉使前，古祠高树两茫然。云边雁断胡天月，陇上羊归塞草烟。回日楼台非甲帐，去时冠剑是丁年。茂陵不见封侯印，空向秋波哭逝川。"
        },
        {
            "标题": "送人东游",
            "作者": "温庭筠",
            "内容": "荒戍落黄叶，浩然离故关。高风汉阳渡，初日郢门山。江上几人在，天涯孤棹还。何当重相见，樽酒慰离颜。"
        },
        {
            "标题": "题卢处士山居 / 处士卢岵山居",
            "作者": "温庭筠",
            "内容": "西溪问樵客，遥识楚人家。古树老连石，急泉清露沙。 千峰随雨暗，一径入云斜。日暮飞鸦集，满山荞麦花。"
        },
        {
            "标题": "春江花月夜词",
            "作者": "温庭筠",
            "内容": "玉树歌阑海云黑，花庭忽作青芜国。秦淮有水水无情，还向金陵漾春色。杨家二世安九重，不御华芝嫌六龙。百幅锦帆风力满，连天展尽金芙蓉。珠翠丁星复明灭，龙头劈浪哀笳发。千里涵空澄水魂，万枝破鼻飘香雪。漏转霞高沧海西，颇黎枕上闻天鸡。鸾弦代雁曲如语，一醉昏昏天下迷。四方倾动烟尘起，犹在浓香梦魂裹。后主荒宫有晓莺，飞来只隔西江水。"
        },
        {
            "标题": "菩萨蛮·水精帘里颇黎枕",
            "作者": "温庭筠",
            "内容": "水精帘里颇黎枕，暖香惹梦鸳鸯锦。江上柳如烟，雁飞残月天。藕丝秋色浅，人胜参差剪。双鬓隔香红，玉钗头上风。"
        },
        {
            "标题": "荷叶杯·镜水夜来秋月",
            "作者": "温庭筠",
            "内容": "镜水夜来秋月，如雪。采莲时，小娘红粉对寒浪。惆怅，正思惟。"
        },
        {
            "标题": "过五丈原 / 经五丈原",
            "作者": "温庭筠",
            "内容": "铁马云雕久绝尘，柳营高压汉营春。天清杀气屯关右，夜半妖星照渭滨。下国卧龙空寤主，中原逐鹿不由人。象床锦帐无言语，从此谯周是老臣。"
        },
        {
            "标题": "春日",
            "作者": "温庭筠",
            "内容": "问君何所思，迢递艳阳时。门静人归晚，墙高蝶过迟。一双青琐燕，千万绿杨丝。屏上吴山远，楼中朔管悲。宝书无寄处，香毂有来期。草色将林彩，相添入黛眉。"
        },
        {
            "标题": "酒泉子·花映柳条",
            "作者": "温庭筠",
            "内容": "花映柳条，闲向绿萍池上。凭阑干，窥细浪，雨萧萧。近来音信两疏索，洞房空寂寞。掩银屏，垂翠箔，度春宵。"
        },
        {
            "标题": "赠少年",
            "作者": "温庭筠",
            "内容": "江海相逢客恨多，秋风叶下洞庭波。 酒酣夜别淮阴市，月照高楼一曲歌。"
        },
        {
            "标题": "过陈琳墓",
            "作者": "温庭筠",
            "内容": "曾于青史见遗文，今日飘蓬过此坟。词客有灵应识我，霸才无主独怜君。石麟埋没藏春草，铜雀荒凉对暮云。莫怪临风倍惆怅，欲将书剑学从军。"
        },
        {
            "标题": "南湖",
            "作者": "温庭筠",
            "内容": "湖上微风入槛凉，翻翻菱荇满回塘。野船著岸偎春草，水鸟带波飞夕阳。芦叶有声疑雾雨，浪花无际似潇湘。飘然篷艇东归客，尽日相看忆楚乡。"
        },
        {
            "标题": "嘲春风",
            "作者": "温庭筠",
            "内容": "春风何处好？别殿饶芳草。苒嫋转鸾旗，萎蕤吹雉葆。扬芳历九门，澹荡入兰荪。争奈白团扇，时时偷主恩。"
        },
        {
            "标题": "菩萨蛮·玉楼明月长相忆",
            "作者": "温庭筠",
            "内容": "玉楼明月长相忆，柳丝袅娜春无力。门外草萋萋，送君闻马嘶。画罗金翡翠，香烛销成泪。花落子规啼，绿窗残梦迷。"
        },
        {
            "标题": "荷叶杯·楚女欲归南浦",
            "作者": "温庭筠",
            "内容": "楚女欲归南浦，朝雨。湿愁红，小船摇漾入花里。波起，隔西风。"
        },
        {
            "标题": "早秋山居",
            "作者": "温庭筠",
            "内容": "山近觉寒早，草堂霜气晴。树凋窗有日，池满水无声。果落见猿过，叶干闻鹿行。素琴机虑静，空伴夜泉清。"
        },
        {
            "标题": "和友人伤歌姬",
            "作者": "温庭筠",
            "内容": "月缺花残莫怆然，花须终发月终圆。更能何事销芳念，亦有浓华委逝川。一曲艳歌留婉转，九原春草妒婵娟。王孙莫学多情客，自古多情损少年。"
        },
        {
            "标题": "更漏子·星斗稀",
            "作者": "温庭筠",
            "内容": "星斗稀，钟鼓歇，帘外晓莺残月。兰露重，柳风斜，满庭堆落花。虚阁上，倚阑望，还似去年惆怅。春欲暮，思无穷，旧欢如梦中。"
        },
        {
            "标题": "秋雨",
            "作者": "温庭筠",
            "内容": "云满鸟行灭，池凉龙气腥。斜飘看棋簟，疏洒望山亭。\n\n细响鸣林叶，圆文破沼萍。秋阴杳无际，平野但冥冥。"
        },
        {
            "标题": "菩萨蛮·雨晴夜合玲珑日",
            "作者": "温庭筠",
            "内容": "雨晴夜合玲珑日，万枝香袅红丝拂。闲梦忆金堂，满庭萱草长。绣帘垂箓簌，眉黛远山绿。春水渡溪桥，凭栏魂欲销。"
        },
        {
            "标题": "碧磵驿晓思 / 碧涧驿晓思",
            "作者": "温庭筠",
            "内容": "香灯伴残梦，楚国在天涯。月落子规歇，满庭山杏花。"
        },
        {
            "标题": "侠客行",
            "作者": "温庭筠",
            "内容": "欲出鸿都门，阴云蔽城阙。宝剑黯如水，微红湿馀血。白马夜频惊，三更霸陵雪。"
        },
        {
            "标题": "寒食日作",
            "作者": "温庭筠",
            "内容": "红深绿暗径相交，抱暖含芳披紫袍。彩索平时墙婉娩，轻球落处晚寥梢。窗中草色妬鸡卵，盘上芹泥憎燕巢。自有玉楼春意在，不能骑马度烟郊。"
        },
        {
            "标题": "开圣寺",
            "作者": "温庭筠",
            "内容": "路分蹊石夹烟丛，十里萧萧古树风。出寺马嘶秋色里，向陵鸦乱夕阳中。竹间泉落山厨静，塔下僧归影殿空。犹有南朝旧碑在，耻将兴废问休公。"
        },
        {
            "标题": "嘲三月十八日雪",
            "作者": "温庭筠",
            "内容": "三月雪连夜，未应伤物华。只缘春欲尽，留著伴梨花。"
        },
        {
            "标题": "南歌子·倭堕低梳髻",
            "作者": "温庭筠",
            "内容": "倭堕低梳髻，连娟细扫眉。终日两相思。为君憔悴尽，百花时。"
        },
        {
            "标题": "河传·湖上",
            "作者": "温庭筠",
            "内容": "湖上。闲望。雨萧萧。烟浦花桥路遥。谢娘翠蛾愁不销。终朝。梦魂迷晚潮。荡子天涯归棹远。春已晚。莺语空肠断。若耶溪，溪水西。柳堤。不闻郎马嘶。"
        },
        {
            "标题": "酒泉子·罗带惹香",
            "作者": "温庭筠",
            "内容": "罗带惹香，犹系别时红豆。泪痕新，金缕旧，断离肠。一双娇燕语雕梁，还是去年时节。绿杨浓，芳草歇，柳花狂。"
        },
        {
            "标题": "遐方怨·花半拆",
            "作者": "温庭筠",
            "内容": "花半拆，雨初晴。未卷珠帘，梦残，惆怅闻晓莺。宿妆眉浅粉山横。约鬟鸳镜里，绣罗轻。"
        },
        {
            "标题": "酒泉子·楚女不归",
            "作者": "温庭筠",
            "内容": "楚女不归，楼枕小河春水。月孤明，风又起，杏花稀。玉钗斜篸云鬟重，裙上金缕凤。八行书，千里梦，雁南飞。"
        },
        {
            "标题": "南歌子·手里金鹦鹉",
            "作者": "温庭筠",
            "内容": "手里金鹦鹉，胸前绣凤凰。偷眼暗形相，不如从嫁与，作鸳鸯。"
        },
        {
            "标题": "回中作",
            "作者": "温庭筠",
            "内容": "苍莽寒空远色愁，呜呜戍角上高楼。吴姬怨思吹双管，燕客悲歌别五侯。千里关山边草暮，一星烽火朔云秋。夜来霜重西风起，陇水无声冻不流。"
        },
        {
            "标题": "菩萨蛮·杏花含露团香雪",
            "作者": "温庭筠",
            "内容": "杏花含露团香雪，绿杨陌上多离别。灯在月胧明，觉来闻晓莺。玉钩褰翠幕，妆浅旧眉薄。春梦正关情，镜中蝉鬓轻。"
        },
        {
            "标题": "杨柳八首·其三",
            "作者": "温庭筠",
            "内容": "苏小门前柳万条，毵毵金线拂平桥。黄莺不语东风起，深闭朱门伴舞腰。"
        },
        {
            "标题": "原隰荑绿柳",
            "作者": "温庭筠",
            "内容": "迥野韶光早，晴川柳满堤。拂尘生嫩绿，披雪见柔荑。碧玉牙犹短，黄金缕未齐。腰肢弄寒吹，眉意入春闺。预恐狂夫折，迎牵逸客迷。新莺将出谷，应借一枝栖。"
        },
        {
            "标题": "玉蝴蝶·秋风凄切伤离",
            "作者": "温庭筠",
            "内容": "秋风凄切伤离，行客未归时。塞外草先衰，江南雁到迟。芙蓉凋嫩脸，杨柳堕新眉。摇落使人悲，断肠谁得知。"
        },
        {
            "标题": "宿云际寺",
            "作者": "温庭筠",
            "内容": "白盖微云一径深，东峰弟子远相寻。苍苔路熟僧归寺，红叶声干鹿在林。高阁清香生静境，夜堂疏磬发禅心。自从紫桂岩前别，不见南能直到今。"
        },
        {
            "标题": "更漏子·金雀钗",
            "作者": "温庭筠",
            "内容": "金雀钗，红粉面，花里暂时相见。知我意，感君怜，此情须问天。香作穗，蜡成泪，还似两人心意。山枕腻，锦衾寒，觉来更漏残。"
        },
        {
            "标题": "菩萨蛮·满宫明月梨花白",
            "作者": "温庭筠",
            "内容": "满宫明月梨花白，故人万里关山隔。金雁一双飞，泪痕沾绣衣。小园芳草绿，家住越溪曲。杨柳色依依，燕归君不归。"
        },
        {
            "标题": "菩萨蛮·宝函钿雀金鸂鶒",
            "作者": "温庭筠",
            "内容": "宝函钿雀金鸂鶒，沉香阁上吴山碧。杨柳又如丝，驿桥春雨时。画楼音信断，芳草江南岸。鸾镜与花枝，此情谁得知？"
        },
        {
            "标题": "送渤海王子归本国",
            "作者": "温庭筠",
            "内容": "疆理虽重海，车书本一家。盛勋归旧国，佳句在中华。 定界分秋涨，开帆到曙霞。九门风月好，回首是天涯。"
        },
        {
            "标题": "菩萨蛮·蕊黄无限当山额",
            "作者": "温庭筠",
            "内容": "蕊黄无限当山额，宿妆隐笑纱窗隔。 相见牡丹时，暂来还别离。翠钗金作股，钗上蝶双舞。 心事竟谁知？月明花满枝。"
        },
        {
            "标题": "南歌子·似带如丝柳",
            "作者": "温庭筠",
            "内容": "似带如丝柳，团酥握雪花。帘卷玉钩斜，九衢尘欲暮，逐香车。"
        },
        {
            "标题": "杨柳八首·其二",
            "作者": "温庭筠",
            "内容": "南内墙东御路旁，预知春色柳丝黄。杏花未肯无情思，何是情人最断肠。"
        },
        {
            "标题": "蔡中郎坟",
            "作者": "温庭筠",
            "内容": "古坟零落野花春，闻说中郎有后身。 今日爱才非昔日，莫抛心力作词人。"
        },
        {
            "标题": "春洲曲",
            "作者": "温庭筠",
            "内容": "韶光染色如蛾翠，绿湿红鲜水容媚。苏小慵多兰渚闲，融融浦日鵁鶄寐。紫骝蹀躞金衔嘶，堤上扬鞭烟草迷。门外平桥连柳堤，归来晚树黄莺啼。"
        },
        {
            "标题": "定西番·海燕欲飞调羽",
            "作者": "温庭筠",
            "内容": "海燕欲飞调羽。萱草绿，杏花红，隔帘拢。双鬓翠霞金缕，一枝春艳浓。楼上月明三五，琐窗中。"
        },
        {
            "标题": "更漏子·相见稀",
            "作者": "温庭筠",
            "内容": "相见稀，相忆久，眉浅澹烟如柳。垂翠幕，结同心，待郎熏绣衾。城上月，白如雪，蝉鬓美人愁绝。宫树暗，鹊桥横，玉签初报明。"
        },
        {
            "标题": "杨柳枝·宜春苑外最长条",
            "作者": "温庭筠",
            "内容": "宜春苑外最长条，闲袅春风伴舞腰。正是玉人肠绝处，一渠春水赤栏桥。"
        },
        {
            "标题": "更漏子·背江楼",
            "作者": "温庭筠",
            "内容": "背江楼，临海月，城上角声呜咽。堤柳动，岛烟昏，两行征雁分。京口路，归帆渡，正是芳菲欲度。银烛尽，玉绳低，一声村落鸡。"
        },
        {
            "标题": "南歌子·转眄如波眼",
            "作者": "温庭筠",
            "内容": "转盼如波眼，娉婷似柳腰。花里暗相招，忆君肠欲断，恨春宵。"
        },
        {
            "标题": "定西番·汉使昔年离别",
            "作者": "温庭筠",
            "内容": "汉使昔年离别。攀弱柳，折寒梅，上高台。千里玉关春雪，雁来人不来。羌笛一声愁绝，月徘徊。"
        },
        {
            "标题": "菩萨蛮·南园满地堆轻絮",
            "作者": "温庭筠",
            "内容": "南园满地堆轻絮，愁闻一霎清明雨。雨后却斜阳，杏花零落香。无言匀睡脸，枕上屏山掩。时节欲黄昏，无憀独倚门。"
        },
        {
            "标题": "蕃女怨·万枝香雪开已遍",
            "作者": "温庭筠",
            "内容": "万枝香雪开已遍，细雨双燕。钿蝉筝，金雀扇，画梁相见。雁门消息不归来，又飞回。"
        },
        {
            "标题": "菩萨蛮·凤凰相对盘金缕",
            "作者": "温庭筠",
            "内容": "凤凰相对盘金缕，牡丹一夜经微雨。明镜照新妆，鬓轻双脸长。画楼相望久，栏外垂丝柳。音信不归来，社前双燕回。"
        },
        {
            "标题": "清平乐·上阳春晚",
            "作者": "温庭筠",
            "内容": "上阳春晚，宫女愁蛾浅。新岁清平思同辇，争奈长安路远。凤帐鸳被徒熏，寂寞花琐千门。竞把黄金买赋，为妾将上明君。"
        },
        {
            "标题": "诉衷情·莺语",
            "作者": "温庭筠",
            "内容": "莺语，花舞，春昼午，雨霏微。金带枕，宫锦，凤凰帷。 柳弱燕交飞，依依。辽阳音信稀，梦中归。"
        },
        {
            "标题": "马嵬驿",
            "作者": "温庭筠",
            "内容": "穆满曾为物外游，六龙经此暂淹留。返魂无验青烟灭，埋血空生碧草愁。香辇却归长乐殿，晓钟还下景阳楼。甘泉不复重相见，谁道文成是故侯。"
        },
        {
            "标题": "菩萨蛮·竹风轻动庭除冷",
            "作者": "温庭筠",
            "内容": "竹风轻动庭除冷，珠帘月上玲珑影。山枕隐秾妆，绿檀金凤凰。两蛾愁黛浅，故国吴宫远。春恨正关情，画楼残点声。"
        },
        {
            "标题": "莲浦谣",
            "作者": "温庭筠",
            "内容": "鸣桡轧轧溪溶溶，废绿平烟吴苑东。水清莲媚两相向，镜里见愁愁更红。白马金鞭大堤上，西江日夕多风浪。荷心有露似骊珠，不是真圆亦摇荡。"
        },
        {
            "标题": "南歌子·懒拂鸳鸯枕",
            "作者": "温庭筠",
            "内容": "懒拂鸳鸯枕，休缝翡翠裙，罗帐罢炉熏。近来心更切，为思君。"
        },
        {
            "标题": "夜宴谣",
            "作者": "温庭筠",
            "内容": "长钗坠发双蜻蜓，碧尽山斜开画屏。虬须公子五侯客，一饮千钟如建瓴。鸾咽奼唱圆无节，眉敛湘烟袖回雪。清夜恩情四座同，莫令沟水东西别。亭亭蜡泪香珠残，暗露晓风罗幕寒。飘飖戟带俨相次，二十四枝龙画竿。裂管萦弦共繁曲，芳樽细浪倾春醁。高楼客散杏花多，脉脉新蟾如瞪目。"
        },
        {
            "标题": "河渎神·河上望丛祠",
            "作者": "温庭筠",
            "内容": "河上望丛祠，庙前春雨来时。楚山无限鸟飞迟，兰棹空伤别离。何处杜鹃啼不歇？艳红开尽如血。蝉鬓美人愁绝，百花芳草佳节。"
        },
        {
            "标题": "南歌子·脸上金霞细",
            "作者": "温庭筠",
            "内容": "脸上金霞细，眉间翠钿深。欹枕覆鸳衾。隔帘莺百啭，感君心。"
        },
        {
            "标题": "春日偶作",
            "作者": "温庭筠",
            "内容": "西园一曲艳阳歌，扰扰车尘负薜萝。自欲放怀犹未得，不知经世竟如何？夜闻猛雨判花尽，寒恋重衾觉梦多。钓渚别来应更好，春风还为起微波。"
        },
        {
            "标题": "雪二首",
            "作者": "温庭筠",
            "内容": "砚水池先冻，窗风酒易消。鸦声出山郭，人迹过村桥。\n\n稍急方萦转，才深未寂寥。细光穿暗隙，轻白驻寒条。\n\n草静封还折，松欹堕复摇。谢庄今病眼，无意坐通宵。\n\n羸骖出更慵，林寺已疏钟。踏紧寒声涩，飞交细点重。\n\n圃斜人过迹，阶静鸟行踪。寂寞梁鸿病，谁人代夜舂。"
        },
        {
            "标题": "菩萨蛮·牡丹花谢莺声歇",
            "作者": "温庭筠",
            "内容": "牡丹花谢莺声歇，绿杨满院中庭月。相忆梦难成，背窗灯半明。翠钿金压脸，寂寞香闺掩。人远泪阑干，燕飞春又残。"
        },
        {
            "标题": "春愁曲",
            "作者": "温庭筠",
            "内容": "红丝穿露珠帘冷，百尺哑哑下纤绠。远翠愁山入卧屏，两重云母空烘影。凉簪坠发春眠重，玉兔煴香柳如梦。锦叠空床委堕红，飔飔扫尾双金凤。蜂喧蝶驻俱悠扬，柳拂赤阑纤草长。觉后梨花委平绿，春风和雨吹池塘。"
        },
        {
            "标题": "春晓曲 / 玉楼春 / 木兰花",
            "作者": "温庭筠",
            "内容": "家临长信往来道，乳燕双双拂烟草。油壁车轻金犊肥，流苏帐晓春鸡早。笼中娇鸟暖犹睡，帘外落花闲不扫。衰桃一树近前池，似惜红颜镜中老。"
        },
        {
            "标题": "洛阳",
            "作者": "温庭筠",
            "内容": "巩树先春雪满枝，上阳宫柳啭黄鹂。\n\n桓谭未便忘西笑，岂为长安有凤池。"
        },
        {
            "标题": "杨柳枝·织锦机边莺语频",
            "作者": "温庭筠",
            "内容": "织锦机边莺语频，停梭垂泪忆征人。塞门三月犹萧索，纵有垂杨未觉春。"
        },
        {
            "标题": "归国谣·双脸",
            "作者": "温庭筠",
            "内容": "双脸，小凤战蓖金飐艳。舞衣无力风敛，藕丝秋色染。锦帐绣帷斜掩，露珠清晓簟，粉心黄蕊花靥，黛眉山两点。"
        },
        {
            "标题": "遐方怨·凭绣槛",
            "作者": "温庭筠",
            "内容": "凭绣槛，解罗帷。未得君书，断肠潇湘春雁飞。不知征马几时归？海棠花谢也，雨霏霏。"
        },
        {
            "标题": "菩萨蛮·夜来皓月才当午",
            "作者": "温庭筠",
            "内容": "夜来皓月才当午，重帘悄悄无人语。深处麝烟长，卧时留薄妆。当年还自惜，往事那堪忆。花露月明残，锦衾知晓寒。"
        },
        {
            "标题": "酒泉子·日映纱窗",
            "作者": "温庭筠",
            "内容": "日映纱窗，金鸭小屏山碧。故乡春，烟霭隔，背兰釭。宿妆惆怅倚高阁，千里云影薄。草初齐，花又落，燕双飞。"
        },
        {
            "标题": "蕃女怨·碛南沙上惊雁起",
            "作者": "温庭筠",
            "内容": "碛南沙上惊雁起，飞雪千里。玉连环，金镞箭，年年征战。画楼离恨锦屏空，杏花红。"
        },
        {
            "标题": "杏花",
            "作者": "温庭筠",
            "内容": "红花初绽雪花繁，重叠高低满小园。正见盛时犹怅望，\n\n岂堪开处已缤翻。情为世累诗千首，醉是吾乡酒一樽。\n\n杳杳艳歌春日午，出墙何处隔朱门。"
        },
        {
            "标题": "郭处士击瓯歌",
            "作者": "温庭筠",
            "内容": "佶傈金虬石潭古，勺陂潋滟幽修语。湘君宝马上神云，碎佩丛铃满烟雨。吾闻三十六宫花离离，软风吹春星斗稀。玉晨冷磬破昏梦，天露未干香着衣。云钗委坠垂云发，小响丁当逐回雪。晴碧烟滋重叠山，罗屏半掩桃花月。太平天子驻云车，龙炉勃郁双蟠拏。宫中近臣抱扇立，侍女低鬟落翠花。乱珠触续正跳荡，倾头不觉金乌斜。我亦为君长叹息，缄情远寄愁无色。莫沾香梦绿杨丝，千里春风正无力。"
        },
        {
            "标题": "菩萨蛮·翠翘金缕双鸂鶒",
            "作者": "温庭筠",
            "内容": "翠翘金缕双鸂鶒，水纹细起春池碧。池上海棠梨，雨晴红满枝。绣衫遮笑靥，烟草粘飞蝶。青琐对芳菲，玉关音信稀。"
        },
        {
            "标题": "达摩支曲",
            "作者": "温庭筠",
            "内容": "捣麝成尘香不灭，拗莲作寸丝难绝。红泪文姬洛水春，白头苏武天山雪。君不见无愁高纬花漫漫，漳浦宴馀清露寒。一旦臣僚共囚虏，欲吹羌管先汍澜。旧臣头鬓霜华早，可惜雄心醉中老。万古春归梦不归，邺城风雨连天草。"
        },
        {
            "标题": "清平乐·洛阳愁绝",
            "作者": "温庭筠",
            "内容": "洛阳愁绝，杨柳花飘雪。终日行人恣攀折，桥下水流呜咽。上马争劝离觞，南浦莺声断肠。愁杀平原年少，回首挥泪千行。"
        },
        {
            "标题": "锦城曲",
            "作者": "温庭筠",
            "内容": "蜀山攒黛留晴雪，簝笋蕨芽萦九折。江风吹巧剪霞绡，花上千枝杜鹃血。杜鹃飞入岩下丛，夜叫思归山月中。巴水漾情情不尽，文君织得春机红。怨魄未归芳草死，江头学种相思子。树成寄与望乡人，白帝荒城五千里。"
        },
        {
            "标题": "烧歌",
            "作者": "温庭筠",
            "内容": "起来望南山，山火烧山田。微红夕如灭，短焰复相连。差差向岩石，冉冉凌青壁。低随回风尽，远照檐茅赤。邻翁能楚言，倚锸欲潸然。自言楚越俗，烧畲为早田。豆苗虫促促，篱上花当屋。废栈豕归栏，广场鸡啄粟。新年春雨晴，处处赛神声。持钱就人卜，敲瓦隔林鸣。卜得山上卦，归来桑枣下。吹火向白茅，腰镰映赪蔗。风驱槲叶烟，槲树连平山。迸星拂霞外，飞烬落阶前。仰面呻复嚏，鸦娘咒丰岁。谁知苍翠容，尽作官家税。"
        },
        {
            "标题": "菩萨蛮·玉纤弹处真珠落",
            "作者": "温庭筠",
            "内容": "玉纤弹处珍珠落，流多暗湿铅华薄。春露浥朝华，秋波浸晚霞。风流心上物，本为风流出。看取薄情人，罗衣无此痕。"
        },
        {
            "标题": "定西番·细雨晓莺春晚",
            "作者": "温庭筠",
            "内容": "细雨晓莺春晚。人似玉，柳如眉，正相思。罗幕翠帘初卷，镜中花一枝。肠断塞门消息，雁来稀。"
        },
        {
            "标题": "鸡鸣埭曲",
            "作者": "温庭筠",
            "内容": "南朝天子射雉时，银河耿耿星参差。铜壶漏断梦初觉，宝马尘高人未知。鱼跃莲东荡宫沼，濛濛御柳悬栖鸟。红妆万户镜中春，碧树一声天下晓。盘踞势穷三百年，朱方杀气成愁烟。彗星拂地浪连海，战鼓渡江尘涨天。绣龙画雉填宫井，野火风驱烧九鼎。殿巢江燕砌生蒿，十二金人霜炯炯。芊绵平绿台城基，暖色春容荒古陂。宁知玉树后庭曲，留待野棠如雪枝。"
        },
        {
            "标题": "舞衣曲",
            "作者": "温庭筠",
            "内容": "藕肠纤缕抽轻春，烟机漠漠娇娥颦。金梭淅沥透空薄，剪落交刀吹断云。张家公子夜闻雨，夜向兰堂思楚舞。蝉衫麟带压愁香，偷得莺簧锁金缕。管含兰气娇语悲，胡槽雪腕鸳鸯丝。芙蓉力弱应难定，杨柳风多不自持。回颦笑语西窗客，星斗寥寥波脉脉。不逐秦王卷象床，满楼明月梨花白。"
        },
        {
            "标题": "懊恼曲",
            "作者": "温庭筠",
            "内容": "藕丝作线难胜针，蕊粉染黄那得深。玉白兰芳不相顾，青楼一笑轻千金。莫言自古皆如此，健剑刜钟铅绕指。三秋庭绿尽迎霜，惟有荷花守红死。庐江小吏朱斑轮，柳缕吐芽香玉春。两股金钗已相许，不令独作空成尘。悠悠楚水流如马，恨紫愁红满平野。野土千年怨不平，至今烧作鸳鸯瓦。"
        },
        {
            "标题": "思帝乡·花花",
            "作者": "温庭筠",
            "内容": "花花，满枝红似霞。罗袖画帘肠断，卓香车。 回面共人闲语，战篦金凤斜。惟有阮郎春尽，不归家。"
        },
        {
            "标题": "河渎神·铜鼓赛神来",
            "作者": "温庭筠",
            "内容": "铜鼓赛神来，满庭幡盖裴回。水村江浦过风雷，楚山如画烟开。离别艣声空萧索，玉容惆怅妆薄。青麦燕飞落落，卷帘愁对珠阁。"
        },
        {
            "标题": "南歌子·扑蕊添黄子",
            "作者": "温庭筠",
            "内容": "扑蕊添黄子，呵花满翠鬟。鸳枕映屏山，月明三五夜，对芳颜。"
        },
        {
            "标题": "归国遥·香玉",
            "作者": "温庭筠",
            "内容": "香玉，翠凤宝钗垂簏簌，钿筐交胜金粟，越罗春水绿。画堂照帘残烛，梦馀更漏促。谢娘无限心曲，晓屏山断续。"
        },
        {
            "标题": "河渎神·孤庙对寒潮",
            "作者": "温庭筠",
            "内容": "孤庙对寒潮，西陵风雨萧萧。谢娘惆怅倚兰桡，泪流玉箸千条。暮天愁听思归乐，早梅香满山郭。回首两情萧索，离魂何处飘泊？"
        },
        {
            "标题": "伤温德彝 / 伤边将",
            "作者": "温庭筠",
            "内容": "昔年戎虏犯榆关，一败龙城匹马还。侯印不闻封李广，他人丘垄似天山。"
        },
        {
            "标题": "女冠子·霞帔云发",
            "作者": "温庭筠",
            "内容": "霞帔云发，钿镜仙容似雪，画愁眉。遮语回轻扇，含羞下绣帷。玉楼相望久，花洞恨来迟。早晚乘鸾去，莫相遗。"
        },
        {
            "标题": "女冠子·含娇含笑",
            "作者": "温庭筠",
            "内容": "含娇含笑，宿翠残红窈窕，鬓如蝉。寒玉簪秋水，轻纱卷碧烟。雪胸鸾镜里，琪树凤楼前。寄语青娥伴，早求仙。"
        },
        {
            "标题": "菩萨蛮·宝函钿雀金鹦鹏",
            "作者": "温庭筠",
            "内容": "宝函钿雀金鹦鹏，沉香阍上吴山碧。杨柳又如丝，驿桥春雨时。画楼音信断，芳草江南岸。鸾镜与花枝，此情谁得知。"
        },
        {
            "标题": "织锦词",
            "作者": "温庭筠",
            "内容": "丁东细漏侵琼瑟，影转高梧月初出。簇簌金梭万缕红，\n\n鸳鸯艳锦初成匹。锦中百结皆同心，蕊乱云盘相间深。\n\n此意欲传传不得，玫瑰作柱朱弦琴。为君裁破合欢被，\n\n星斗迢迢共千里。象尺熏炉未觉秋，碧池已有新莲子。"
        },
        {
            "标题": "法云寺双桧（一作晋朝柏树）",
            "作者": "温庭筠",
            "内容": "晋朝名辈此离群，想对浓阴去住分。题处尚寻王内史，\n\n画时应是顾将军。长廊夜静声疑雨，古殿秋深影胜云。\n\n一下南台到人世，晓泉清籁更难闻。"
        },
        {
            "标题": "春日（一作齐梁体）",
            "作者": "温庭筠",
            "内容": "柳岸杏花稀，梅梁乳燕飞。美人鸾镜笑，嘶马雁门归。\n\n楚宫云影薄，台城心赏违。从来千里恨，边色满戎衣。"
        },
        {
            "标题": "洞户二十二韵",
            "作者": "温庭筠",
            "内容": "洞户连珠网，方疏隐碧浔。烛盘烟坠烬，帘压月通阴。\n\n粉白仙郎署，霜清玉女砧。醉乡高窈窈，棋阵静愔愔。\n\n素手琉璃扇，玄髫玳瑁簪。昔邪看寄迹，栀子咏同心。\n\n树列千秋胜，楼悬七夕针。旧词翻白纻，新赋换黄金。\n\n唳鹤调蛮鼓，惊蝉应宝琴。舞疑繁易度，歌转断难寻。\n\n露委花相妒，风欹柳不禁。桥弯双表迥，池涨一篙深。\n\n清跸传恢囿，黄旗幸上林。神鹰参翰苑，天马破蹄涔。\n\n武库方题品，文园有好音。朱茎殊菌蠢，丹桂欲萧森。\n\n黼帐回瑶席，华灯对锦衾。画图惊走兽，书帖得来禽。\n\n河曙秦楼映，山晴魏阙临。绿囊逢赵后，青锁见王沈。\n\n任达嫌孤愤，疏慵倦九箴。若为南遁客，犹作卧龙吟。\n"
        },
        {
            "标题": "碧涧驿晓思",
            "作者": "温庭筠",
            "内容": "香灯伴残梦，楚国在天涯。月落子规歇，满庭山杏花。"
        },
        {
            "标题": "杨柳八首（一作杨柳枝）",
            "作者": "温庭筠",
            "内容": "宜春苑外最长条，闲袅春风伴舞腰。\n\n正是玉人肠断处，一渠春水赤阑桥。\n\n南内墙东御路旁，预知春色柳丝黄。\n\n杏花未肯无情思，何是情人最断肠。\n\n苏小门前柳万条，毵毵金线拂平桥。\n\n黄莺不语东风起，深闭朱门伴细腰。\n\n金缕毵毵碧瓦沟，六宫眉黛惹春愁。\n\n晚来更带龙池雨，半拂阑干半入楼。\n\n馆娃宫外邺城西，远映征帆近拂堤。\n\n系得王孙归意切，不关春草绿萋萋。\n\n两两黄鹂色似金，袅枝啼露动芳音。\n\n春来幸自长如线，可惜牵缠荡子心。\n\n御柳如丝映九重，凤凰窗柱绣芙蓉。\n\n景阳楼畔千条露，一面新妆待晓钟。\n\n织锦机边莺语频，停梭垂泪忆征人。\n\n塞门三月犹萧索，纵有垂杨未觉春。"
        },
        {
            "标题": "边笳曲（一作齐梁体）",
            "作者": "温庭筠",
            "内容": "朔管迎秋动，雕阴雁来早。上郡隐黄云，天山吹白草。\n\n嘶马悲寒碛，朝阳照霜堡。江南戍客心，门外芙蓉老。"
        },
        {
            "标题": "河中陪帅游亭（一作陪河中节度使游河亭）",
            "作者": "温庭筠",
            "内容": "倚阑愁立独徘徊，欲赋惭非宋玉才。满座山光摇剑戟，\n\n绕城波色动楼台。鸟飞天外斜阳尽，人过桥心倒影来。\n\n添得五湖多少恨，柳花飘荡似寒梅。"
        },
        {
            "标题": "宿城南亡友别墅",
            "作者": "温庭筠",
            "内容": "水流花落叹浮生，又伴游人宿杜城。\n\n还似昔年残梦里，透帘斜月独闻莺。"
        },
        {
            "标题": "李先生别墅望僧舍宝刹，因作双韵声",
            "作者": "温庭筠",
            "内容": "栖息消心象，檐楹溢艳阳。帘栊兰露落，邻里柳林凉。\n\n高阁过空谷，孤竿隔古冈。潭庐同淡荡，仿佛复芬芳。"
        },
        {
            "标题": "夏中病痁作",
            "作者": "温庭筠",
            "内容": "山鬼扬威正气愁，便辞珍簟袭狐裘。\n\n西窗一夕悲人事，团扇无情不待秋。"
        },
        {
            "标题": "病中书怀呈友人",
            "作者": "温庭筠",
            "内容": "逸足皆先路，穷郊独向隅。顽童逃广柳，羸马卧平芜。\n\n黄卷嗟谁问，朱弦偶自娱。鹿鸣皆缀士，雌伏竟非夫。\n\n采地荒遗野，爰田失故都。亡羊犹博簺，牧马倦呼卢。\n\n奕世参周禄，承家学鲁儒。功庸留剑舄，铭戒在盘盂。\n\n经济怀良画，行藏识远图。未能鸣楚玉，空欲握隋珠。\n\n定为鱼缘木，曾因兔守株。五车堆缥帙，三径阖绳枢。\n\n适与群英集，将期善价沽。叶龙图夭矫，燕鼠笑胡卢。\n\n赋分知前定，寒心畏厚诬。蹑尘追庆忌，操剑学班输。\n\n文囿陪多士，神州试大巫。对虽希鼓瑟，名亦滥吹竽。\n\n正使猜奔竞，何尝计有无。镏惔虚访觅，王霸竟揶揄。\n\n市义虚焚券，关讥谩弃繻.至言今信矣，微尚亦悲夫。\n\n白雪调歌响，清风乐舞雩。胁肩难黾勉，搔首易嗟吁。\n\n角胜非能者，推贤见射乎。兕觥增恐竦，杯水失锱铢。\n\n粉垛收丹采，金髇隐仆姑。垂櫜羞尽爵，扬觯辱弯弧。\n\n虎拙休言画，龙希莫学屠。转蓬随款段，耘草辟墁垆。\n\n受业乡名郑，藏机谷号愚。质文精等贯，琴筑韵相须。\n\n筑室连中野，诛茅接上腴。苇花纶虎落，松瘿斗栾栌。\n\n静语莺相对，闲眠鹤浪俱。蕊多劳蝶翅，香酷坠蜂须。\n\n芳草迷三岛，澄波似五湖。跃鱼翻藻荇，愁鹭睡葭芦。\n\n暝渚藏鸂鶒，幽屏卧鹧鸪。苦辛随艺殖，甘旨仰樵苏。\n\n笑语空怀橘，穷愁亦据梧。尚能甘半菽，非敢薄生刍。\n\n钓石封苍藓，芳蹊艳绛跗。树兰畦缭绕，穿竹路萦纡。\n\n机杼非桑女，林园异木奴。横竿窥赤鲤，持翳望青鸬。\n\n泮水思芹味，琅琊得稻租。杖轻藜拥肿，衣破芰披敷。\n\n芳意忧鶗鴂，愁声觉蟪蛄。短檐喧语燕，高木堕饥鼯。\n\n事迫离幽墅，贫牵犯畏途。爱憎防杜挚，悲叹似杨朱。\n\n旅食常过卫，羁游欲渡泸。塞歌伤督护，边角思单于。\n\n堡戍标枪槊，关河锁舳舻。威容尊大树，刑法避秋荼。\n\n远目穷千里，归心寄九衢。寝甘诚系滞，浆馈贵睢盱。\n\n怀刺名先远，干时道自孤。齿牙频激发，簦笈尚崎岖。\n\n莲府侯门贵，霜台帝命俞。骥蹄初蹑景，鹏翅欲抟扶。\n\n寓直回骢马，分曹对暝乌。百神歆仿佛，孤竹韵含胡。\n\n凤阙分班立，鹓行竦剑趋。触邪承密勿，持法奉訏谟。\n\n鸣玉锵登降，衡牙响曳娄。祀亲和氏璧，香近博山炉。\n\n瑞景森琼树，轻水莹玉壶。豸冠簪铁柱，螭首对金铺。\n\n内史书千卷，将军画一厨。眼明惊气象，心死伏规模。\n\n岂意观文物，保劳琢碔砆.草肥牧騕褭，苔涩淬昆吾。\n\n乡思巢枝鸟，年华过隙驹。衔恩空抱影，酬德未捐躯。\n\n时辈推良友，家声继令图。致身伤短翮，骧首顾疲驽。\n\n班马方齐骛，陈雷亦并驱。昔皆言尔志，今亦畏吾徒。\n\n有气干牛斗，无人辩辘轳。客来斟绿蚁，妻试踏青蚨。\n\n积毁方销骨，微瑕惧掩瑜。蛇予犹转战，鱼服自囚拘。\n\n欲就欺人事，何能逭鬼诛。是非迷觉梦，行役议秦吴。\n\n凛冽风埃惨，萧条草木枯。低徊伤志气，蒙犯变肌肤。\n\n旅雁唯闻叫，饥鹰不待呼。梦梭抛促织，心茧学蜘蛛。\n\n宁复机难料，庸非信未孚。激扬衔箭虎，疑惧听冰狐。\n\n处己将营窟，论心若合符。浪言辉棣萼，何所托葭莩。\n\n乔木能求友，危巢莫吓雏。风华飘领袖，诗礼拜衾繻.\n\n欹枕情何苦，同舟道岂殊。放怀亲蕙芷，收迹异桑榆。\n\n赠远聊攀柳，栽书欲截蒲。瞻风无限泪，回首更踟蹰。"
        },
        {
            "标题": "春尽与友人入裴氏林探渔竿",
            "作者": "温庭筠",
            "内容": "一径互纡直，茅棘亦已繁。晴阳入荒竹，暧暧和春园。\n\n倚杖息惭倦，徘徊恋微暄。历寻婵娟节，剪破苍筤根。\n\n地闭修茎孤，林振馀箨翻。适心在所好，非必寻湘沅。"
        },
        {
            "标题": "西陵道士茶歌",
            "作者": "温庭筠",
            "内容": "乳窦溅溅通石脉，绿尘愁草春江色。涧花入井水味香，\n\n山月当人松影直。仙翁白扇霜鸟翎，拂坛夜读黄庭经。\n\n疏香皓齿有馀味，更觉鹤心通杳冥。"
        },
        {
            "标题": "春日野行",
            "作者": "温庭筠",
            "内容": "雨涨西塘金堤斜，碧草芊芊晴吐芽。野岸明媚山芍药，\n\n水田叫噪官虾蟆。镜中有浪动菱蔓，陌上无风飘柳花。\n\n何事轻桡句溪客，绿萍方好不归家。"
        },
        {
            "标题": "春日野行",
            "作者": "温庭筠",
            "内容": "骑马踏烟莎，青春奈怨何。蝶翎朝粉尽，鸦背夕阳多。\n\n柳艳欺芳带，山愁萦翠蛾。别情无处说，方寸是星河。"
        },
        {
            "标题": "车驾西游因而有作",
            "作者": "温庭筠",
            "内容": "宣曲长杨瑞气凝，上林狐兔待秋鹰。\n\n谁将词赋陪雕辇，寂寞相如卧茂林。"
        },
        {
            "标题": "和周繇（一作和周繇广阳公宴嘲段成式诗）",
            "作者": "温庭筠",
            "内容": "齐马驰千驷，卢姬逞十三。玳筵方喜睐，金勒自遪邅。堕珥情初洽，鸣鞭战未酣。神交花冉冉，眉语柳毵毵。 却略青鸾镜，翘翻翠凤篸。专城有佳对，宁肯顾春蚕。"
        },
        {
            "标题": "长安春晚二首",
            "作者": "温庭筠",
            "内容": "曲江春半日迟迟，正是王孙怅望时。\n\n杏花落尽不归去，江上东风吹柳丝。\n\n四方无事太平年，万象鲜明禁火前。\n\n九重细雨惹春色，轻染龙池杨柳烟。"
        },
        {
            "标题": "陈宫词",
            "作者": "温庭筠",
            "内容": "鸡鸣人草草，香辇出宫花。妓语细腰转，马嘶金面斜。\n\n早莺随彩仗，惊雉避凝笳。淅沥湘风外，红轮映曙霞。"
        },
        {
            "标题": "感旧陈情五十韵献淮南李仆射",
            "作者": "温庭筠",
            "内容": "嵇绍垂髫日，山涛筮仕年。琴樽陈席上，纨绮拜床前。\n\n邻里才三徙，云霄已九迁。感深情惝怳，言发泪潺湲。\n\n忆昔龙图盛，方今鹤羽全。桂枝香可袭，杨叶旧频穿。\n\n玉籍标人瑞，金丹化地仙。赋成攒笔写，歌出满城传。\n\n既矫排虚翅，将持造物权。万灵思鼓铸，群品待陶甄。\n\n视草丝纶出，持纲雨露悬。法行黄道内，居近翠华边。\n\n书迹临汤鼎，吟声接舜弦。白麻红烛夜，清漏紫微天。\n\n雷电随神笔，鱼龙落彩笺。闲宵陪雍时，清暑在甘泉。\n\n耿介非持禄，优游是养贤。冰清临百粤，风靡化三川。\n\n委寄崇推毂，威仪压控弦。梁园提彀骑，淮水换戎旃。\n\n照日青油湿，迎风锦帐鲜。黛蛾陈二八，珠履列三千。\n\n舞转回红袖，歌愁敛翠钿。满堂开照曜，分座俨婵娟。\n\n油额芙蓉帐，香尘玳瑁筵。绣旗随影合，金阵似波旋。\n\n缇幕深回互，朱门暗接连。彩虬蟠画戟，花马立金鞭。\n\n有客将谁托，无媒窃自怜。抑扬中散曲，漂泊孝廉船。\n\n未展干时策，徒抛负郭田。转蓬犹邈尔，怀橘更潸然。\n\n投足乖蹊径，冥心向简编。未知鱼跃地，空愧鹿鸣篇。\n\n稷下期方至，漳滨病未痊。定非笼外鸟，真是壳中蝉。\n\n蕙径邻幽澹，荆扉兴静便。草堂苔点点，蔬囿水溅溅。\n\n钓罢溪云重，樵归涧月圆。懒多成宿疢，愁甚似春眠。\n\n木直终难怨，膏明只自煎。郑乡空健羡，陈榻未招延。\n\n旅食逢春尽，羁游为事牵。宦无毛义檄，婚乏阮修钱。\n\n冉弱营中柳，披敷幕下莲。傥能容委质，非敢望差肩。\n\n涩剑犹堪淬，馀朱或可研。从师当鼓箧，穷理久忘筌。\n\n折简能荣瘁，遣簪莫弃捐。韶光如见借，寒谷变风烟。"
        },
        {
            "标题": "池塘七夕",
            "作者": "温庭筠",
            "内容": "月出西南露气秋，绮罗河汉在斜沟。杨家绣作鸳鸯幔，\n\n张氏金为翡翠钩。香烛有花妨宿燕，画屏无睡待牵牛。\n\n万家砧杵三篙水，一夕横塘似旧游。"
        },
        {
            "标题": "敕勒歌塞北",
            "作者": "温庭筠",
            "内容": "敕勒金fj壁，阴山无岁华。帐外风飘雪，营前月照沙。\n\n羌儿吹玉管，胡姬踏锦花。却笑江南客，梅落不归家。"
        },
        {
            "标题": "题友人池亭（一作偶题林亭）",
            "作者": "温庭筠",
            "内容": "月榭风亭绕曲池，粉垣回互瓦参差。侵帘片白摇翻影，\n\n落镜愁红写倒枝。鸂鶒刷毛花荡漾，鹭鸶拳足雪离披。\n\n山翁醉后如相忆，羽扇清樽我自知。"
        },
        {
            "标题": "敕勒歌塞北",
            "作者": "温庭筠",
            "内容": "敕勒金{巾貴}壁，阴山无岁华。帐外风飘雪，营前月照沙。\n羌儿吹玉管，胡姬踏锦花。却笑江南客，梅落不归家。"
        },
        {
            "标题": "鸿胪寺有开元中锡宴堂楼台池沼雅为胜绝荒凉…成四十韵",
            "作者": "温庭筠",
            "内容": "明皇昔御极，神圣垂耿光。沈机发雷电，逸躅陵尧汤。\n\n西覃积石山，北至穷发乡。四凶有獬豸，一臂无螳螂。\n\n婵娟得神艳，郁烈闻国香。紫绦鸣羯鼓，玉管吹霓裳。\n\n禄山未封侯，林甫才为郎。昭融廓日月，妥帖安纪纲。\n\n群生到寿域，百辟趋明堂。四海正夷宴，一尘不飞扬。\n\n天子自犹豫，侍臣宜乐康。轧然阊阖开，赤日生扶桑。\n\n玉砌露盘纡，金壶漏丁当。剑佩相击触，左右随趋跄。\n\n玄珠十二旒，红粉三千行。顾盻生羽翼，叱嗟回雪霜。\n\n神霞凌云阁，春水骊山阳。盘斗九子粽，瓯擎五云浆。\n\n双琼京兆博，七鼓邯郸娼。毰毸碧鸡斗，茏葱翠雉场。\n\n仗官绣蔽膝，宝马金镂锡。椒涂隔鹦鹉，柘弹惊鸳鸯。\n\n猗欤华国臣，鬓发俱苍苍。锡宴得幽致，车从真炜煌。\n\n画鹢照鱼鳖，鸣驺乱甃鶬.飐滟荡碧波，炫煌迷横塘。\n\n萦盈舞回雪，宛转歌绕梁。艳带画银络，宝梳金钿筐。\n\n沈冥类汉相，醉倒疑楚狂。一旦紫微东，胡星森耀芒。\n\n凭陵逐鲸鲵，唐突驱犬羊。纵火三月赤，战尘千里黄。\n\n殽函与府寺，从此俱荒凉。兹地乃蔓草，故基摧坏墙。\n\n枯池接断岸，唧唧啼寒螀。败荷塌作泥，死竹森如枪。\n\n游人问老吏，相对聊感伤。岂必见麋鹿，然后堪回肠。\n\n幸今遇太平，令节称羽觞。谁知曲江曲，岁岁栖鸾凰。"
        },
        {
            "标题": "酬友人",
            "作者": "温庭筠",
            "内容": "辞荣亦素尚，倦游非夙心。宁复思金籍，独此卧烟林。\n\n闲云无定貌，佳树有馀阴。坐久芰荷发，钓阑茭苇深。\n\n游鱼自摇漾，浴鸟故浮沉。唯君清露夕，一为洒烦襟。"
        },
        {
            "标题": "舞曲歌辞。屈柘词",
            "作者": "温庭筠",
            "内容": "杨柳萦桥绿，玫瑰拂地红。绣衫金騕褭，花髻玉珑璁。\n\n宿雨香潜润，春流水暗通。画楼初梦断，晴日照湘风。\n"
        },
        {
            "标题": "初秋寄友人",
            "作者": "温庭筠",
            "内容": "闲梦正悠悠，凉风生竹楼。夜琴知欲雨，晓簟觉新秋。\n\n独鸟楚山远，一蝉关树愁。凭将离别恨，江外问同游。"
        },
        {
            "标题": "寄分司元庶子兼呈元处士",
            "作者": "温庭筠",
            "内容": "闭门高卧莫长嗟，水木凝晖属谢家。缑岭参差残晓雪，\n\n洛波清浅露晴沙。刘公春尽芜菁色，华廙愁深苜蓿花。\n\n月榭知君还怅望，碧霄烟阔雁行斜。"
        },
        {
            "标题": "寒食节日寄楚望二首 其二",
            "作者": "温庭筠",
            "内容": "家乏两千万，时当一百五。飔飔杨柳风，穰穰樱桃雨。\n年芳苦沈潦，心事如摧橹。金犊近兰汀，铜龙接花坞。\n青葱建杨宅，隐辚端门鼓。綵素拂庭柯，轻毬落邻圃。\n三春谢游衍，一笑牵规矩。独有恩泽侯，归来看楚舞。"
        },
        {
            "标题": "寒食节日寄楚望二首",
            "作者": "温庭筠",
            "内容": "芳兰无意绿，弱柳何穷缕。心断入淮山，梦长穿楚雨。\n\n繁花如二八，好月当三五。愁碧竟平皋，韶红换幽圃。\n\n流莺隐员树，乳燕喧馀哺。旷望恋曾台，离忧集环堵。\n\n当年不自遣，晚得终何补。郑谷有樵苏，归来要腰斧。\n\n家乏两千万，时当一百五。飔飔杨柳风，穰穰樱桃雨。\n\n年芳苦沉潦，心事如摧橹。金犊近兰汀，铜龙接花坞。\n\n青葱建杨宅，隐辚端门鼓。彩素拂庭柯，轻球落邻圃。\n\n三春谢游衍，一笑牵规矩。独有恩泽侯，归来看楚舞。"
        },
        {
            "标题": "春初对暮雨",
            "作者": "温庭筠",
            "内容": "淅沥生丛筱，空濛泫网轩。暝姿看远树，春意入尘根。\n\n点细飘风急，声轻入夜繁。雀喧争槿树，人静出蔬园。\n\n瓦湿光先起，房深影易昏。不应江上草，相与滞王孙。"
        },
        {
            "标题": "定西番·细雨晓莺春晚",
            "作者": "温庭筠",
            "内容": "细雨晓莺春晚，人似玉，柳如眉，正相思。罗幕翠帘初卷，镜中花一枝。肠断塞门消息，雁来稀。"
        },
        {
            "标题": "菩萨蛮·翠翘金缕双□□",
            "作者": "温庭筠",
            "内容": "翠翘金缕双□□，水纹细起春池碧。池上海棠梨，雨晴花满枝。绣衫遮笑靥。烟草黏飞蝶。青琐对芳菲，玉关音信稀。?"
        },
        {
            "标题": "春暮宴罢寄宋寿先辈",
            "作者": "温庭筠",
            "内容": "斜掩朱门花外钟，晓莺时节好相逢。窗间桃蕊宿妆在，\n\n雨后牡丹春睡浓。苏小风姿迷下蔡，马卿才调似临邛。\n\n谁怜芳草生三径，参佐桥西陆士龙。"
        },
        {
            "标题": "春日寄岳州从事李员外二首 其二",
            "作者": "温庭筠",
            "内容": "从小识宾卿，恩深若弟兄。相逢在何日，此别不胜情。\n红粉座中客，綵斿江上城。尚平婚嫁累，无路逐双旌。"
        },
        {
            "标题": "春日访李十四处士",
            "作者": "温庭筠",
            "内容": "花深桥转水潺潺，甪里先生自闭关。看竹已知行处好，\n\n望云空得暂时闲。谁言有策堪经世，自是无钱可买山。\n\n一局残棋千点雨，绿萍池上暮方还。"
        },
        {
            "标题": "春日寄岳州从事李员外二首",
            "作者": "温庭筠",
            "内容": "苒弱楼前柳，轻空花外窗。蝶高飞有伴，莺早语无双。\n\n剪胜裁春字，开屏见晓江。从来共情战，今日欲归降。\n\n从小识宾卿，恩深若弟兄。相逢在何日，此别不胜情。\n\n红粉座中客，彩斿江上城。尚平婚嫁累，无路逐双旌。"
        },
        {
            "标题": "春日将欲东归寄新及第苗绅先辈（一作下第寄司马札）",
            "作者": "温庭筠",
            "内容": "几年辛苦与君同，得丧悲欢尽是空。犹喜故人先折桂，\n\n自怜羁客尚飘蓬。三春月照千山道，十日花开一夜风。\n\n知有杏园无路入，马前惆怅满枝红。"
        },
        {
            "标题": "南歌子（歌或作柯，一名春宵曲）",
            "作者": "温庭筠",
            "内容": "手里金鹦鹉，胸前绣凤凰。偷眼暗形相，不如从嫁与，\n\n作鸳鸯。\n\n似带如丝柳，团酥握雪花。帘卷玉钩斜，九衢尘欲暮，\n\n逐香车。\n\n倭堕低梳髻，连娟细扫眉。终日两相思，为君憔悴尽，\n\n百花时。\n\n脸上金霞细，眉间翠钿深。欹枕覆鸳衾，隔帘莺百转，\n\n感君心。\n\n扑蕊添黄子，呵花满翠鬟。鸳枕映屏山，月明三五夜，\n\n对芳颜。\n\n转盼如波眼，娉婷似柳腰。花里暗相招，忆君肠欲断，\n\n恨春宵。\n\n懒拂鸳鸯枕，休缝翡翠裙。罗帐罢炉熏，近来心更切，\n\n为思君。"
        },
        {
            "标题": "照影曲",
            "作者": "温庭筠",
            "内容": "景阳妆罢琼窗暖，欲照澄明香步懒。桥上衣多抱彩云，\n\n金鳞不动春塘满。黄印额山轻为尘，翠鳞红稚俱含嚬。\n\n桃花百媚如欲语，曾为无双今两身。"
        },
        {
            "标题": "秘书刘尚书挽歌词二首",
            "作者": "温庭筠",
            "内容": "王笔活鸾凤，谢诗生芙蓉。学筵开绛帐，谈柄发洪钟。\n\n粉署见飞鵩，玉山猜卧龙。遗风丽清韵，萧散九原松。\n\n麈尾近良玉，鹤裘吹素丝。坏陵殷浩谪，春墅谢安棋。\n\n京口贵公子，襄阳诸女儿。折花兼踏月，多唱柳郎词。"
        },
        {
            "标题": "春野行（杂言）",
            "作者": "温庭筠",
            "内容": "草浅浅，春如剪。花压李娘愁，饥蚕欲成茧。\n\n东城年少气堂堂，金丸惊起双鸳鸯。含羞更问卫公子，\n\n月到枕前春梦长。"
        },
        {
            "标题": "吴苑行",
            "作者": "温庭筠",
            "内容": "锦雉双飞梅结子，平春远绿窗中起。吴江澹画水连空，\n\n三尺屏风隔千里。小苑有门红扇开，天丝舞蝶共徘徊。\n\n绮户雕楹长若此，韶光岁岁如归来。"
        },
        {
            "标题": "自有扈至京师已后朱樱之期",
            "作者": "温庭筠",
            "内容": "露圆霞赤数千枝，银笼谁家寄所思。秦苑飞禽谙熟早，\n\n杜陵游客恨来迟。空看翠幄成阴日，不见红珠满树时。\n\n尽日徘徊浓影下，只应重作钓鱼期。"
        },
        {
            "标题": "中书令裴公挽歌词二首",
            "作者": "温庭筠",
            "内容": "王俭风华首，萧何社稷臣。丹阳布衣客，莲渚白头人。\n\n铭勒燕山暮，碑沉汉水春。从今虚醉饱，无复污车茵。\n\n箭下妖星落，风前杀气回。国香荀令去，楼月庾公来。\n\n玉玺终无虑，金縢意不开。空嗟荐贤路，芳草满燕台。"
        },
        {
            "标题": "题翠微寺二十二韵（太宗升遐之所）",
            "作者": "温庭筠",
            "内容": "邠土初成邑，虞宾竟让王。乾符初得位，天弩夜收铓。\n\n偃息齐三代，优游念四方。万灵扶正寝，千嶂抱重冈。\n\n幽石归阶陛，乔柯入栋梁。火云如沃雪，汤殿似含霜。\n\n涧籁添仙曲，岩花借御香。野麋陪兽舞，林鸟逐鹓行。\n\n镜写三秦色，窗摇八水光。问云征楚女，疑粉试何郎。\n\n兰芷承雕辇，杉萝入画堂。受朝松露晓，颁朔桂烟凉。\n\n岚湿金铺外，溪鸣锦幄傍。倚丝忧汉祖，持璧告秦皇。\n\n短景催风驭，长星属羽觞。储君犹问竖，元老已登床。\n\n鹤盖趋平乐，鸡人下建章。龙髯悲满眼，螭首泪沾裳。\n\n叠鼓严灵仗，吹笙送夕阳。断泉辞剑佩，昏日伴旂常。\n\n遗庙青莲在，颓垣碧草芳。无因奏韶濩，流涕对幽篁。"
        },
        {
            "标题": "休浣日西掖谒所知",
            "作者": "温庭筠",
            "内容": "赤墀高阁自从容，玉女窗扉报曙钟。日丽九门青锁闼，\n\n雨晴双阙翠微峰。毫端蕙露滋仙草，琴上薰风入禁松。\n\n荀令凤池春婉娩，好将馀润变鱼龙。"
        },
        {
            "标题": "答段柯古见嘲",
            "作者": "温庭筠",
            "内容": "彩翰殊翁金缭绕，一千二百逃飞鸟。\n\n尾薪桥下未为痴，暮雨朝云世间少。"
        },
        {
            "标题": "敬答李先生",
            "作者": "温庭筠",
            "内容": "七里滩声舜庙前，杏花初盛草芊芊。绿昏晴气春风岸，\n\n红漾轻纶野水天。不为伤离成极望，更因行乐惜流年。\n\n一瓢无事麛裘暖，手弄溪波坐钓船。"
        },
        {
            "标题": "弹筝人",
            "作者": "温庭筠",
            "内容": "天宝年中事玉皇，曾将新曲教宁王。\n\n钿蝉金雁今零落，一曲伊州泪万行。"
        },
        {
            "标题": "题陈处士幽居",
            "作者": "温庭筠",
            "内容": "松轩尘外客，高枕自萧疏。雨后苔侵井，霜来叶满渠。\n\n闲看镜湖画，秋得越僧书。若待前溪月，谁人伴钓鱼。"
        },
        {
            "标题": "登李羽士东楼",
            "作者": "温庭筠",
            "内容": "经客有余音，他年终故林。高楼本危睇，凉月更伤心。此意竟难折，伊人成古今。流尘其可欲，非复懒鸣琴。"
        },
        {
            "标题": "登李羽士东楼",
            "作者": "温庭筠",
            "内容": "经客有馀音，他年终故林。高楼本危睇，凉月更伤心。\n\n此意竟难折，伊人成古今。流尘其可欲，非复懒鸣琴。"
        },
        {
            "标题": "登卢氏台",
            "作者": "温庭筠",
            "内容": "胜地当通邑，前山有故居。台高秋尽出，林断野无馀。\n白露鸣蛩急，晴天度雁疏。由来放怀地，非独在吾庐。"
        },
        {
            "标题": "登卢氏台",
            "作者": "温庭筠",
            "内容": "胜地当通邑，前山有故居。台高秋尽出，林断野无馀。\n\n白露鸣蛩急，晴天度雁疏。由来放怀地，非独在吾庐。"
        },
        {
            "标题": "卢氏池上遇雨赠同游者",
            "作者": "温庭筠",
            "内容": "簟翻凉气集，溪上润残棋。萍皱风来后，荷喧雨到时。\n\n寂寥闲望久，飘洒独归迟。无限松江恨，烦君解钓丝。"
        },
        {
            "标题": "经故秘书崔监扬州南塘旧居",
            "作者": "温庭筠",
            "内容": "昔年曾识范安成，松竹风姿鹤性情。西掖曙河横漏响，\n\n北山秋月照江声。乘舟觅吏经舆县，为酒求官得步兵。\n\n千顷水流通故墅，至今留得谢公名。"
        },
        {
            "标题": "地肺山春日",
            "作者": "温庭筠",
            "内容": "冉冉花明岸，涓涓水绕山。几时抛俗事，来共白云闲。"
        },
        {
            "标题": "送陈嘏之侯官兼简李常侍",
            "作者": "温庭筠",
            "内容": "纵得步兵无绿蚁，不缘句漏有丹砂。殷勤为报同袍友，\n\n我亦无心似海槎。春服照尘连草色，夜船闻雨滴芦花。\n\n梅仙自是青云客，莫羡相如却到家。"
        },
        {
            "标题": "西江贻钓叟骞生（一作西江寄友人骞生）",
            "作者": "温庭筠",
            "内容": "晴江如镜月如钩，泛滟苍茫送客愁。衣泪潜生竹枝曲，\n\n春潮遥上木兰舟。事随云去身难到，梦逐烟销水自流。\n\n昨日欢娱竟何在，一枝梅谢楚江头。"
        },
        {
            "标题": "题丰安里王相林亭二首（公明太玄经）",
            "作者": "温庭筠",
            "内容": "花竹有薄埃，嘉游集上才。白蘋安石渚，红叶子云台。\n\n朱户雀罗设，黄门驭骑来。不知淮水浊，丹藕为谁开。\n\n偶到乌衣巷，含情更惘然。西州曲堤柳，东府旧池莲。\n\n星坼悲元老，云归送墨仙。谁知济川楫，今作野人船。"
        },
        {
            "标题": "定西番·捍拨紫槽金衬",
            "作者": "温庭筠",
            "内容": "捍拨紫槽金衬，双秀萼，两回鸾。齐学汉宫妆样，竞婵娟。三十六弦蝉闹，小弦蜂作团。听尽昭君幽怨，莫重弹。"
        },
        {
            "标题": "杂曲歌辞。西洲曲",
            "作者": "温庭筠",
            "内容": "悠悠复悠悠，昨日下西洲。西洲风色好，遥见武昌楼。\n\n武昌何郁郁，侬家定无匹。小妇被流黄，登楼抚瑶瑟。\n\n朱弦繁复轻，素手直凄清。一弹三四解，掩抑似含情。\n\n南楼登且望，西江广复平。艇子摇两桨，催过石头城。\n\n门前乌臼树，惨澹天将曙。鹍鵊飞复还，郎随早帆去。\n\n回头语同伴，定复负情侬。去帆不安幅，作抵使西风。\n\n他日相寻索，莫作西洲客。西洲人不归，春草年年碧。"
        },
        {
            "标题": "送僧东游",
            "作者": "温庭筠",
            "内容": "师归旧山去，此别已凄然。灯影秋江寺，篷声夜雨船。\n\n鸥飞吴市外，麟卧晋陵前。若到东林社，谁人更问禅。"
        },
        {
            "标题": "东郊行",
            "作者": "温庭筠",
            "内容": "斗鸡台下东西道，柳覆班骓蝶萦草。坱霭韶容锁澹愁，\n\n青筐叶尽蚕应老。绿渚幽香生白蘋，差差小浪吹鱼鳞。\n\n王孙骑马有归意，林彩着空如细尘。安得人生各相守，\n\n烧船破栈休驰走。世上方应无别离，路傍更长千株柳。"
        },
        {
            "标题": "东归有怀",
            "作者": "温庭筠",
            "内容": "晴川通野陂，此地昔伤离。一去迹常在，独来心自知。\n\n鹭眠茭叶折，鱼静蓼花垂。无限高秋泪，扁舟极路岐。"
        },
        {
            "标题": "菩萨蛮·玉纤弹处真珠落",
            "作者": "温庭筠",
            "内容": "玉纤弹处真珠落，流多暗湿铅华薄。春露□朝华，秋波浸晚霞。风流心上物，本为风流出。看取薄情人，罗衣无此痕。?"
        },
        {
            "标题": "和太常杜少卿东都修行里有嘉莲",
            "作者": "温庭筠",
            "内容": "春秋罢注直铜龙，旧宅嘉莲照水红。两处龟巢清露里，\n\n一时鱼跃翠茎东。同心表瑞荀池上，半面分妆乐镜中。\n\n应为临川多丽句，故持重艳向西风。"
        },
        {
            "标题": "和道溪君别业（一作和友人溪居别业）",
            "作者": "温庭筠",
            "内容": "积润初销碧草新，凤阳晴日带雕轮。风飘弱柳平桥晚，\n\n雪点寒梅小苑春。屏上楼台陈后主，镜中金翠李夫人。\n\n花房透露红珠落，蛱蝶双飞护粉尘。"
        },
        {
            "标题": "西游书怀",
            "作者": "温庭筠",
            "内容": "渭川通野戍，有路上桑干。独鸟青天暮，惊麏赤烧残。\n\n高秋辞故国，昨日梦长安。客意自如此，非关行路难。"
        },
        {
            "标题": "游南塘寄知者",
            "作者": "温庭筠",
            "内容": "白鸟梳翎立岸莎，藻花菱刺泛微波。烟光似带侵垂柳，\n\n露点如珠落卷荷。楚水晓凉催客早，杜陵秋思傍蝉多。\n\n镏公不信归心切，听取江楼一曲歌。"
        },
        {
            "标题": "题望苑驿（东有马嵬驿西有端正树一作相思树）",
            "作者": "温庭筠",
            "内容": "弱柳千条杏一枝，半含春雨半垂丝。景阳寒井人难到，\n\n长乐晨钟鸟自知。花影至今通博望，树名从此号相思。\n\n分明十二楼前月，不向西陵照盛姬。"
        },
        {
            "标题": "题端正树",
            "作者": "温庭筠",
            "内容": "路傍佳树碧云愁，曾侍金舆幸驿楼。\n\n草木荣枯似人事，绿阴寂寞汉陵秋。"
        },
        {
            "标题": "二月十五日樱桃盛开自所居蹑履吟玩竞名王泽章洋才",
            "作者": "温庭筠",
            "内容": "晓觉笼烟重，春深染雪轻。静应留得蝶，繁欲不胜莺。\n\n影乱晨飙急，香多夜雨晴。似将千万恨，西北为卿卿。"
        },
        {
            "标题": "反生桃花发因题",
            "作者": "温庭筠",
            "内容": "疾眼逢春四壁空，夜来山雪破东风。未知王母千年熟，\n\n且共刘郎一笑同。已落又开横晚翠，似无如有带朝红。\n\n僧虔蜡炬高三尺，莫惜连宵照露丛。"
        },
        {
            "标题": "访知玄上人遇暴经因有赠",
            "作者": "温庭筠",
            "内容": "缥帙无尘满画廊，钟山弟子静焚香。惠能未肯传心法，\n\n张湛徒劳与眼方。风飏檀烟销篆印，日移松影过禅床。\n\n客儿自有翻经处，江上秋来蕙草荒。"
        },
        {
            "标题": "过孔北海墓二十韵",
            "作者": "温庭筠",
            "内容": "抚事如神遇，临风独涕零。墓平春草绿，碑折古苔青。\n\n珪玉埋英气，山河孕炳灵。发言惊辨囿，撝翰动文星。\n\n蕴策期干世，持权欲反经。激扬思壮志，流落叹颓龄。\n\n恶木人皆息，贪泉我独醒。轮辕无匠石，刀几有庖丁。\n\n碌碌迷藏器，规规守挈瓶。愤容凌鼎镬，公议动朝廷。\n\n故国将辞宠，危邦竟缓刑。钝工磨白璧，凡石砺青萍。\n\n揭日昭东夏，抟风滞北溟。后尘遵轨辙，前席咏仪型。\n\n木秀当忧悴，弦伤不底宁。矜夸遭斥鷃，光彩困飞萤。\n\n白羽留谈柄，清风袭德馨。鸾凰婴雪刃，狼虎犯云屏。\n\n兰蕙荒遗址，榛芜蔽旧坰.镮辕近沂水，何事恋明庭。"
        },
        {
            "标题": "会昌丙寅丰岁歌（杂言）",
            "作者": "温庭筠",
            "内容": "丙寅岁，休牛马，风如吹烟，日如渥赭。九重天子调天下，\n\n春绿将年到西野。西野翁，生儿童，门前好树青zv茸。\n\nzv茸单衣麦田路，村南娶妇桃花红。新姑车右及门柱，\n\n粉项韩凭双扇中。喜气自能成岁丰，农祥尔物来争功。"
        },
        {
            "标题": "碌碌古词",
            "作者": "温庭筠",
            "内容": "左亦不碌碌，右亦不碌碌。野草自根肥，羸牛生健犊。\n\n融蜡作杏蒂，男儿不恋家。春风破红意，女颊如桃花。\n\n忠言未见信，巧语翻咨嗟。一鞘无两刃，徒劳油壁车。"
        },
        {
            "标题": "寄崔先生",
            "作者": "温庭筠",
            "内容": "往年江海别元卿，家近山阳古郡城。莲浦香中离席散，\n\n柳堤风里钓船横。星霜荏苒无音信，烟水微茫变姓名。\n\n菰黍正肥鱼正美，五侯门下负平生。"
        },
        {
            "标题": "经故翰林袁学士居",
            "作者": "温庭筠",
            "内容": "剑逐惊波玉委尘，谢安门下更何人。\n\n西州城外花千树，尽是羊昙醉后春。"
        },
        {
            "标题": "过潼关",
            "作者": "温庭筠",
            "内容": "地形盘屈带河流，景气澄明是胜游。十里晓鸡关树暗，\n\n一行寒雁陇云愁。片时无事溪泉好，尽日凝眸岳色秋。\n\n麈尾角巾应旷望，更嗟芳霭隔秦楼。"
        },
        {
            "标题": "观棋（一作段成式诗）",
            "作者": "温庭筠",
            "内容": "闲对楸枰倾一壶，黄华坪上几成卢。\n\n他时谒帝铜龙水，便赌宣城太守无。"
        },
        {
            "标题": "观舞妓",
            "作者": "温庭筠",
            "内容": "朔音悲嘒管，瑶踏动芳尘。总袖时增怨，听破复含嚬。\n\n凝腰倚风软，花题照锦春。朱弦固凄紧，琼树亦迷人。"
        },
        {
            "标题": "光风亭夜宴妓有醉殴者",
            "作者": "温庭筠",
            "内容": "吴国初成阵，王家欲解围。拂巾双雉叫，飘瓦两鸳飞。"
        },
        {
            "标题": "送李生归旧居",
            "作者": "温庭筠",
            "内容": "一从征战后，故社几人归。薄宦离山久，高谈与世稀。\n\n夕阳当板槛，春日入柴扉。莫却严滩意，西溪有钓矶。"
        },
        {
            "标题": "赠郑征君家匡山首春与丞相赞皇公游止",
            "作者": "温庭筠",
            "内容": "一抛兰棹逐燕鸿，曾向江湖识谢公。\n\n每到朱门还怅望，故山多在画屏中。"
        },
        {
            "标题": "归国遥 其一",
            "作者": "温庭筠",
            "内容": "香玉，翠凤宝钗垂{罒/彔}"
        },
        {
            "标题": "归国遥 其二",
            "作者": "温庭筠",
            "内容": "双脸，小凤战篦金飐艳，舞衣无力风敛，藕丝秋色染。"
        },
        {
            "标题": "郭处士击瓯歌",
            "作者": "温庭筠",
            "内容": "佶栗金虬石潭古，勺陂潋滟幽修语。湘君宝马上神云，碎佩丛铃满烟雨。吾闻三十六宫花离离，软风吹春星斗稀。玉晨冷磬破昏梦，天露未干香著衣。兰钗委坠垂云发，小响丁当逐回雪。晴碧烟滋重叠山，罗屏半掩桃花月。太平天子驻云车，龙炉勃郁双蟠拏。宫中近臣抱扇立，侍女低鬟落翠花。乱珠触续正跳荡，倾头不觉金乌斜。我亦为君长叹息，缄情远寄愁无色。莫沾香梦绿杨丝。千里春风正无力。"
        },
        {
            "标题": "过华清宫二十二韵",
            "作者": "温庭筠",
            "内容": "忆昔开元日，承平事胜游。贵妃专宠幸，天子富春秋。\n\n月白霓裳殿，风干羯鼓楼。斗鸡花蔽膝，骑马玉搔头。\n\n绣毂千门妓，金鞍万户侯。薄云欹雀扇，轻雪犯貂裘。\n\n过客闻韶濩，居人识冕旒。气和春不觉，烟暖霁难收。\n\n涩浪和琼甃，晴阳上彩斿。卷衣轻鬓懒，窥镜澹蛾羞。\n\n屏掩芙蓉帐，帘褰玳瑁钩。重瞳分渭曲，纤手指神州。\n\n御案迷萱草，天袍妒石榴。深岩藏浴凤，鲜隰媚潜虬。\n\n不料邯郸虱，俄成即墨牛。剑锋挥太皞，旗焰拂蚩尤。\n\n内嬖陪行在，孤臣预坐筹。瑶簪遗翡翠，霜仗驻骅骝。\n\n艳笑双飞断，香魂一哭休。早梅悲蜀道，高树隔昭丘。\n\n朱阁重霄近，苍崖万古愁。至今汤殿水，呜咽县前流。"
        },
        {
            "标题": "过吴景帝陵",
            "作者": "温庭筠",
            "内容": "王气销来水淼茫，岂能才与命相妨。\n\n虚开直渎三千里，青盖何曾到洛阳。"
        },
        {
            "标题": "过西堡塞北",
            "作者": "温庭筠",
            "内容": "浅草干河阔，丛棘废城高。白马犀匕首，黑裘金佩刀。\n\n霜清彻兔目，风急吹雕毛。一经何用厄，日暮涕沾袍。\n"
        },
        {
            "标题": "题竹谷神祠（一作谷神庙）",
            "作者": "温庭筠",
            "内容": "苍苍松竹晚，一径入荒祠。古树风吹马，虚廊日照旗。\n\n烟煤朝奠处，风雨夜归时。寂寞东湖客，空看蒋帝碑。"
        },
        {
            "标题": "过西堡塞北",
            "作者": "温庭筠",
            "内容": "浅草乾河阔，丛棘废城高。白马犀匕首，黑裘金佩刀。\n霜清彻兔目，风急吹雕毛。一经何用厄，日暮涕沾袍。"
        },
        {
            "标题": "过新丰",
            "作者": "温庭筠",
            "内容": "一剑乘时帝业成，沛中乡里到咸京。寰区已作皇居贵，\n\n风月犹含白社情。泗水旧亭春草遍，千门遗瓦古苔生。\n\n至今留得离家恨，鸡犬相闻落照明。"
        },
        {
            "标题": "海榴",
            "作者": "温庭筠",
            "内容": "海榴开似火，先解报春风。叶乱裁笺绿，花宜插鬓红。\n\n蜡珠攒作蒂，缃彩剪成丛。郑驿多归思，相期一笑同。"
        },
        {
            "标题": "题磁岭海棠花",
            "作者": "温庭筠",
            "内容": "幽态竟谁赏，岁华空与期。岛回香尽处，泉照艳浓时。\n\n蜀彩淡摇曳，吴妆低怨思。王孙又谁恨，惆怅下山迟。"
        },
        {
            "标题": "寒食前有怀",
            "作者": "温庭筠",
            "内容": "万物鲜华雨乍晴，春寒寂历近清明。残芳荏苒双飞蝶，\n\n晓睡朦胧百啭莺。旧侣不归成独酌，故园虽在有谁耕。\n\n悠然更起严滩恨，一宿东风蕙草生。"
        },
        {
            "标题": "汉皇迎春词",
            "作者": "温庭筠",
            "内容": "春草芊芊晴扫烟，宫城大锦红殷鲜。海日初融照仙掌，\n\n淮王小队缨铃响。猎猎东风焰赤旗，画神金甲葱龙网。\n\n钜公步辇迎句芒，复道扫尘燕彗长。豹尾竿前赵飞燕，\n\n柳风吹尽眉间黄。碧草含情杏花喜，上林莺啭游丝起。\n\n宝马摇环万骑归，恩光暗入帘栊里。\n"
        },
        {
            "标题": "和段少常柯古",
            "作者": "温庭筠",
            "内容": "称觞惭座客，怀刺即门人。素向宁知贵，清淡不厌贫。\n\n野梅江上晚，堤柳雨中春。未报淮南诏，何劳问白蘋."
        },
        {
            "标题": "题崔公池亭旧游（一作题怀贞亭旧游）",
            "作者": "温庭筠",
            "内容": "皎镜方塘菡萏秋，此来重见采莲舟。谁能不逐当年乐，\n\n还恐添成异日愁。红艳影多风袅袅，碧空云断水悠悠。\n\n檐前依旧青山色，尽日无人独上楼。"
        },
        {
            "标题": "老君庙",
            "作者": "温庭筠",
            "内容": "紫气氤氲捧半岩，莲峰仙掌共巉巉.庙前晚色连寒水，\n\n天外斜阳带远帆。百二关山扶玉座，五千文字閟瑶缄。\n\n自怜金骨无人识，知有飞龟在石函。"
        },
        {
            "标题": "和赵嘏题岳寺",
            "作者": "温庭筠",
            "内容": "疏钟细响乱鸣泉，客省高临似水天。岚翠暗来空觉润，\n\n涧茶馀爽不成眠。越僧寒立孤灯外，岳月秋当万木前。\n\n张邴宦情何太薄，远公窗外有池莲。"
        },
        {
            "标题": "和沈参军招友生观芙蓉池",
            "作者": "温庭筠",
            "内容": "桂栋坐清晓，瑶琴商凤丝。况闻楚泽香，适与秋风期。\n\n遂从棹萍客，静啸烟草湄。倒影回澹荡，愁红媚涟漪。\n\n湘茎久鲜涩，宿雨增离披。而我江海意，楚游动梦思。\n\n北渚水云叶，南塘烟雾枝。岂亡台榭芳，独与鸥鸟知。\n\n珠坠鱼迸浅，影多凫泛迟。落英不可攀，返照昏澄陂。"
        },
        {
            "标题": "题萧山庙",
            "作者": "温庭筠",
            "内容": "故道木阴浓，荒祠山影东。杉松一庭雨，幡盖满堂风。\n\n客奠晓莎湿，马嘶秋庙空。夜深池上歇，龙入古潭中。"
        },
        {
            "标题": "和友人盘石寺逢旧友",
            "作者": "温庭筠",
            "内容": "楚寺上方宿，满堂皆旧游。月溪逢远客，烟浪有归舟。\n\n江馆白蘋夜，水关红叶秋。西风吹暮雨，汀草更堪愁。"
        },
        {
            "标题": "和友人题壁",
            "作者": "温庭筠",
            "内容": "冲尚犹来出范围，肯将经世作风徽。三台位缺严陵卧，\n\n百战功高范蠡归。自欲一鸣惊鹤寝，不应孤愤学牛衣。\n\n西州未有看棋暇，涧户何由得掩扉。"
        },
        {
            "标题": "和友人悼亡（一作丧歌姬）",
            "作者": "温庭筠",
            "内容": "玉貌潘郎泪满衣，画罗轻鬓雨霏微。红兰委露愁难尽，\n\n白马朝天望不归。宝镜尘昏鸾影在，钿筝弦断雁行稀。\n\n春来多少伤心事，碧草侵阶粉蝶飞。"
        },
        {
            "标题": "细雨",
            "作者": "温庭筠",
            "内容": "凭轩望秋雨，凉入暑衣清。极目鸟频没，片时云复轻。\n\n沼萍开更敛，山叶动还鸣。楚客秋江上，萧萧故国情。"
        },
        {
            "标题": "和周繇",
            "作者": "温庭筠",
            "内容": "齐马驰千驷，卢姬逞十三。玳筵方喜睐，金勒自走参走覃。堕珥情初洽，鸣鞭战未酣。神交花冉冉，眉语柳毵毵。却略青鸾镜，翘翻翠凤篸。专城有佳对，宁肯顾春蚕。"
        },
        {
            "标题": "河传·同伴",
            "作者": "温庭筠",
            "内容": "同伴，相唤。杏花稀，梦里每愁依违。仙客一云燕已飞，不归，泪痕空满衣。天际云鸟引情远，春已晚，烟霭渡南苑。雪梅香，柳带长，小娘，转令人意伤。"
        },
        {
            "标题": "河传·江畔",
            "作者": "温庭筠",
            "内容": "江畔，相唤。晓妆鲜，仙景个女采莲。请君莫向那岸边，少年，好花新满船。红袖摇曳逐风暖，垂玉腕，肠向柳丝断。浦南归，浦北归，莫知，晚来人已稀。"
        },
        {
            "标题": "河渎神",
            "作者": "温庭筠",
            "内容": "河上望丛祠，庙前春雨来时。楚山无限鸟飞迟，\n\n兰棹空伤别离¤\n\n何处杜鹃啼不歇，艳红开尽如血。蝉鬓美人愁绝，\n\n百花芳草佳节。\n\n孤庙对寒潮，西陵风雨潇潇。谢娘惆怅倚兰桡，\n\n泪流玉箸千条¤\n\n暮天愁听思归乐，早梅香满山郭。回首两情萧索，\n\n离魂何处飘泊。\n\n铜鼓赛神来，满庭幡盖裴回。水村江浦过风雷，\n\n楚山如画烟开¤\n\n离别橹声空萧索，玉容惆怅妆薄。青麦燕飞落落，\n\n卷帘愁对珠阁。"
        },
        {
            "标题": "横吹曲辞。雍台歌",
            "作者": "温庭筠",
            "内容": "太子池南楼百尺，八窗新树疏帘隔。黄金铺首画钩陈，\n\n羽葆亭童拂交戟。盘纡阑楯临高台，帐殿临流鸾扇开。\n\n早雁声鸣细波起，映花卤簿龙飞回。"
        },
        {
            "标题": "题李处士幽居",
            "作者": "温庭筠",
            "内容": "水玉簪头白角巾，瑶琴寂历拂轻尘。浓阴似帐红薇晚，\n\n细雨如烟碧草春。隔竹见笼疑有鹤，卷帘看画静无人。\n\n南山自是忘年友，谷口徒称郑子真。"
        },
        {
            "标题": "河传",
            "作者": "温庭筠",
            "内容": "江畔，相唤。晓妆鲜，仙景个女采莲。请君莫向那岸边。\n\n少年，好花新满船¤\n\n红袖摇曳逐风软，垂玉腕。肠向柳丝断。浦南归，\n\n浦北归。莫知，晚来人已稀。\n\n湖上，闲望。雨萧萧，烟浦花桥路遥。谢娘翠蛾愁不销。\n\n终朝，梦魂迷晚潮¤\n\n荡子天涯归棹远，春已晚。莺语空肠断。若耶溪，\n\n溪水西。柳堤，不闻郎马嘶。\n\n同伴，相唤。杏花稀，梦里每愁依违。仙客一去燕已飞。\n\n不归，泪痕空满衣¤\n\n天际云鸟引情远，春已晚。烟霭渡南苑。雪梅香，\n\n柳带长。小娘，转令人意伤。"
        },
        {
            "标题": "杂曲歌辞。湖阴曲",
            "作者": "温庭筠",
            "内容": "祖龙黄须珊瑚鞭，铁骢金面青连钱。虎髯拔剑欲成梦，\n\n日压贼营如血鲜。海旗风急惊眠起，甲重光摇照湖水。\n\n苍黄追骑尘外归，森索妖星阵前死。五陵愁碧春萋萋，\n\n灞川玉马空中嘶。羽书如电入青琐，雪腕如捶催画鞞.\n\n白虬天子金煌铓，高临帝座回龙章。吴波不动楚山晚，\n\n花压阑干春昼长。"
        },
        {
            "标题": "华阴韦氏林亭",
            "作者": "温庭筠",
            "内容": "自有林亭不得闲，陌尘宫树是非间。\n\n终南长在茅檐外，别向人间看华山。"
        },
        {
            "标题": "赠袁司录（一即丞相淮阳公之犹子与庭筠有旧也）",
            "作者": "温庭筠",
            "内容": "一朝辞满有心期，花发杨园雪压枝。刘尹故人谙往事，\n\n谢郎诸弟得新知。金钗醉就胡姬画，玉管闲留洛客吹。\n\n记得襄阳耆旧语，不堪风景岘山碑。"
        },
        {
            "标题": "杂歌谣辞。黄昙子歌",
            "作者": "温庭筠",
            "内容": "参差绿蒲短，摇艳云塘满。红潋荡融融，莺翁鸂鶒暖。\n\n萋芊小城路，马上修蛾懒。罗衫褭向风，点粉金鹂卵。"
        },
        {
            "标题": "雉场歌",
            "作者": "温庭筠",
            "内容": "茭叶萋萋接烟曙，鸡鸣埭上梨花露。彩仗锵锵已合围，\n\n绣翎白颈遥相妒。雕尾扇张金缕高，碎铃素拂骊驹豪。\n\n绿场红迹未相接，箭发铜牙伤彩毛。麦陇桑阴小山晚，\n\n六虬归去凝笳远。城头却望几含情，青亩春芜连石苑。"
        },
        {
            "标题": "宿沣曲僧舍",
            "作者": "温庭筠",
            "内容": "东郊和气新，芳霭远如尘。客舍停疲马，僧墙画故人。\n\n沃田桑景晚，平野菜花春。更想严家濑，微风荡白蘋."
        },
        {
            "标题": "寄河南杜少尹",
            "作者": "温庭筠",
            "内容": "十载归来鬓未凋，玳簪珠履见常僚。岂关名利分荣路，\n\n自有才华作庆霄。鸟影参差经上苑，骑声断续过中桥。\n\n夕阳亭畔山如画，应念田歌正寂寥。"
        },
        {
            "标题": "寄裴生乞钓钩",
            "作者": "温庭筠",
            "内容": "一随菱棹谒王侯，深愧移文负钓舟。\n\n今日太湖风色好，却将诗句乞鱼钩。"
        },
        {
            "标题": "寄卢生",
            "作者": "温庭筠",
            "内容": "遗业荒凉近故都，门前堤路枕平湖。绿杨阴里千家月，\n\n红藕香中万点珠。此地别来双鬓改，几时归去片帆孤。\n\n他年犹拟金貂换，寄语黄公旧酒垆。"
        },
        {
            "标题": "宿白盖峰寺寄僧",
            "作者": "温庭筠",
            "内容": "山房霜气晴，一宿遂平生。閤上见林影，月中闻涧声。\n\n佛灯销永夜，僧磬彻寒更。不学何居士，焚香为宦情。"
        },
        {
            "标题": "寄山中友人",
            "作者": "温庭筠",
            "内容": "惟昔有归趣，今兹固愿言。啸歌成往事，风雨坐凉轩。\n\n时物信佳节，岁华非故园。固知春草色，何意为王孙。"
        },
        {
            "标题": "寄清源寺僧",
            "作者": "温庭筠",
            "内容": "石路无尘竹径开，昔年曾伴戴颙来。窗间半偈闻钟后，\n\n松下残棋送客回。帘向玉峰藏夜雪，砌因蓝水长秋苔。\n\n白莲社里如相问，为说游人是姓雷。"
        },
        {
            "标题": "寄山中人",
            "作者": "温庭筠",
            "内容": "月中一双鹤，石上千尺松。素琴入爽籁，山酒和春容。\n\n幽瀑有时断，片云无所从。何事苏门生，携手东南峰。"
        },
        {
            "标题": "余昔自西滨得兰数本移艺于庭亦既逾岁…遂寄情于此",
            "作者": "温庭筠",
            "内容": "寓赏本殊致，意幽非我情。吾常有流浅，外物无重轻。\n\n各言艺幽深，彼美香素茎。岂为赏者设，自保孤根生。\n\n易地无赤株，丽土亦同荣。赏际林壑近，泛馀烟露清。\n\n余怀既郁陶，尔类徒纵横。妍蚩苟不信，宠辱何为惊。\n\n贞隐谅无迹，激时犹拣名。幽丛霭绿畹，岂必怀归耕。"
        },
        {
            "标题": "寄湘阴阎少府乞钓轮子",
            "作者": "温庭筠",
            "内容": "钓轮形与月轮同，独茧和烟影似空。若向三湘逢雁信，\n\n莫辞千里寄渔翁。篷声夜滴松江雨，菱叶秋传镜水风。\n\n终日垂钩还有意，尺书多在锦鳞中。"
        },
        {
            "标题": "晚坐寄友人",
            "作者": "温庭筠",
            "内容": "九枝灯在琐窗空，希逸无聊恨不同。晓梦未离金夹膝，\n\n早寒先到石屏风。遗簪可惜三秋白，蜡烛犹残一寸红。\n\n应卷鰕帘看皓齿，镜中惆怅见梧桐。"
        },
        {
            "标题": "寄岳州李外郎远",
            "作者": "温庭筠",
            "内容": "含嚬不语坐持颐，天远楼高宋玉悲。湖上残棋人散后，岳阳微雨鸟来迟。\n早梅犹得回歌扇，春水还应理钓丝。独有袁宏正憔悴，一樽惆怅落花时。"
        },
        {
            "标题": "寄岳州李外郎远",
            "作者": "温庭筠",
            "内容": "含蘋不语坐持颐，天远楼高宋玉悲。湖上残棋人散后，\n\n岳阳微雨鸟来迟。早梅犹得回歌扇，春水还应理钓丝。\n\n独有袁宏正憔悴，一樽惆怅落花时。"
        },
        {
            "标题": "寄渚宫遗民弘里生",
            "作者": "温庭筠",
            "内容": "柳弱湖堤曲，篱疏水巷深。酒阑初促席，歌罢欲分襟。\n\n波月欺华烛，汀云润故琴。镜清花并蒂，床冷簟连心。\n\n荷叠平桥暗，萍稀败舫沉。城头五通鼓，窗外万家砧。\n\n异县鱼投浪，当年鸟共林。八行香未灭，千里梦难寻。\n\n未肯睽良愿，空期嗣好音。他时因咏作，犹得比南金。"
        },
        {
            "标题": "简同志",
            "作者": "温庭筠",
            "内容": "开济由来变盛衰，五车才得号镃基。\n\n留侯功业何容易，一卷兵书作帝师。"
        },
        {
            "标题": "江岸即事",
            "作者": "温庭筠",
            "内容": "水容侵古岸，峰影度青蘋.庙竹唯闻鸟，江帆不见人。\n\n雀声花外暝，客思柳边春。别恨转难尽，行行汀草新。"
        },
        {
            "标题": "江上别友人",
            "作者": "温庭筠",
            "内容": "秋色满葭菼，离人西复东。几年方暂见，一笑又难同。\n\n地势萧陵歇，江声禹庙空。如何暮滩上，千里逐征鸿。"
        },
        {
            "标题": "相和歌辞。江南曲",
            "作者": "温庭筠",
            "内容": "妾家白蘋浦，日上芙蓉楫。轧轧摇桨声，移舟入茭叶。\n\n溪长茭叶深，作底难相寻。避郎郎不见，鸂鶒自浮沉。\n\n拾萍萍无根，采莲莲有子。不作浮萍生，宁作藕花死。\n\n岸傍骑马郎，乌帽紫游缰。含愁复含笑，回首问横塘。\n\n妾住金陵步，门前朱雀航。流苏持作帐，芙蓉持作梁。\n\n出入金犊幰，兄弟侍中郎。前年学歌舞，定得郎相许。\n\n连娟眉绕山，依约腰如杵。凤管悲若咽，鸾弦娇欲语。\n\n扇薄露红铅，罗轻压金缕。明月西南楼，珠帘玳瑁钩。\n\n横波巧能笑，弯蛾不识愁。花开子留树，草长根依土。\n\n早闻金沟远，底事归郎许。不学杨白花，朝朝泪如雨。"
        },
        {
            "标题": "蒋侯神歌",
            "作者": "温庭筠",
            "内容": "楚神铁马金鸣珂，夜动蛟潭生素波。商风刮水报西帝，\n\n庙前古树蟠白蛇。吴王赤斧斫云阵，画堂列壁丛霜刃。\n\n巫娥传意托悲丝，铎语琅琅理双鬓。湘烟刷翠湘山斜，\n\n东方日出飞神鸦。青云自有黑龙子，潘妃莫结丁香花。"
        },
        {
            "标题": "鄠杜郊居",
            "作者": "温庭筠",
            "内容": "槿篱芳援近樵家，垄麦青青一径斜。\n\n寂寞游人寒食后，夜来风雨送梨花。"
        },
        {
            "标题": "郊居秋日有怀一二知己",
            "作者": "温庭筠",
            "内容": "稻田凫雁满晴沙，钓渚归来一径斜。门带果林招邑吏，\n\n井分蔬圃属邻家。皋原寂历垂禾穗，桑竹参差映豆花。\n\n自笑谩怀经济策，不将心事许烟霞。"
        },
        {
            "标题": "金虎台",
            "作者": "温庭筠",
            "内容": "碧草连金虎，青苔蔽石麟。皓齿芳尘起，纤腰玉树春。\n\n倚瑟红铅湿，分香翠黛嚬。谁言奉陵寝，相顾复沾巾。"
        },
        {
            "标题": "禁火日",
            "作者": "温庭筠",
            "内容": "骀荡清明日，储胥小苑东。舞衫萱草绿，春鬓杏花红。\n\n马辔轻衔雪，车衣弱向风。□愁闻百舌，残睡正朦胧。"
        },
        {
            "标题": "禁火日（第七句缺一字）",
            "作者": "温庭筠",
            "内容": "骀荡清明日，储胥小苑东。舞衫萱草绿，春鬓杏花红。马辔轻衔雪，车衣弱向风。□愁闻百舌，残睡正朦胧。"
        },
        {
            "标题": "经旧游（一作怀真珠亭）",
            "作者": "温庭筠",
            "内容": "珠箔金钩对彩桥，昔年于此见娇娆。香灯怅望飞琼鬓，\n\n凉月殷勤碧玉箫。屏倚故窗山六扇，柳垂寒砌露千条。\n\n坏墙经雨苍苔遍，拾得当时旧翠翘。"
        },
        {
            "标题": "经李处士杜城别业",
            "作者": "温庭筠",
            "内容": "忆昔几游集，今来倍叹伤。百花情易老，一笑事难忘。\n\n白社已萧索，青楼空艳阳。不闲云雨梦，犹欲过高唐。"
        },
        {
            "标题": "京兆公池上作",
            "作者": "温庭筠",
            "内容": "稻香山色叠，平野接荒陂。莲折舟行远，萍多钓下迟。\n\n坏堤泉落处，凉簟雨来时。京口兵堪用，何因入梦思。"
        },
        {
            "标题": "经西坞偶题",
            "作者": "温庭筠",
            "内容": "摇摇弱柳黄鹂啼，芳草无情人自迷。日影明灭金色鲤，\n\n杏花唼喋青头鸡。微红奈蒂惹峰粉，洁白芹芽穿燕泥。\n\n借问含嚬向何事，昔年曾到武陵溪。"
        },
        {
            "标题": "相和歌辞。常林欢",
            "作者": "温庭筠",
            "内容": "宜城酒熟花覆桥，沙晴绿鸭鸣咬咬。秾桑绕舍麦如尾，\n\n幽轧鸣机双燕巢。马声特特荆门道，蛮水扬光色如草。\n\n锦荐金炉梦正长，东家呃喔鸡鸣早。"
        },
        {
            "标题": "酒泉子 其三",
            "作者": "温庭筠",
            "内容": "楚女不归，楼枕小河春水。月孤明，风又起，杏花稀。"
        },
        {
            "标题": "相和歌辞。阳春曲",
            "作者": "温庭筠",
            "内容": "云母空窗晓烟薄，香昏龙气凝辉阁。霏霏雾雨杏花天，\n\n帘外春威著罗幕。曲栏伏槛金麒麟，沙苑芳郊连翠茵。\n\n厩马何能啮芳草，路人不敢随流尘。"
        },
        {
            "标题": "溪上行",
            "作者": "温庭筠",
            "内容": "绿塘漾漾烟濛濛，张翰此来情不穷。雪羽褵褷立倒影，\n\n金鳞拨剌跳晴空。风翻荷叶一向白，雨湿蓼花千穗红。\n\n心羡夕阳波上客，片时归梦钓船中。"
        },
        {
            "标题": "开圣寺",
            "作者": "温庭筠",
            "内容": "路分谿石夹烟丛，十里萧萧古树风。出寺马嘶秋色里，向陵鸦乱夕阳中。竹间泉落山厨静，塔下僧归影殿空。犹有南朝旧碑在，耻将兴废问休公。"
        },
        {
            "标题": "开圣寺",
            "作者": "温庭筠",
            "内容": "路分溪石夹烟丛，十里萧萧古树风。出寺马嘶秋色里，向陵鸦乱夕阳中。\n竹间泉落山厨静，塔下僧归影殿空。犹有南朝旧碑在，耻将兴废问休公。"
        },
        {
            "标题": "夜看牡丹",
            "作者": "温庭筠",
            "内容": "高低深浅一阑红，把火殷勤绕露丛。\n\n希逸近来成懒病，不能容易向春风。"
        },
        {
            "标题": "秘书省有贺监知章草题诗笔力遒健风尚高远…因有此作",
            "作者": "温庭筠",
            "内容": "越溪渔客贺知章，任达怜才爱酒狂。鸂鶒苇花随钓艇，\n\n蛤蜊菰菜梦横塘。几年凉月拘华省，一宿秋风忆故乡。\n\n荣路脱身终自得，福庭回首莫相忘。出笼鸾鹤归辽海，\n\n落笔龙蛇满坏墙。李白死来无醉客，可怜神彩吊残阳。"
        },
        {
            "标题": "苦楝花",
            "作者": "温庭筠",
            "内容": "院里莺歌歇，墙头蝶舞孤。天香薰羽葆，宫紫晕流苏。\n\n晻暧迷青琐，氤氲向画图。只应春惜别，留与博山炉。"
        },
        {
            "标题": "哭王元裕",
            "作者": "温庭筠",
            "内容": "闻说萧郎逐逝川，伯牙因此绝清弦。柳边犹忆青骢影，\n\n坟上俄生碧草烟。箧里诗书疑谢后，梦中风貌似潘前。\n\n他时若到相寻处，碧树红楼自宛然。"
        },
        {
            "标题": "昆明池水战词",
            "作者": "温庭筠",
            "内容": "汪汪积水光连空，重叠细纹晴漾红。赤帝龙孙鳞甲怒，\n\n临流一盼生阴风。鼍鼓三声报天子，雕旌兽舰凌波起。\n\n雷吼涛惊白石山，石鲸眼裂蟠蛟死。溟池海浦俱喧豗.\n\n青帜白旌相次来。箭羽枪缨三百万，踏翻西海生尘埃。\n\n茂陵仙去菱花老，唼唼游鱼近烟岛。渺莽残阳钓艇归，\n\n绿头江鸭眠沙草。"
        },
        {
            "标题": "巫山神女庙",
            "作者": "温庭筠",
            "内容": "黯黯闭宫殿，霏霏荫薜萝。晓峰眉上色，春水脸前波。\n\n古树芳菲尽，扁舟离恨多。一丛斑竹夜，环佩响如何。"
        },
        {
            "标题": "兰塘词",
            "作者": "温庭筠",
            "内容": "塘水汪汪凫唼喋，忆上江南木兰楫。绣颈金须荡倒光，\n\n团团皱绿鸡头叶。露凝荷卷珠净圆，紫菱刺短浮根缠。\n\n小姑归晚红妆浅，镜里芙蓉照水鲜。东沟潏潏劳回首，\n\n欲寄一杯琼液酒。知道无郎却有情，长教月照相思柳。"
        },
        {
            "标题": "晓仙谣",
            "作者": "温庭筠",
            "内容": "玉妃唤月归海宫，月色澹白涵春空。银河欲转星靥靥，\n\n碧浪叠山埋早红。宫花有露如新泪，小苑丛丛入寒翠。\n\n绮阁空传唱漏声，网轩未辨凌云字。遥遥珠帐连湘烟，\n\n鹤扇如霜金骨仙。碧箫曲尽彩霞动，下视九州皆悄然。\n\n秦王女骑红尾凤，半空回首晨鸡弄。雾盖狂尘亿兆家，\n\n世人犹作牵情梦。"
        },
        {
            "标题": "走马楼三更曲",
            "作者": "温庭筠",
            "内容": "春姿暖气昏神沼，李树拳枝紫芽小。玉皇夜入未央宫，\n\n长火千条照栖鸟。马过平桥通画堂，虎幡龙戟风飘扬。\n\n帘间清唱报寒点，丙舍无人遗烬香。"
        },
        {
            "标题": "李羽处士寄新酝走笔戏酬",
            "作者": "温庭筠",
            "内容": "高谈有伴还成薮，沉醉无期即是乡。已恨流莺欺谢客，\n\n更将浮蚁与刘郎。檐前柳色分张绿，窗外花枝借助香。\n\n所恨玳筵红烛夜，草玄寥落近回塘。"
        },
        {
            "标题": "李先生别墅望僧舍宝刹因作双韵声",
            "作者": "温庭筠",
            "内容": "栖息消心象，檐楹溢艳阳。帘栊兰露落，邻里柳林凉。\n高阁过空谷，孤竿隔古冈。潭庐同淡荡，髣髴复芬芳。"
        },
        {
            "标题": "李羽处士故里",
            "作者": "温庭筠",
            "内容": "柳不成丝草带烟，海槎东去鹤归天。愁肠断处春何限，\n\n病眼开时月正圆。花若有情还怅望，水应无事莫潺湲。\n\n终知此恨销难尽，辜负南华第一篇。"
        },
        {
            "标题": "猎骑辞",
            "作者": "温庭筠",
            "内容": "早辞平扆殿，夕奉湘南宴。香兔抱微烟，重鳞叠轻扇。\n\n蚕饥使君马，雁避将军箭。宝柱惜离弦，流黄悲赤县。\n\n理钗低舞鬓，换袖回歌面。晚柳未如丝，春花已如霰。\n\n所嗟故里曲，不及青楼宴。"
        },
        {
            "标题": "龙尾驿妇人图",
            "作者": "温庭筠",
            "内容": "慢笑开元有幸臣，直教天子到蒙尘。\n\n今来看画犹如此，何况亲逢绝世人。"
        },
        {
            "标题": "旅次盱眙县",
            "作者": "温庭筠",
            "内容": "离离麦擢芒，楚客意偏伤。波上旅愁起，天边归路长。\n\n孤桡投楚驿，残月在淮樯。外杜三千里，谁人数雁行。"
        },
        {
            "标题": "旅泊新津却寄一二知己",
            "作者": "温庭筠",
            "内容": "维舟息行役，霁景近江村。并起别离恨，似闻歌吹喧。\n\n高林月初上，远水雾犹昏。王粲平生感，登临几断魂。"
        },
        {
            "标题": "马嵬佛寺",
            "作者": "温庭筠",
            "内容": "荒鸡夜唱战尘深，五鼓雕舆过上林。才信倾城是真语，\n\n直教涂地始甘心。两重秦苑成千里，一炷胡香抵万金。\n\n曼倩死来无绝艺，后人谁肯惜青禽。"
        },
        {
            "标题": "酒泉子",
            "作者": "温庭筠",
            "内容": "花映柳条，闲向绿萍池上。凭栏干，窥细浪，雨萧萧¤\n\n近来音信两疏索，洞房空寂寞。掩银屏，垂翠箔，度春宵。\n\n日映纱窗，金鸭小屏山碧。故乡春，烟霭隔，背兰釭¤\n\n宿妆惆怅倚高阁，千里云影薄。草初齐，花又落，燕双飞。\n\n楚女不归，楼枕小河春水。月孤明，风又起，杏花稀¤\n\n玉钗斜篸云鬟重，裙上金缕凤。八行书，千里梦，雁南飞。\n\n罗带惹香，犹系别时红豆。泪痕新，金缕旧，断离肠¤\n\n一双娇燕语雕梁，还是去年时节。绿杨浓，芳草歇，\n\n柳花狂。"
        },
        {
            "标题": "相和歌辞。张静婉采莲曲",
            "作者": "温庭筠",
            "内容": "兰膏坠发红玉春，燕钗拖颈抛盘云。城西杨柳向娇晚，\n\n门前沟水波潾潾。麒麟公子朝天客，珮马珰珰度春陌。\n\n掌中无力舞衣轻，翦断鲛绡破春碧。抱月飘烟一尺腰，\n\n麝脐龙髓怜娇饶。秋罗拂衣碎光动，露重花多香不销。\n\n鸂鶒胶胶塘水满，绿萍如粟莲茎短。一夜西风送雨来，\n\n粉痕零落愁红浅。船头折藕丝暗牵，藕根莲子相留连。\n\n郎心似月月易缺，十五十六清光圆。"
        },
        {
            "标题": "咏春幡",
            "作者": "温庭筠",
            "内容": "闲庭见早梅，花影为谁栽。碧烟随刃落，蝉鬓觉春来。\n\n代郡嘶金勒，梵声悲镜台。玉钗风不定，香步独徘徊。"
        },
        {
            "标题": "秘书刘尚书挽歌词二首 其一",
            "作者": "温庭筠",
            "内容": "王笔活鸾凤，谢诗生芙蓉。学筵开绛帐，谈柄发洪钟。\n粉署见飞鵩，玉山猜卧龙。遗风丽清韵，萧散九原松。"
        },
        {
            "标题": "牡丹二首",
            "作者": "温庭筠",
            "内容": "轻阴隔翠帏，宿雨泣晴晖。醉后佳期在，歌馀旧意非。\n\n蝶繁经粉住，蜂重抱香归。莫惜薰炉夜，因风到舞衣。\n\n水漾晴红压叠波，晓来金粉覆庭莎。裁成艳思偏应巧，\n\n分得春光最数多。欲绽似含双靥笑，正繁疑有一声歌。\n\n华堂客散帘垂地，想凭阑干敛翠蛾。"
        },
        {
            "标题": "南歌子 其三",
            "作者": "温庭筠",
            "内容": "倭堕低梳髻，连娟细扫眉。终日两相思。为君憔悴尽，百花时。"
        },
        {
            "标题": "盘石寺留别成公",
            "作者": "温庭筠",
            "内容": "槲叶萧萧带苇风，寺前归客别支公。三秋岸雪花初白，\n\n一夜林霜叶尽红。山叠楚天云压塞，浪遥吴苑水连空。\n\n悠然旅榜频回首，无复松窗半偈同。"
        },
        {
            "标题": "偶游",
            "作者": "温庭筠",
            "内容": "曲巷斜临一水间，小门终日不开关。红珠斗帐樱桃熟，\n\n金尾屏风孔雀闲。云髻几迷芳草蝶，额黄无限夕阳山。\n\n与君便是鸳鸯侣，休向人间觅往还。"
        },
        {
            "标题": "送客偶作",
            "作者": "温庭筠",
            "内容": "石路荒凉接野蒿，西风吹马利如刀。小桥连驿杨柳晚，\n\n废寺入门禾黍高。鸡犬夕阳喧县市，凫鹥秋水曝城壕。\n\n故山有梦不归去，官树陌尘何太劳。"
        },
        {
            "标题": "月中宿云居寺上方",
            "作者": "温庭筠",
            "内容": "虚閤披衣坐，寒阶踏叶行。众星中夜少，圆月上方明。\n\n霭尽无林色，暄馀有涧声。只应愁恨事，还逐晓光生。"
        },
        {
            "标题": "齐宫",
            "作者": "温庭筠",
            "内容": "白马杂金饰，言从雕辇回。粉香随笑度，鬓态伴愁来。\n\n远水斜如剪，青莎绿似裁。所恨章华日，冉冉下层台。"
        },
        {
            "标题": "题裴晋公林亭",
            "作者": "温庭筠",
            "内容": "谢傅林亭暑气微，山丘零落閟音徽。东山终为苍生起，\n\n南浦虚言白首归。池凤已传春水浴，渚禽犹带夕阳飞。\n\n悠然到此忘情处，一日何妨有万几。\n"
        },
        {
            "标题": "清凉寺",
            "作者": "温庭筠",
            "内容": "黄花红树谢芳蹊，宫殿参差黛巘西。诗閤晓窗藏雪岭，\n\n画堂秋水接蓝溪。松飘晚吹摐金铎，竹荫寒苔上石梯。\n\n妙迹奇名竟何在，下方烟暝草萋萋。"
        },
        {
            "标题": "清旦题采药翁草堂",
            "作者": "温庭筠",
            "内容": "幽人寻药径，来自晓云边。衣湿术花雨，语成松岭烟。\n\n解藤开涧户，踏石过溪泉。林外晨光动，山昏鸟满天。"
        },
        {
            "标题": "秋日旅舍寄义山李侍御",
            "作者": "温庭筠",
            "内容": "一水悠悠隔渭城，渭城风物近柴荆。寒蛩乍响催机杼，\n\n旅雁初来忆弟兄。自为林泉牵晓梦，不关砧杵报秋声。\n\n子虚何处堪消渴，试向文园问长卿。"
        },
        {
            "标题": "投翰林萧舍人",
            "作者": "温庭筠",
            "内容": "人间鹓鹭杳难从，独恨金扉直九重。万象晚归仁寿镜，\n\n百花春隔景阳钟。紫微芒动词初出，红烛香残诰未封。\n\n每过朱门爱庭树，一枝何日许相容。"
        },
        {
            "标题": "却经商山寄昔同行人",
            "作者": "温庭筠",
            "内容": "曾道逍遥第一篇，尔来无处不恬然。便同南郭能忘象，\n\n兼笑东林学坐禅。人事转新花烂熳，客程依旧水潺湲，\n\n若教犹作当时意，应有垂丝在鬓边。"
        },
        {
            "标题": "塞寒行",
            "作者": "温庭筠",
            "内容": "燕弓弦劲霜封瓦，朴簌寒雕睇平野，一点黄尘起雁喧，\n\n白龙堆下千蹄马。河源怒浊风如刀，剪断朔云天更高。\n\n晚出榆关逐征北，惊沙飞迸冲貂袍。心许凌烟名不灭，\n\n年年锦字伤离别。彩毫一画竟何荣，空使青楼泪成血。"
        },
        {
            "标题": "瑟瑟钗",
            "作者": "温庭筠",
            "内容": "翠染冰轻透露光，堕云孙寿有馀香。\n\n只因七夕回天浪，添作湘妃泪两行。"
        },
        {
            "标题": "相和歌辞。三洲歌",
            "作者": "温庭筠",
            "内容": "团圆莫作波中月，洁白莫为枝上雪。月随波动碎潾潾，\n\n雪似梅花不堪折。李娘十六青丝发，画带双花为君结。\n\n门前有路轻离别，惟恐归来旧香灭。"
        },
        {
            "标题": "三月十八日雪中作",
            "作者": "温庭筠",
            "内容": "芍药蔷薇语早梅，不知谁是艳阳才。\n\n今朝领得春风意，不复饶君雪里开。"
        },
        {
            "标题": "咏山鸡",
            "作者": "温庭筠",
            "内容": "万壑动晴景，山禽凌翠微。绣翎翻草去，红觜啄花归。\n\n巢暖碧云色，影孤清镜辉。不知春树伴，何处又分飞。"
        },
        {
            "标题": "山中与诸道友夜坐闻边防不宁因示同志",
            "作者": "温庭筠",
            "内容": "龙砂铁马犯烟尘，迹近群鸥意倍亲。风卷蓬根屯戊己，\n\n月移松影守庚申。韬钤岂足为经济，岩壑何尝是隐沦。\n\n心许故人知此意，古来知者竟谁人。"
        },
        {
            "标题": "宿松门寺",
            "作者": "温庭筠",
            "内容": "白石青崖世界分，卷帘孤坐对氛氲。林间禅室春深雪，\n\n潭上龙堂夜半云。落月苍凉登阁在，晓钟摇荡隔江闻。\n\n西山旧是经行地，愿漱寒瓶逐领军。"
        },
        {
            "标题": "水仙谣",
            "作者": "温庭筠",
            "内容": "水客夜骑红鲤鱼，赤鸾双鹤蓬瀛书。轻尘不起雨新霁，\n\n万里孤光含碧虚。露魄冠轻见云发，寒丝七炷香泉咽。\n\n夜深天碧乱山姿，光碎平波满船月。"
        },
        {
            "标题": "思帝乡·花花",
            "作者": "温庭筠",
            "内容": "花花，满枝红似霞。罗袖画帘肠断，卓香车。回面共人闲语，战篦金凤斜。唯有阮郎春尽，不归家。"
        },
        {
            "标题": "觱篥歌（李相妓人吹）",
            "作者": "温庭筠",
            "内容": "蜡烟如纛新蟾满，门外平沙草芽短。黑头丞相九天归。\n\n夜听飞琼吹朔管。情远气调兰蕙薰，天香瑞彩含絪缊。\n\n皓然纤指都揭血，日暖碧霄无片云。含商咀徵双幽咽，\n\n软縠疏罗共萧屑。不尽长圆叠翠愁，柳风吹破澄潭月。\n\n鸣梭淅沥金丝蕊，恨语殷勤陇头水。汉将营前万里沙，\n\n更深一一霜鸿起。十二楼前花正繁，交枝簇蒂连壁门。\n\n景阳宫女正愁绝，莫使此声催断魂。"
        },
        {
            "标题": "四皓",
            "作者": "温庭筠",
            "内容": "商於甪里便成功，一寸沉机万古同。\n\n但得戚姬甘定分，不应真有紫芝翁。"
        },
        {
            "标题": "送并州郭书记",
            "作者": "温庭筠",
            "内容": "宾筵得佳客，侯印有光辉。候骑不传箭，回文空上机。\n\n塞城收马去，烽火射雕归。惟有严家濑，回环径草微。"
        },
        {
            "标题": "送崔郎中赴幕",
            "作者": "温庭筠",
            "内容": "一别黔巫似断弦，故交东去更凄然。心游目送三千里，\n\n雨散云飞二十年。发迹岂劳天上桂，属词还得幕中莲。\n\n相思休话长安远，江月随人处处圆。"
        },
        {
            "标题": "送淮阴孙令之官",
            "作者": "温庭筠",
            "内容": "隋堤杨柳烟，孤棹正悠然。萧寺通淮戍，芜城枕楚壖。\n\n鱼盐桥上市，灯火雨中船。故老青葭岸，先知i7子贤。"
        },
        {
            "标题": "送卢处士游吴越",
            "作者": "温庭筠",
            "内容": "羡君东去见残梅，唯有王孙独未回。吴苑夕阳明古堞，\n\n越宫春草上高台。波生野水雁初下，风满驿楼潮欲来。\n\n试逐渔舟看雪浪，几多江燕荇花开。"
        },
        {
            "标题": "送洛南李主簿",
            "作者": "温庭筠",
            "内容": "想君秦塞外，因见楚山青。槲叶晓迷路，枳花春满庭。\n\n禄优仍侍膳，官散得专经。子敬怀愚谷，归心在翠屏。"
        },
        {
            "标题": "送人南游",
            "作者": "温庭筠",
            "内容": "送君游楚国，江浦树苍然。沙净有波迹，岸平多草烟。\n\n角悲临海郡，月到渡淮船。唯以一杯酒，相思高楚天。"
        },
        {
            "标题": "送人游淮海（一作宿友人池）",
            "作者": "温庭筠",
            "内容": "背樯灯色暗，宿客梦初成。半夜竹窗雨，满池荷叶声。\n\n簟凉秋閤思，木落故山情。明发又愁起，桂花溪水清。"
        },
        {
            "标题": "送襄州李中丞赴从事",
            "作者": "温庭筠",
            "内容": "汉庭文采有相如，天子通宵爱子虚。把钓看棋高兴尽，\n\n焚香起草宦情疏。楚山重叠当归路，溪月分明到直庐。\n\n江雨潇潇帆一片，此行谁道为鲈鱼。"
        },
        {
            "标题": "早春浐水送友人",
            "作者": "温庭筠",
            "内容": "青门烟野外，渡浐送行人。鸭卧溪沙暖，鸠鸣社树春。\n\n残波青有石，幽草绿无尘。杨柳东风里，相看泪满巾。"
        },
        {
            "标题": "赠张炼师",
            "作者": "温庭筠",
            "内容": "丹溪药尽变金骨，清洛月寒吹玉笙。\n\n他日隐居无访处，碧桃花发水纵横。\n"
        },
        {
            "标题": "台城晓朝曲",
            "作者": "温庭筠",
            "内容": "司马门前火千炬，阑干星斗天将曙。朱网龛鬖丞相车，\n\n晓随叠鼓朝天去。博山镜树香zv茸，袅袅浮航金画龙。\n\n大江敛势避辰极，两阙深严烟翠浓。"
        },
        {
            "标题": "太液池歌",
            "作者": "温庭筠",
            "内容": "腥鲜龙气连清防，花风漾漾吹细光。叠澜不定照天井，\n\n倒影荡摇晴翠长。平碧浅春生绿塘，云容雨态连青苍。\n\n夜深银汉通柏梁，二十八宿朝玉堂。"
        },
        {
            "标题": "太子西池二首（一作齐梁体）",
            "作者": "温庭筠",
            "内容": "梨花雪压枝，莺啭柳如丝。懒逐妆成晓，春融梦觉迟。\n\n鬓轻全作影，嚬浅未成眉。莫信张公子，窗间断暗期。\n\n花红兰紫茎，愁草雨新晴。柳占三春色，莺偷百鸟声。\n\n日长嫌辇重，风暖觉衣轻。薄暮香尘起，长杨落照明。"
        },
        {
            "标题": "堂堂曲",
            "作者": "温庭筠",
            "内容": "钱唐岸上春如织，淼淼寒潮带晴色。淮南游客马连嘶，\n\n碧草迷人归不得。风飘客意如吹烟。纤指殷勤伤雁弦。\n\n一曲堂堂红烛筵，长鲸泻酒如飞泉。"
        },
        {
            "标题": "唐庄恪太子挽歌词二首",
            "作者": "温庭筠",
            "内容": "叠鼓辞宫殿，悲笳降杳冥。影离云外日，光灭火前星。\n\n邺客瞻秦苑，商公下汉庭。依依陵树色，空绕古原青。\n\n东府虚容卫，西园寄梦思。凤悬吹曲夜，鸡断问安时。\n\n尘陌都人恨，霜郊赗马悲。唯馀埋璧地，烟草近丹墀。"
        },
        {
            "标题": "相和歌辞。堂堂",
            "作者": "温庭筠",
            "内容": "钱塘岸上春如织，淼淼寒潮带晴色。淮南游客马连嘶，\n\n碧草迷人归不得。风飘客意如吹烟，纤指殷勤伤雁弦。\n\n一曲堂堂红烛筵，金鲸泻酒如飞泉。"
        },
        {
            "标题": "题丰安里王相林亭二首 其二",
            "作者": "温庭筠",
            "内容": "偶到乌衣巷，含情更惘然。西州曲堤柳，东府旧池莲。\n星坼悲元老，云归送墨仙。谁知济川楫，今作野人船。"
        },
        {
            "标题": "题贺知章故居叠韵作",
            "作者": "温庭筠",
            "内容": "废砌翳薜荔，枯湖无菰蒲。老媪饱藁草，愚儒输逋租。"
        },
        {
            "标题": "题河中紫极宫",
            "作者": "温庭筠",
            "内容": "昔年曾伴玉真游，每到仙宫即是秋。\n\n曼倩不归花落尽，满丛烟露月当楼。"
        },
        {
            "标题": "题李卫公诗二首",
            "作者": "温庭筠",
            "内容": "蒿棘深春卫国门，九年于此盗乾坤。两行密疏倾天下，\n\n一夜阴谋达至尊。肉视具僚忘匕箸，气吞同列削寒温。\n\n当时谁是承恩者，肯有馀波达鬼村。\n\n势欲凌云威触天，权倾诸夏力排山。三年骥尾有人附，\n\n一日龙须无路攀。画閤不开梁燕去，朱门罢扫乳鸦还。\n\n千岩万壑应惆怅，流水斜倾出武关。"
        },
        {
            "标题": "题僧泰恭院二首",
            "作者": "温庭筠",
            "内容": "昔岁东林下，深公识姓名。尔来辞半偈，空复叹劳生。\n\n忧患慕禅味，寂寥遗世情。所归心自得，何事倦尘缨。\n\n微生竟劳止，晤言犹是非。出门还有泪，看竹暂忘机。\n\n爽气三秋近，浮生一笑稀。故山松菊在，终欲掩荆扉。"
        },
        {
            "标题": "题僧泰恭院二首 其一",
            "作者": "温庭筠",
            "内容": "昔岁东林下，深公识姓名。尔来辞半偈，空复叹劳生。\n忧患慕禅味，寂寥遗世情。所归心自得，何事倦尘缨。"
        },
        {
            "标题": "题薛昌之所居",
            "作者": "温庭筠",
            "内容": "所得乃清旷，寂寥常掩关。独来春尚在，相得暮方还。\n\n花白风露晚，柳青街陌闲。翠微应有雪，窗外见南山。"
        },
        {
            "标题": "题西明寺僧院",
            "作者": "温庭筠",
            "内容": "曾识匡山远法师，低松片石对前墀。为寻名画来过院，\n\n因访闲人得看棋。新雁参差云碧处，寒鸦辽乱叶红时。\n\n自知终有张华识，不向沧洲理钓丝。"
        },
        {
            "标题": "题西平王旧赐屏风",
            "作者": "温庭筠",
            "内容": "曾向金扉玉砌来，百花鲜湿隔尘埃。披香殿下樱桃熟，\n\n结绮楼前芍药开。朱鹭已随新卤簿，黄鹂犹湿旧池台。\n\n世间刚有东流水，一送恩波更不回。"
        },
        {
            "标题": "题友人居",
            "作者": "温庭筠",
            "内容": "尽日松堂看画图，绮疏岑寂似清都。\n\n若教烟水无鸥鸟，张翰何由到五湖。"
        },
        {
            "标题": "题中南佛塔寺",
            "作者": "温庭筠",
            "内容": "鸣泉隔翠微，千里到柴扉。地胜人无欲，林昏虎有威。\n\n涧苔侵客屦，山雪入禅衣。桂树芳阴在，还期岁晏归。"
        },
        {
            "标题": "咏嚬（一作齐梁体）",
            "作者": "温庭筠",
            "内容": "毛羽敛愁翠，黛娇攒艳春。恨容偏落泪，低态定思人。\n\n枕上梦随月，扇边歌绕尘。玉钩鸾不住，波浅石磷磷。"
        },
        {
            "标题": "途中有怀",
            "作者": "温庭筠",
            "内容": "驱车何日闲，扰扰路岐间。岁暮自多感，客程殊未还。\n\n亭皋汝阳道，风雪穆陵关。腊后寒梅发，谁人在故山。"
        },
        {
            "标题": "晚归曲",
            "作者": "温庭筠",
            "内容": "格格水禽飞带波，孤光斜起夕阳多。湖西山浅似相笑，\n\n菱刺惹衣攒黛蛾。青丝系船向江木，兰芽出土吴江曲。\n\n水极晴摇泛滟红，草平春染烟绵绿。玉鞭骑马杨叛儿，\n\n刻金作凤光参差。丁丁暖漏滴花影，催入景阳人不知。\n\n弯堤弱柳遥相瞩，雀扇团圆掩香玉。莲塘艇子归不归，\n\n柳暗桑秾闻布谷。"
        },
        {
            "标题": "渭上题三首",
            "作者": "温庭筠",
            "内容": "吕公荣达子陵归，万古烟波绕钓矶。\n\n桥上一通名利迹，至今江鸟背人飞。\n\n目极云霄思浩然，风帆一片水连天。\n\n轻桡便是东归路，不肯忘机作钓船。\n\n烟水何曾息世机，暂时相向亦依依。\n\n所嗟白首磻溪叟，一下渔舟更不归。"
        },
        {
            "标题": "西江上送渔父",
            "作者": "温庭筠",
            "内容": "却逐严光向若耶，钓轮菱棹寄年华。三秋梅雨愁枫叶，\n\n一夜篷舟宿苇花。不见水云应有梦，偶随鸥鹭便成家。\n\n白蘋风起楼船暮，江燕双双五两斜。"
        },
        {
            "标题": "戏令狐相",
            "作者": "温庭筠",
            "内容": "自从元老登庸后，天下诸胡悉带铃。"
        },
        {
            "标题": "遐水谣",
            "作者": "温庭筠",
            "内容": "天兵九月渡遐水，马踏沙鸣惊雁起。杀气空高万里情，\n\n塞寒如箭伤眸子。狼烟堡上霜漫漫，枯叶号风天地干。\n\n犀带鼠裘无暖色，清光炯冷黄金鞍。虏尘如雾昏亭障，\n\n陇首年年汉飞将。麟阁无名期未归，楼中思妇徒相望。"
        },
        {
            "标题": "遐方怨·花半拆",
            "作者": "温庭筠",
            "内容": "凭绣槛，解罗帏。\n未得君书，断肠潇湘春雁飞。\n\n不知征马几时归，海棠花谢也，雨霏霏。\n\n花半拆，雨初晴。\n未卷珠帘，梦残惆怅闻晓莺。\n\n宿妆眉浅粉山横，约鬟鸾镜里，绣罗轻。"
        },
        {
            "标题": "题李相公敕赐锦屏风",
            "作者": "温庭筠",
            "内容": "丰沛曾为社稷臣，赐书名画墨犹新。\n\n几人同保山河誓，犹自栖栖九陌尘。"
        },
        {
            "标题": "湘东宴曲",
            "作者": "温庭筠",
            "内容": "湘东夜宴金貂人，楚女含情娇翠嚬。玉管将吹插钿带，\n\n锦囊斜拂双麒麟。重城漏断孤帆去，唯恐琼签报天曙。\n\n万户沈沈碧树圆，云飞雨散知何处。欲上香车俱脉脉，\n\n清歌响断银屏隔。堤外红尘蜡炬归，楼前澹月连江白。"
        },
        {
            "标题": "湘宫人歌",
            "作者": "温庭筠",
            "内容": "池塘芳草湿，夜半东风起。生绿画罗屏，金壶贮春水。\n\n黄粉楚宫人，芳花玉刻鳞。娟娟照棋烛，不语两含嚬。"
        },
        {
            "标题": "正见寺晓别生公",
            "作者": "温庭筠",
            "内容": "清晓盥秋水，高窗留夕阴。初阳到古寺，宿鸟起寒林。\n\n香火有良愿，宦名非素心。灵山缘未绝，他日重来寻。"
        },
        {
            "标题": "谢公墅歌",
            "作者": "温庭筠",
            "内容": "朱雀航南绕香陌，谢郎东墅连春碧。鸠眠高柳日方融，\n\n绮榭飘飖紫庭客。文楸方罫花参差，心阵未成星满池。\n\n四座无喧梧竹静，金蝉玉柄俱持颐。对局含情见千里，\n\n都城已得长蛇尾。江南王气系疏襟，未许苻坚过淮水。"
        },
        {
            "标题": "与友人别",
            "作者": "温庭筠",
            "内容": "半醉别都门，含凄上古原。晚风杨叶社，寒食杏花村。\n\n薄暮牵离绪，伤春忆晤言。年芳本无限，何况有兰孙。"
        },
        {
            "标题": "宿辉公精舍",
            "作者": "温庭筠",
            "内容": "禅房无外物，清话此宵同。林彩水烟里，涧声山月中。\n\n橡霜诸壑霁，杉火一炉空。拥褐寒更彻，心知觉路通。"
        },
        {
            "标题": "宿秦生山斋",
            "作者": "温庭筠",
            "内容": "衡巫路不同，结室在东峰。岁晚得支遁，夜寒逢戴颙.\n\n龛灯落叶寺，山雪隔林钟。行解无由发，曹溪欲施舂。"
        },
        {
            "标题": "宿一公精舍",
            "作者": "温庭筠",
            "内容": "夜阑黄叶寺，瓶锡两俱能。松下石桥路，雨中山殿灯。\n\n茶炉天姥客，棋席剡溪僧。还笑长门赋，高秋卧茂陵。"
        },
        {
            "标题": "薛氏池垂钓",
            "作者": "温庭筠",
            "内容": "池塘经雨更苍苍，万点荷珠晓气凉。\n\n朱瑀空偷御沟水，锦鳞红尾属严光。"
        },
        {
            "标题": "雪夜与友生同宿晓寄近邻",
            "作者": "温庭筠",
            "内容": "闭门群动息，积雪透疏林。有客寒方觉，无声晓已深。\n\n正繁闻近雁，并落起栖禽。寂寞寒塘路，怜君独阻寻。"
        },
        {
            "标题": "雍台歌",
            "作者": "温庭筠",
            "内容": "太子池南楼百尺，入窗新树疏帘隔。黄金铺首画钩陈，\n\n羽葆停幢拂交戟。盘纡阑楯临高台，帐殿临流鸾扇开。\n\n早雁惊鸣细波起，映花卤簿龙飞回。"
        },
        {
            "标题": "咏寒宵",
            "作者": "温庭筠",
            "内容": "寒宵何耿耿，良宴有馀姿。宝靺徘徊处，熏炉怅望时。\n\n曲琼垂翡翠，斜月到罘罳.委坠金釭烬，阑珊玉局棋。\n\n话穷犹注睇，歌罢尚持颐。晻暖遥相属，氛氲积所思。\n\n秦蛾卷衣晚，胡雁度云迟。上郡归来梦，那知锦字诗。"
        },
        {
            "标题": "咏晓",
            "作者": "温庭筠",
            "内容": "虫歇纱窗静，鸦散碧梧寒。稍惊朝珮动，犹传清漏残。\n\n乱珠凝烛泪，微红上露盘。褰衣复理鬓，馀润拂芝兰。"
        },
        {
            "标题": "雨中与李先生期垂钓先后相失，因作叠韵",
            "作者": "温庭筠",
            "内容": "隔石觅屐迹，西溪迷鸡啼。小鸟扰晓沼，犁泥齐低畦。\n"
        },
        {
            "标题": "寓怀",
            "作者": "温庭筠",
            "内容": "诚足不顾得，妄矜徒有言。语斯谅未尽，隐显何悠然。\n\n洵彼都邑盛，眷惟车马喧。自期尊客卿，非意干王孙。\n\n衔知有贞爵，处实非厚颜。苟无海岱气，奚取壶浆恩。\n\n唯丝南山杨，适我松菊香。鹏鹍诚未忆，谁谓凌风翔。"
        },
        {
            "标题": "元处士池上",
            "作者": "温庭筠",
            "内容": "蓼穗菱丛思蟪蛄，水萤江鸟满烟蒲。\n\n愁红一片风前落，池上秋波似五湖。"
        },
        {
            "标题": "杂歌谣辞。邯郸郭公辞",
            "作者": "温庭筠",
            "内容": "金笳悲故曲，玉座积深尘。言是邯郸伎，不易邺城人。\n\n青苔竟埋骨，红粉自伤神。唯有漳河柳，还向旧营春。"
        },
        {
            "标题": "赠僧云栖",
            "作者": "温庭筠",
            "内容": "麈尾与筇杖，几年离石坛。梵馀林雪厚，棋罢岳钟残。\n\n开卷喜先悟，漱瓶知早寒。衡阳寺前雁，今日到长安。"
        },
        {
            "标题": "杂歌谣辞。苏小小歌",
            "作者": "温庭筠",
            "内容": "买莲莫破券，买酒莫解金。酒里春容抱离恨，\n\n水中莲子怀芳心。吴公女儿腰似束，家在钱塘小江曲。\n\n一自檀郎逐便风，门前春水年年绿。"
        },
        {
            "标题": "赠楚云上人",
            "作者": "温庭筠",
            "内容": "松根满苔石，尽日闭禅关。有伴年年月，无家处处山。\n\n烟波五湖远，瓶屦一身闲。岳寺蕙兰晚，几时幽鸟还。"
        },
        {
            "标题": "赠考功卢郎中",
            "作者": "温庭筠",
            "内容": "白首方辞满，荆扉对渚田。雪中无陋巷，醉后似当年。\n\n一笈负山药，两瓶携涧泉。夜来风浪起，何处认渔船。"
        },
        {
            "标题": "赠李将军",
            "作者": "温庭筠",
            "内容": "谁言荀羡爱功勋，年少登坛众所闻。曾以能书称内史，\n\n又因明易号将军。金沟故事春长在，玉轴遗文火半焚。\n\n不学龙骧画山水，醉乡无迹似闲云。"
        },
        {
            "标题": "赠卢长史",
            "作者": "温庭筠",
            "内容": "移病欲成隐，扁舟归旧居。地深新事少，官散故交疏。\n\n道直更无侣，家贫唯有书。东门烟水梦，非独为鲈鱼。"
        },
        {
            "标题": "赠蜀府将（蛮入成都，频著功劳）",
            "作者": "温庭筠",
            "内容": "十年分散剑关秋，万事皆随锦水流。志气已曾明汉节，\n\n功名犹自滞吴钩。雕边认箭寒云重，马上听笳塞草愁。\n\n今日逢君倍惆怅，灌婴韩信尽封侯。"
        },
        {
            "标题": "赠郑处士",
            "作者": "温庭筠",
            "内容": "飘然随钓艇，云水是天涯。红叶下荒井，碧梧侵古槎。\n\n醉收陶令菊，贫卖邵平瓜。更有相期处，南篱一树花。"
        },
        {
            "标题": "赠知音",
            "作者": "温庭筠",
            "内容": "翠羽花冠碧树鸡，未明先向短墙啼。窗间谢女青蛾敛，\n\n门外萧郎白马嘶。星汉渐移庭竹影，露珠犹缀野花迷。\n\n景阳宫里钟初动，不语垂鞭上柳堤。"
        },
        {
            "标题": "赠越僧岳云二首",
            "作者": "温庭筠",
            "内容": "世机消已尽，巾屦亦飘然。一室故山月，满瓶秋涧泉。\n\n禅庵过微雪，乡寺隔寒烟。应共白莲客，相期松桂前。\n\n兰亭旧都讲，今日意如何。有树关深院，无尘到浅莎。\n\n僧居随处好，人事出门多。不及新春雁，年年镜水波。"
        },
        {
            "标题": "赠隐者",
            "作者": "温庭筠",
            "内容": "茅堂对薇蕨，炉暖一裘轻。醉后楚山梦，觉来春鸟声。\n\n采茶溪树绿，煮药石泉清。不问人间事，忘机过此生。"
        },
        {
            "标题": "长安寺",
            "作者": "温庭筠",
            "内容": "仁祠写露宫，长安佳气浓。烟树含葱蒨，金刹映zv茸。\n\n绣户香焚象，珠网玉盘龙。宝题斜翡翠，天井倒芙蓉。\n\n幡长回远吹，窗虚含晓风。游骑迷青锁，归鸟思华钟。\n\n云栱承跗逦，羽葆背花重。所嗟莲社客，轻荡不相从。"
        },
        {
            "标题": "罩鱼歌（杂言）",
            "作者": "温庭筠",
            "内容": "朝罩罩城南，暮罩罩城西。两浆鸣幽幽，莲子相高低。\n\n持罩入深水，金鳞大如手。鱼尾迸圆波，千珠落湘藕。\n\n风飔飔，雨离离，菱尖茭刺鸂鶒飞。水连网眼白如影，\n\n淅沥篷声寒点微。楚岸有花花盖屋，金塘柳色前溪曲。\n\n悠溶杳若去无穷，五色澄潭鸭头绿。"
        },
        {
            "标题": "故城曲",
            "作者": "温庭筠",
            "内容": "漠漠沙堤烟，堤西雉子斑。雉声何角角，麦秀桑阴闲。\n\n游丝荡平绿，明灭时相续。白马金络头，东风故城曲。\n\n故城殷贵嫔，曾占未来春。自从香骨化，飞作马蹄尘。"
        },
        {
            "标题": "重游圭峰宗密禅师精庐（一作哭卢处士）",
            "作者": "温庭筠",
            "内容": "百尺青崖三尺坟，微言已绝杳难闻。戴颙今日称居士，\n\n支遁他年识领军。暂对杉松如结社，偶同麋鹿自成群。\n\n故山弟子空回首，葱岭唯应见宋云。"
        },
        {
            "标题": "渚宫晚春寄秦地友人",
            "作者": "温庭筠",
            "内容": "风华已眇然，独立思江天。凫雁野塘水，牛羊春草烟。\n\n秦原晓重叠，灞浪夜潺湲。今日思归客，愁容在镜悬。"
        },
        {
            "标题": "杨柳枝·馆娃宫外邺城西",
            "作者": "温庭筠",
            "内容": "馆娃宫外邺城西，远映征帆近拂堤。系得王孙归意切，不关芳草绿萋萋。"
        }
    ],
    "对话内容": [
        {
            "Type": "宫廷官场对话",
            "Location": "长安城内的朝堂",
            "Background": "温庭筠因其才华被召入朝中，正在与同僚讨论国家大事，李商隐在一旁静听，时不时点头附和。温庭筠借机吟诵自作的诗句，试图引起皇帝的注意。",
            "Dialogue": "{\n    角色名:李商隐\n    动作:(微微点头，目光聚焦于温庭筠)\n    讲话:庭筠兄，今日召入朝中，似乎是得了圣上之宠，难得的机会，然则在这朝堂之上，可要小心谨慎，切莫因一时之才华而招致权贵之忌。你可有何良策，来应对这纷繁复杂之局面？\n}\n{\n    角色名:温庭筠\n    动作:(微微一笑，抬手理了理衣衫)\n    讲话:商隐兄所言极是，仆虽才疏学浅，但心中却有一番愿景。此间权贵横行，然则真正能为国之计者，唯有清白之人。若能以诗词直抒胸臆，岂不为国家献良策乎？如若能得陛下之耳，仆愿以诗句抒发国忧，求得圣心。然则，万不可放弃对时局的警惕，切记，阁下之言，须以细致入微之心去审视，方能不致于误入歧途。\n}"
        },
        {
            "Type": "诗词戏剧对话",
            "Location": "月色朦胧的桃花林",
            "Background": "温庭筠与鱼玄机相遇，两人对月吟诗，互相唱和，言辞间流露出对彼此才情的欣赏与隐约的情愫。",
            "Dialogue": "{\n    角色名:鱼玄机\n    动作:(微微侧身，目光柔和，嘴角勾起一抹笑意)\n    讲话:庭筠君，月色如此温柔，似乎为你我之间的情谊添了几分光彩。想当年，我们在桃花林中共吟对酌，今宵再遇，不知可否再续前缘，吟一首同样醉人之诗？\n}\n{\n    角色名:温庭筠\n    动作:(目光闪烁，心中暗喜，轻声吟诵)\n    讲话:月照桃花映水流，欲问相思几度愁。君如月下花间影，仆似江南夜雨愁。此情此景，正是我心中所愿，愿与君共吟一曲，惬意无比。若君愿作伴，何妨我为你吟一首，名曰《桃花影》：月下桃花影摇曳，似君柔情难自禁。愿共天涯共此生，携手共赏月明时。\n}"
        },
        {
            "Type": "书信交流",
            "Location": "温庭筠的书房",
            "Background": "温庭筠正在书写一封信，向友人李商隐诉说自己在官场的失意与对诗词的热爱，信中夹杂着对过去的怀念和对未来的期许。",
            "Dialogue": "{\n    角色名:李商隐\n    动作:(提笔沉思，眉头微皱)\n    讲话:庭筠兄，近日听闻你在官场的遭遇，心中不免为你感到惋惜。才华横溢却屡遭冷遇，难道就无以为继？君子以文会友，何不将这份失意化为笔端之情，寄托于信中，与我共诉这段苦闷之情？\n}\n{\n    角色名:温庭筠\n    动作:(放下笔，深吸一口气)\n    讲话:商隐兄所言极是，仆在这官场上，虽无得志之运，然才情却从未消退。近日所作《夜雨寄北》，即为我对故人的思念与对未来的期许。仆在信中提及：长安不见如春水，故人千里共此生。虽身处困境，但心中对诗词的热爱与对未来的向往，依然如故。愿君常念此情，勿以俗世之事而忘却我辈之志。\n}"
        },
        {
            "Type": "家庭市井对话",
            "Location": "太原的集市",
            "Background": "温庭筠漫步于集市，见到老友，二人闲聊各自的近况，温庭筠谈及自己在诗词上的新作，朋友则对其表示赞赏。",
            "Dialogue": "{\n    角色名:老友\n    动作:(轻拍温庭筠的肩膀，面带笑容)\n    讲话:庭筠兄，久违了！听闻你最近诗作频出，是否有什么新作与我分享？此等才情，岂可独自饮酒，必当与我共赏一番。\n}\n{\n    角色名:温庭筠\n    动作:(微笑，取出诗卷)\n    讲话:老友，仆正欲与你分享此作，名曰《春晓曲》：家临长信往来道，乳燕双双拂烟草。油壁车轻金犊肥，流苏帐晓春鸡早。此诗虽是记录春日之景，但更寄托了我对人生的感慨。愿君共品其中意趣，共同体味这份春的温暖与情感的交融。\n}"
        },
        {
            "Type": "宫廷官场对话",
            "Location": "皇宫的宴会",
            "Background": "温庭筠应邀参加宫廷宴会，皇帝询问他的诗词创作，温庭筠借机展示自己的才华，同时暗讽朝中的权贵，引得众人窃笑。",
            "Dialogue": "{\n    角色名:皇帝\n    动作:(微微侧身，专注于温庭筠)\n    讲话:温庭筠，朕听闻你在诗词方面颇有造诣，能否为朕吟诵一首，展现你的才华？同时，若有对国家治理的高见，亦可直言无隐。\n}\n{\n    角色名:温庭筠\n    动作:(恭身行礼，心中欣喜)\n    讲话:陛下，仆虽才疏，但愿为陛下献上此诗《清明日》：清娥画扇中，春树郁金红。出犯繁花露，归穿弱柳风。此诗虽简单，却寄托了我对春日美景的赞美与对国事的深切期望。愿陛下如春日般温暖，治理国家如春风化雨，让百姓安乐富饶，仆愿竭尽所能，助陛下实现理想之治。\n}"
        },
        {
            "Type": "诗词戏剧对话",
            "Location": "国子监的书院",
            "Background": "温庭筠与同学们一起讨论诗词，李商隐参与其中，二人激烈辩论各自的艺术风格，气氛热烈而富有创意。",
            "Dialogue": "{\n    角色名:同学A\n    动作:(握拳，眼神坚定)\n    讲话:温庭筠，你的诗词风格独具一格，何故不将此风格发扬光大，尝试更为大胆的表达？我认为，艺术应当是无畏的，何不在此与李商隐一争高下？\n}\n{\n    角色名:温庭筠\n    动作:(微微思索，微笑回应)\n    讲话:同学之言极是，仆向来对诗词的追求，乃在于真实与深情。然则，正是这深情，才使得每一首诗都有了灵魂。李商隐之才华，仆自当佩服，但诗词之间，如何分高下，唯有在于心之所感，若能共求真理，便是最高的境界。愿我们在此畅所欲言，共同探讨诗词之美与人生之道。\n}"
        },
        {
            "Type": "书信交流",
            "Location": "温庭筠的居所",
            "Background": "温庭筠在书信中寄托对故乡的思念，表达对人生无常的感慨，并以诗句作为结尾，期待能与友人重聚。",
            "Dialogue": "{\n    角色名:李商隐\n    动作:(手握信纸，面露关切)\n    讲话:庭筠兄，近日可还安好？听闻你在信中提及故乡之念，是否真有此感？在这喧嚣的官场中，难道不应放下心中的牵挂，专注于眼前的事务？\n}\n{\n    角色名:温庭筠\n    动作:(点头，目光深邃)\n    讲话:商隐兄所言，仆心中确有牵挂。故乡虽远，然每一片土地，每一缕清风，皆如影随形，寄托了我的无尽思念。虽在官场，然心中那份对故乡的眷恋，愈加浓烈。正如那句诗所云：月明点滴思乡情，遥寄千里共此生。若无故乡之念，又何以为人，唯愿能与友人重聚，共叙乡音，聊此生之常情。\n}"
        },
        {
            "Type": "家庭市井对话",
            "Location": "温庭筠的家中",
            "Background": "温庭筠的亲属来访，讨论家中事务，温庭筠则以轻松的语气分享自己对诗词的见解，家人们为他的才华感到自豪。",
            "Dialogue": "{\n    角色名:亲属\n    动作:(关切地望着温庭筠)\n    讲话:庭筠，你在诗词上有如此才华，何不多与家人分享？我们虽不谙诗词，但仰慕你的才华，亦想听听你对诗词的见解。\n}\n{\n    角色名:温庭筠\n    动作:(微笑，目光温柔)\n    讲话:诸位亲属，仆之所作虽不值一提，然愿与家人分享其中的乐趣。诗词乃心灵之窗，能将内心的情感与思绪寄托于字里行间。仆在最近所作《梦江南》中，描绘了春日的美好与人生的哲理，愿与家人共品：千万恨，恨极在天涯。山月不知心里事，水风空落眼前花。此句寄托了对人生无常的感慨，愿大家能在诗中找到共鸣，共同体味这份情感之美。\n}"
        },
        {
            "Type": "宫廷官场对话",
            "Location": "朝堂之上",
            "Background": "温庭筠因刚刚被任命为县尉，向皇帝请安，随后被问及治理之道，他以诗词中的哲理回应，博得一片赞叹。",
            "Dialogue": "{\n    角色名:皇帝\n    动作:(神色严肃，目光注视温庭筠)\n    讲话:温庭筠，尔在朝中任职县尉，务必为国尽心。你可有何治国良策，愿与朕共论？\n}\n{\n    角色名:温庭筠\n    动作:(稳重行礼，语气坚定)\n    讲话:陛下，仆虽才疏，但愿以诗词中的哲理为国效力。治国之道，贵在明理，民心乃治国之本。仆愿以《春江花月夜词》为喻：玉树歌阑海云黑，花庭忽作青芜国。若能以此思维治理国家，必能令百姓安乐，天下太平。愿陛下常怀仁政，广纳良策，携手共创盛世之治。\n}"
        },
        {
            "Type": "诗词戏剧对话",
            "Location": "春日的湖边",
            "Background": "温庭筠与友人们聚会，春风拂面，湖光山色相映成趣，温庭筠提议作诗，大家纷纷献上自己的作品，气氛欢快。",
            "Dialogue": "{\n    角色名:友人A\n    动作:(兴奋地挥手，语气欢快)\n    讲话:庭筠兄，今日春光明媚，不如我们作一首诗，抒发这春日的美好。\n}\n{\n    角色名:温庭筠\n    动作:(点头微笑，眼中闪烁着期待)\n    讲话:好主意！春日正是诗意盎然之时，仆有一首《春日》：问君何所思，迢递艳阳时。门静人归晚，墙高蝶过迟。此诗寄托了仆对春日的感慨，愿大家共赏这春之美好，尽情吟唱，放飞心中的情怀。愿我们在这美好的春日里，留下美好的回忆，铭刻在心间。\n}"
        }
    ]
}