{
    "基本信息": {
        "姓名": "刘长卿",
        "性别": "男",
        "出生年份": "未详",
        "死亡年份": "790",
        "享年": "未详",
        "朝代": "唐",
        "家庭区分": "未详"
    },
    "亲属关系": [
        "刘长卿的祖父是刘处约",
        "刘长卿的女婿是李穆"
    ],
    "其他关系": [
        "刘长卿赞扬李冶之学",
        "刘长卿赠诗、文的对象是刘晏",
        "刘长卿赠诗、文的对象是张籍",
        "刘长卿赠诗、文的对象是杨于陵",
        "刘长卿赠诗、文的对象是高适",
        "刘长卿赠诗、文的对象是柳浑",
        "刘长卿赠诗、文的对象是王缙",
        "刘长卿赠诗、文的对象是李白",
        "刘长卿赠诗、文的对象是萧昕",
        "刘长卿赠诗、文的对象是元载",
        "刘长卿赠诗、文的对象是杜鸿渐",
        "刘长卿赠诗、文的对象是李揆",
        "刘长卿赠诗、文的对象是元结",
        "刘长卿赠诗、文的对象是独孤及",
        "刘长卿赠诗、文的对象是薛据",
        "刘长卿赠诗、文的对象是陆羽",
        "刘长卿赠诗、文的对象是韦建",
        "刘长卿赠诗、文的对象是释不空",
        "刘长卿赠诗、文的对象是包佶",
        "刘长卿赠诗、文的对象是朱放",
        "刘长卿赠诗、文的对象是严维",
        "刘长卿赠诗、文的对象是李嘉祐",
        "刘长卿赠诗、文的对象是释灵祐",
        "刘长卿赠诗、文的对象是释灵澈",
        "刘长卿赠诗、文的对象是张南史",
        "刘长卿赠诗、文的对象是秦系",
        "刘长卿赠诗、文的对象是袁傪",
        "刘长卿赠诗、文的对象是耿𣲗",
        "刘长卿赠诗、文的对象是常建",
        "刘长卿赠诗、文的对象是章八元",
        "刘长卿赠诗、文的对象是梁肃",
        "刘长卿赠诗、文的对象是释道标",
        "刘长卿赠诗、文的对象是鲍防",
        "刘长卿赠诗、文的对象是薛能",
        "刘长卿赠诗、文的对象是张涣",
        "刘长卿赠诗、文的对象是李光弼",
        "刘长卿赠诗、文的对象是李万",
        "刘长卿赠诗、文的对象是张继",
        "刘长卿赠诗、文的对象是张起",
        "刘长卿赠诗、文的对象是陆长源",
        "刘长卿赠诗、文的对象是韦元甫",
        "刘长卿赠诗、文的对象是孔巢父",
        "刘长卿赠诗、文的对象是李穆",
        "刘长卿赠诗、文的对象是崔昭",
        "刘长卿赠诗、文的对象是李希烈",
        "刘长卿赠诗、文的对象是李汤",
        "刘长卿赠诗、文的对象是贺若察",
        "刘长卿赠诗、文的对象是赵涓",
        "刘长卿赠诗、文的对象是裴虬",
        "刘长卿赠诗、文的对象是郎士元",
        "刘长卿赠诗、文的对象是崔令钦",
        "刘长卿赠诗、文的对象是释齐一",
        "刘长卿赠诗、文的对象是释方外",
        "刘长卿赠诗、文的对象是谢太虚",
        "刘长卿赠诗、文的对象是郭夏",
        "刘长卿赠诗、文的对象是郭婉仪",
        "刘长卿赠诗、文的对象是郭厦",
        "刘长卿赠诗、文的对象是许法棱",
        "刘长卿赠诗、文的对象是许恩",
        "刘长卿赠诗、文的对象是释灵一",
        "刘长卿赠诗、文的对象是元全柔",
        "刘长卿赠诗、文的对象是张夏",
        "刘长卿赠诗、文的对象是张扈",
        "刘长卿赠诗、文的对象是张栩",
        "刘长卿赠诗、文的对象是张时初",
        "刘长卿赠诗、文的对象是张厦",
        "刘长卿赠诗、文的对象是张篆",
        "刘长卿赠诗、文的对象是孙逸",
        "刘长卿赠诗、文的对象是孙莹",
        "刘长卿赠诗、文的对象是孟云卿",
        "刘长卿赠诗、文的对象是虞逊",
        "刘长卿赠诗、文的对象是岑况",
        "刘长卿赠诗、文的对象是崔涣",
        "刘长卿赠诗、文的对象是崔载华",
        "刘长卿赠诗、文的对象是崔升",
        "刘长卿赠诗、文的对象是崔圆",
        "刘长卿赠诗、文的对象是朱训",
        "刘长卿赠诗、文的对象是朱宴",
        "刘长卿赠诗、文的对象是皇甫会",
        "刘长卿赠诗、文的对象是魏万成",
        "刘长卿赠诗、文的对象是魏兼遂",
        "刘长卿赠诗、文的对象是穆宁",
        "刘长卿赠诗、文的对象是侯御",
        "刘长卿赠诗、文的对象是邬载",
        "刘长卿赠诗、文的对象是邹结先",
        "刘长卿赠诗、文的对象是邹绍先",
        "刘长卿赠诗、文的对象是释般若",
        "刘长卿赠诗、文的对象是徐说",
        "刘长卿赠诗、文的对象是宇文迁",
        "刘长卿赠诗、文的对象是顾长",
        "刘长卿赠诗、文的对象是梁耿",
        "刘长卿赠诗、文的对象是梁乘",
        "刘长卿赠诗、文的对象是释法崇",
        "刘长卿赠诗、文的对象是祖庸",
        "刘长卿赠诗、文的对象是李康成",
        "刘长卿赠诗、文的对象是李延陵",
        "刘长卿赠诗、文的对象是李延年",
        "刘长卿赠诗、文的对象是李幼卿",
        "刘长卿赠诗、文的对象是李纾",
        "刘长卿赠诗、文的对象是李宥",
        "刘长卿赠诗、文的对象是李凑",
        "刘长卿赠诗、文的对象是李溱",
        "刘长卿赠诗、文的对象是李希言",
        "刘长卿赠诗、文的对象是李挚",
        "刘长卿赠诗、文的对象是李均",
        "刘长卿赠诗、文的对象是李翰",
        "刘长卿赠诗、文的对象是李光宰",
        "刘长卿赠诗、文的对象是韦群",
        "刘长卿赠诗、文的对象是韦之晋",
        "刘长卿赠诗、文的对象是韦造",
        "刘长卿赠诗、文的对象是范伦",
        "刘长卿赠诗、文的对象是释勤照",
        "刘长卿赠诗、文的对象是萧复",
        "刘长卿赠诗、文的对象是樊晃",
        "刘长卿赠诗、文的对象是苗丕",
        "刘长卿赠诗、文的对象是薛弃",
        "刘长卿赠诗、文的对象是薛邕",
        "刘长卿赠诗、文的对象是黄遂",
        "刘长卿赠诗、文的对象是李氏(李旦女)",
        "刘长卿赠诗、文的对象是杜越",
        "刘长卿赠诗、文的对象是贺朝",
        "刘长卿赠诗、文的对象是相里造",
        "刘长卿赠诗、文的对象是杨辙",
        "刘长卿赠诗、文的对象是史惟则",
        "刘长卿赠诗、文的对象是员稷",
        "刘长卿赠诗、文的对象是严士元",
        "刘长卿赠诗、文的对象是释明契",
        "刘长卿赠诗、文的对象是马处直",
        "刘长卿赠诗、文的对象是刘子英",
        "刘长卿赠诗、文的对象是刘萱",
        "刘长卿赠诗、文的对象是裴式微",
        "刘长卿赠诗、文的对象是穆谕德",
        "刘长卿赠诗、文的对象是薛承规",
        "刘长卿赠诗、文的对象是薛承矩",
        "刘长卿赠诗、文的对象是丘为",
        "刘长卿赠诗、文的对象是释隐空",
        "刘长卿赠诗、文的对象是陆澧",
        "刘长卿赠诗、文的对象是陆兼",
        "刘长卿赠诗、文的对象是释体如",
        "刘长卿赠诗、文的对象是金昌宗",
        "刘长卿赠诗、文的对象是姜濬",
        "刘长卿赠诗、文的对象是释普门",
        "刘长卿赠诗、文的对象是郑说",
        "刘长卿赠诗、文的对象是郑洵",
        "刘长卿赠诗、文的对象是郑朗",
        "刘长卿赠诗、文的对象是郑田",
        "刘长卿赠诗、文的对象是郑炅之",
        "刘长卿赠诗、文的对象是释少微",
        "刘长卿赠诗、文的对象是于群",
        "刘长卿赠诗、文的对象是崔真甫",
        "刘长卿赠诗、文的对象是释净虚",
        "刘长卿赠诗、文的对象是卫伯玉",
        "刘长卿收到康骈的赠诗、文",
        "刘长卿收到皇甫冉的赠诗、文",
        "刘长卿收到耿𣲗的赠诗、文",
        "刘长卿收到钱起的赠诗、文",
        "刘长卿收到窦弘余的赠诗、文",
        "刘长卿收到屈突陕的赠诗、文"
    ],
    "入仕信息": [
        {
            "入仕方式": "科举: 进士(笼统)",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "刘八",
            "别名类型": "行第"
        },
        {
            "别名": "文房",
            "别名类型": "字"
        }
    ],
    "任职信息": [
        {
            "官职": "祠部员外郎",
            "起始年份": "769",
            "结束年份": "未详",
            "任职方式": "正授",
            "任职地点": NaN
        },
        {
            "官职": "殿中侍御史",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "水陆转运使判官",
            "起始年份": "769",
            "结束年份": "未详",
            "任职方式": "正授",
            "任职地点": NaN
        },
        {
            "官职": "县令",
            "起始年份": "758",
            "结束年份": "未详",
            "任职方式": "正授",
            "任职地点": "海盐"
        },
        {
            "官职": "县尉",
            "起始年份": "757",
            "结束年份": "未详",
            "任职方式": "正授",
            "任职地点": "长洲"
        },
        {
            "官职": "县尉",
            "起始年份": "760",
            "结束年份": "761",
            "任职方式": "正授",
            "任职地点": NaN
        },
        {
            "官职": "州刺史",
            "起始年份": "779",
            "结束年份": "782",
            "任职方式": "正授",
            "任职地点": "随州"
        },
        {
            "官职": "州刺史",
            "起始年份": "780",
            "结束年份": "782",
            "任职方式": "正授",
            "任职地点": "隋州"
        },
        {
            "官职": "州刺史",
            "起始年份": "780",
            "结束年份": "782",
            "任职方式": "正授",
            "任职地点": "隋州"
        },
        {
            "官职": "转运留后",
            "起始年份": "769",
            "结束年份": "未详",
            "任职方式": "正授",
            "任职地点": NaN
        },
        {
            "官职": "司马",
            "起始年份": "775",
            "结束年份": "未详",
            "任职方式": "正授",
            "任职地点": "睦州"
        }
    ],
    "地理信息": [
        {
            "地名": "河间",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "河间",
            "地址类型": "祖籍",
            "开始年份": "未详",
            "结束年份": "未详"
        },
        {
            "地名": "宣州",
            "地址类型": "另一籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "刘随州集",
            "著述年份": "772",
            "著述角色": "未详"
        },
        {
            "著述名称": "刘长卿集",
            "著述年份": "未详",
            "著述角色": "未详"
        },
        {
            "著述名称": "刘随州文集",
            "著述年份": "未详",
            "著述角色": "未详"
        },
        {
            "著述名称": "刘随州诗集",
            "著述年份": "未详",
            "著述角色": "未详"
        },
        {
            "著述名称": "秦徴君校书与刘随州唱和集",
            "著述年份": "未详",
            "著述角色": "未详"
        }
    ],
    "社会区分": [
        "诗人",
        "文人",
        "[为官者：文]"
    ],
    "机构情况": [],
    "经历事件信息": [],
    "财富情况": [],
    "个人简介": [
        "刘长卿(709—789)，字文房，汉族，宣城（今属安徽）人，唐代诗人。后迁居洛阳，河间（今属河北）为其郡望。唐玄宗天宝年间进士。肃宗至德中官监察御史，苏州长洲县尉，代宗大历中任转运使判官，知淮西、鄂岳转运留后，又被诬再贬睦州司马。因刚而犯上，两度迁谪。德宗建中年间，官终随州刺史，世称刘随州。 ► 刘长卿的诗文(542篇)"
    ],
    "诗词文章内容": [
        {
            "标题": "逢雪宿芙蓉山主人",
            "作者": "刘长卿",
            "内容": "日暮苍山远，天寒白屋贫。柴门闻犬吠，风雪夜归人。"
        },
        {
            "标题": "新年作",
            "作者": "刘长卿",
            "内容": "乡心新岁切，天畔独潸然。老至居人下，春归在客先。岭猿同旦暮，江柳共风烟。已似长沙傅，从今又几年。"
        },
        {
            "标题": "寻南溪常山道人隐居 / 寻南溪常道士",
            "作者": "刘长卿",
            "内容": "一路经行处，莓苔见履痕。白云依静渚，春草闭闲门。过雨看松色，随山到水源。溪花与禅意，相对亦忘言。"
        },
        {
            "标题": "别严士元",
            "作者": "刘长卿",
            "内容": "春风倚棹阖闾城，水国春寒阴复晴。细雨湿衣看不见，闲花落地听无声。日斜江上孤帆影，草绿湖南万里情。东道若逢相识问，青袍今已误儒生。"
        },
        {
            "标题": "长沙过贾谊宅",
            "作者": "刘长卿",
            "内容": "三年谪宦此栖迟，万古惟留楚客悲。秋草独寻人去后，寒林空见日斜时。汉文有道恩犹薄，湘水无情吊岂知。寂寂江山摇落处，怜君何事到天涯。"
        },
        {
            "标题": "听弹琴",
            "作者": "刘长卿",
            "内容": "泠泠七弦上，静听松风寒。(七弦 一作：七丝)古调虽自爱，今人多不弹。"
        },
        {
            "标题": "重送裴郎中贬吉州",
            "作者": "刘长卿",
            "内容": "猿啼客散暮江头，人自伤心水自流。 同作逐臣君更远，青山万里一孤舟。"
        },
        {
            "标题": "送灵澈上人",
            "作者": "刘长卿",
            "内容": "苍苍竹林寺，杳杳钟声晚。荷笠带斜阳，青山独归远。(斜阳 一作：夕阳)"
        },
        {
            "标题": "饯别王十一南游",
            "作者": "刘长卿",
            "内容": "望君烟水阔，挥手泪沾巾。飞鸟没何处，青山空向人。长江一帆远，落日五湖春。谁见汀洲上，相思愁白蘋。"
        },
        {
            "标题": "送方外上人 / 送上人",
            "作者": "刘长卿",
            "内容": "孤云将野鹤，岂向人间住。莫买沃洲山，时人已知处。"
        },
        {
            "标题": "秋日登吴公台上寺远眺",
            "作者": "刘长卿",
            "内容": "古台摇落后，秋日望乡心。野寺来人少，云峰隔水深。夕阳依旧垒，寒磬满空林。惆怅南朝事，长江独至今。"
        },
        {
            "标题": "碧涧别墅喜皇甫侍御相访",
            "作者": "刘长卿",
            "内容": "荒村带返照，落叶乱纷纷。古路无行客，寒山独见君。野桥经雨断，涧水向田分。不为怜同病，何人到白云。"
        },
        {
            "标题": "江州重别薛六柳八二员外",
            "作者": "刘长卿",
            "内容": "生涯岂料承优诏，世事空知学醉歌。江上月明胡雁过，淮南木落楚山多。寄身且喜沧洲近，顾影无如白发何。今日龙钟人共弃，愧君犹遣慎风波。"
        },
        {
            "标题": "苕溪酬梁耿别后见寄",
            "作者": "刘长卿",
            "内容": "清川永路何极，落日孤舟解携。鸟向平芜远近，人随流水东西。白云千里万里，明月前溪后溪。惆怅长沙谪去，江潭芳草萋萋。"
        },
        {
            "标题": "谪仙怨·晴川落日初低",
            "作者": "刘长卿",
            "内容": "晴川落日初低，惆怅孤舟解携。鸟向平芜远近，人随流水东西。白云千里万里，明月前溪后溪。独恨长沙谪去，江潭春草萋萋。"
        },
        {
            "标题": "馀干旅舍",
            "作者": "刘长卿",
            "内容": "摇落暮天迥，青枫霜叶稀。孤城向水闭，独鸟背人飞。渡口月初上，邻家渔未归。乡心正欲绝，何处捣寒衣。"
        },
        {
            "标题": "送李中丞之襄州 / 送李中丞归汉阳别业",
            "作者": "刘长卿",
            "内容": "流落征南将，曾驱十万师。罢归无旧业，老去恋明时。独立三边静，轻生一剑知。茫茫江汉上，日暮欲何之。"
        },
        {
            "标题": "少年行",
            "作者": "刘长卿",
            "内容": "射飞夸侍猎，行乐爱联镳。荐枕青蛾艳，鸣鞭白马骄。曲房珠翠合，深巷管弦调。日晚春风里，衣香满路飘。"
        },
        {
            "标题": "送李判官之润州行营",
            "作者": "刘长卿",
            "内容": "万里辞家事鼓鼙，金陵驿路楚云西。江春不肯留行客，草色青青送马蹄。"
        },
        {
            "标题": "自夏口至鹦鹉洲夕望岳阳寄源中丞",
            "作者": "刘长卿",
            "内容": "汀洲无浪复无烟，楚客相思益渺然。汉口夕阳斜渡鸟，洞庭秋水远连天。孤城背岭寒吹角，独树临江夜泊船。(独树 一作：独戍)贾谊上书忧汉室，长沙谪去古今怜。"
        },
        {
            "标题": "送灵澈上人还越中",
            "作者": "刘长卿",
            "内容": "禅客无心杖锡还，沃洲深处草堂闲。身随敝屦经残雪，手绽寒衣入旧山。独向青溪依树下，空留白日在人间。那堪别后长相忆，云木苍苍但闭关。"
        },
        {
            "标题": "清明后登城眺望",
            "作者": "刘长卿",
            "内容": "风景清明后，云山睥睨前。百花如旧日，万井出新烟。\n\n草色无空地，江流合远天。长安在何处，遥指夕阳边。"
        },
        {
            "标题": "江中对月",
            "作者": "刘长卿",
            "内容": "空洲夕烟敛，望月秋江里。历历沙上人，月中孤渡水。"
        },
        {
            "标题": "酬李穆见寄",
            "作者": "刘长卿",
            "内容": "孤舟相访至天涯，万转云山路更赊。欲扫柴门迎远客，青苔黄叶满贫家。"
        },
        {
            "标题": "移使鄂州次岘阳馆怀旧居",
            "作者": "刘长卿",
            "内容": "多惭恩未报，敢问路何长。万里通秋雁，千峰共夕阳。旧游成远道，此去更违乡。草露深山里，朝朝落客裳。"
        },
        {
            "标题": "春草宫怀古",
            "作者": "刘长卿",
            "内容": "君王不可见，芳草旧宫春。犹带罗裙色，青青向楚人。"
        },
        {
            "标题": "早春",
            "作者": "刘长卿",
            "内容": "微雨夜来歇，江南春色回。本惊时不住，还恐老相催。\n\n人好千场醉，花无百日开。岂堪沧海畔，为客十年来。"
        },
        {
            "标题": "穆陵关北逢人归渔阳",
            "作者": "刘长卿",
            "内容": "逢君穆陵路，匹马向桑乾。楚国苍山古，幽州白日寒。城池百战后，耆旧几家残。处处蓬蒿遍，归人掩泪看。"
        },
        {
            "标题": "岳阳楼",
            "作者": "刘长卿",
            "内容": "行尽清溪日已蹉，云容山影两嵯峨。楼前归客怨秋梦，\n\n湖上美人疑夜歌。独坐高高风势急，平湖渺渺月明多。\n\n终期一艇载樵去，来往片帆愁白波。"
        },
        {
            "标题": "杂咏八首上礼部李侍郎。幽琴",
            "作者": "刘长卿",
            "内容": "月色满轩白，琴声宜夜阑。飗飗青丝上，静听松风寒。\n\n古调虽自爱，今人多不弹。向君投此曲，所贵知音难。"
        },
        {
            "标题": "寻洪尊师不遇",
            "作者": "刘长卿",
            "内容": "古木无人地，来寻羽客家。道书堆玉案，仙帔叠青霞。\n\n鹤老难知岁，梅寒未作花。山中不相见，何处化丹砂。"
        },
        {
            "标题": "送李录事兄归襄邓",
            "作者": "刘长卿",
            "内容": "十年多难与君同，几处移家逐转蓬。白首相逢征战后，\n\n青春已过乱离中。行人杳杳看西月，归马萧萧向北风。\n\n汉水楚云千万里，天涯此别恨无穷。"
        },
        {
            "标题": "代边将有怀",
            "作者": "刘长卿",
            "内容": "少年辞魏阙，白首向沙场。瘦马恋秋草，征人思故乡。\n\n暮笳吹塞月，晓甲带胡霜。自到云中郡，于今百战强。"
        },
        {
            "标题": "送勤照和尚往睢阳赴太守请",
            "作者": "刘长卿",
            "内容": "燃灯传七祖，杖锡为诸侯。来去云无意，东西水自流。\n\n青山春满目，白日夜随舟。知到梁园下，苍生赖此游。"
        },
        {
            "标题": "长沙早春雪后临湘水，呈同游诸子",
            "作者": "刘长卿",
            "内容": "汀洲暖渐渌，烟景淡相和。举目方如此，归心岂奈何。\n\n日华浮野雪，春色染湘波。北渚生芳草，东风变旧柯。\n\n江山古思远，猿鸟暮情多。君问渔人意，沧浪自有歌。"
        },
        {
            "标题": "游休禅师双峰寺",
            "作者": "刘长卿",
            "内容": "双扉碧峰际，遥向夕阳开。飞锡方独往，孤云何事来。\n\n寒潭映白月，秋雨上青苔。相送东郊外，羞看骢马回。"
        },
        {
            "标题": "送灵澈上人归嵩阳兰若",
            "作者": "刘长卿",
            "内容": "南地随缘久，东林几岁空。暮山门独掩，春草路难通。\n\n作梵连松韵，焚香入桂丛。唯将旧瓶钵，却寄白云中。"
        },
        {
            "标题": "酬张夏雪夜赴州访别途中苦寒作",
            "作者": "刘长卿",
            "内容": "扁舟乘兴客，不惮苦寒行。晚暮相依分，江潮欲别情。\n\n水声冰下咽，砂路雪中平。旧剑锋芒尽，应嫌赠脱轻。"
        },
        {
            "标题": "喜李翰自越至",
            "作者": "刘长卿",
            "内容": "南浮沧海上，万里到吴台。久别长相忆，孤舟何处来。 春风催客醉，江月向人开。羡尔无羁束，沙鸥独不猜。"
        },
        {
            "标题": "寻张逸人山居",
            "作者": "刘长卿",
            "内容": "危石才通鸟道，空山更有人家。 桃源定在深处，涧水浮来落花。"
        },
        {
            "标题": "新安送陆澧归江阴",
            "作者": "刘长卿",
            "内容": "新安路，人来去。早潮复晚潮，明日知何处。\n\n潮水无情亦解归，自怜长在新安住。"
        },
        {
            "标题": "酬屈突陕",
            "作者": "刘长卿",
            "内容": "落叶纷纷满四邻，萧条环堵绝风尘。乡看秋草归无路，家对寒江病且贫。藜杖懒迎征骑客，菊花能醉去官人。怜君计画谁知者，但见蓬蒿空没身。"
        },
        {
            "标题": "至德三年春正月时谬蒙差摄海盐令闻王师收二京…五十韵",
            "作者": "刘长卿",
            "内容": "天上胡星孛，人间反气横。风尘生汗马，河洛纵长鲸。\n\n本谓才非据，谁知祸已萌。食参将可待，诛错辄为名。\n\n万里兵锋接，三时羽檄惊。负恩殊鸟兽，流毒遍黎氓。\n\n朝市成芜没，干戈起战争。人心悬反覆，天道暂虚盈。\n\n略地侵中土，传烽到上京。王师陷魑魅，帝座逼欃枪。\n\n渭水嘶胡马，秦山泣汉兵。关原驰万骑，烟火乱千甍。\n\n凤驾瞻西幸，龙楼议北征。自将行破竹，谁学去吹笙。\n\n白日重轮庆，玄穹再造荣。鬼神潜释愤，夷狄远输诚。\n\n海内戎衣卷，关中贼垒平。山川随转战，草木困横行。\n\n区宇神功立，讴歌帝业成。天回万象庆，龙见五云迎。\n\n小苑春犹在，长安日更明。星辰归正位，雷雨发残生。\n\n文物登前古，箫韶下太清。未央新柳色，长乐旧钟声。\n\n八使推邦彦，中司案国程。苍生属伊吕，明主仗韩彭。\n\n凶丑将除蔓，奸豪已负荆。世危看柱石，时难识忠贞。\n\n薄伐征貔虎，长驱拥旆旌。吴山依重镇，江月带行营。\n\n金石悬词律，烟云动笔精。运筹初减灶，调鼎未和羹。\n\n北虏传初解，东人望已倾。池塘催谢客，花木待春卿。\n\n昔忝登龙首，能伤困骥鸣。艰难悲伏剑，提握喜悬衡。\n\n巴曲谁堪听，秦台自有情。遂令辞短褐，仍欲请长缨。\n\n久客田园废，初官印绶轻。榛芜上国路，苔藓北山楹。\n\n懒慢羞趋府，驱驰忆退耕。榴花无暇醉，蓬发带愁萦。\n\n地僻方言异，身微俗虑并。家怜双鲤断，才愧小鳞烹。\n\n沧海今犹滞，青阳岁又更。洲香生杜若，溪暖戏。\n\n烟水宜春候，褰关值晚晴。潮声来万井，山色映孤城。\n\n旅梦亲乔木，归心乱早莺。倘无知己在，今已访蓬瀛。"
        },
        {
            "标题": "却赴南邑留别苏台知己",
            "作者": "刘长卿",
            "内容": "又过梅岭上，岁岁此枝寒。落日孤舟去，青山万里看。\n\n猿声湘水静，草色洞庭宽。已料生涯事，唯应把钓竿。"
        },
        {
            "标题": "将赴岭外，留题萧寺远公院（寺即梁朝萧内史创）",
            "作者": "刘长卿",
            "内容": "竹房遥闭上方幽，苔径苍苍访昔游。内史旧山空日暮，\n\n南朝古木向人秋。天香月色同僧室，叶落猿啼傍客舟。\n\n此去播迁明主意，白云何事欲相留。"
        },
        {
            "标题": "王昭君歌",
            "作者": "刘长卿",
            "内容": "自矜娇艳色，不顾丹青人。那知粉绘能相负，\n\n却使容华翻误身。上马辞君嫁骄虏，玉颜对人啼不语。\n\n北风雁急浮云秋，万里独见黄河流。纤腰不复汉宫宠，\n\n双蛾长向胡天愁。琵琶弦中苦调多，萧萧羌笛声相和。\n\n谁怜一曲传乐府，能使千秋伤绮罗。"
        },
        {
            "标题": "赠崔九载华",
            "作者": "刘长卿",
            "内容": "怜君一见一悲歌，岁岁无如老去何。\n\n白屋渐看秋草没，青云莫道故人多。"
        },
        {
            "标题": "瓜洲道中送李端公南渡后，归扬州道中寄",
            "作者": "刘长卿",
            "内容": "片帆何处去，匹马独归迟。惆怅江南北，青山欲暮时。"
        },
        {
            "标题": "游四窗",
            "作者": "刘长卿",
            "内容": "四明山绝奇，自古说登陆。苍崖倚天立，覆石如覆屋。\n\n玲珑开户牖，落落明四目。箕星分南野，有斗挂檐北。\n\n日月居东西，朝昏互出没。我来游其间，寄傲巾半幅。\n\n白云本无心，悠然伴幽独。对此脱尘鞅，顿忘荣与辱。\n\n长笑天地宽，仙风吹佩玉。"
        },
        {
            "标题": "海盐官舍早春",
            "作者": "刘长卿",
            "内容": "小邑沧洲吏，新年白首翁。一官如远客，万事极飘蓬。\n\n柳色孤城里，莺声细雨中。羁心早已乱，何事更春风。"
        },
        {
            "标题": "送青苗郑判官归江西",
            "作者": "刘长卿",
            "内容": "三苗馀古地，五稼满秋田。来问周公税，归输汉俸钱。\n\n江城寒背日，湓水暮连天。南楚凋残后，疲民赖尔怜。"
        },
        {
            "标题": "松江独宿",
            "作者": "刘长卿",
            "内容": "洞庭初下叶，孤客不胜愁。明月天涯夜，青山江上秋。\n\n一官成白首，万里寄沧洲。久被浮名系，能无愧海鸥。"
        },
        {
            "标题": "登思禅寺上方题修竹茂松",
            "作者": "刘长卿",
            "内容": "上方幽且暮，台殿隐蒙笼。远磬秋山里，清猿古木中。\n\n众溪连竹路，诸岭共松风。傥许栖林下，甘成白首翁。"
        },
        {
            "标题": "茱萸湾北答崔载华问",
            "作者": "刘长卿",
            "内容": "荒凉野店绝，迢递人烟远。苍苍古木中，多是隋家苑。"
        },
        {
            "标题": "晚次湖口有怀",
            "作者": "刘长卿",
            "内容": "霭然空水合，目极平江暮。南望天无涯，孤帆落何处。\n\n顷为衡湘客，颇见湖山趣。朝气和楚云，夕阳映江树。\n\n帝乡劳想望，万里心来去。白发生扁舟，沧波满归路。\n\n秋风今已至，日夜雁南度。木叶辞洞庭，纷纷落无数。"
        },
        {
            "标题": "寄灵一上人（一作皇甫冉诗，一作郎士元诗）",
            "作者": "刘长卿",
            "内容": "高僧本姓竺，开士旧名林。一去春山里，千峰不可寻。\n\n新年芳草遍，终日白云深。欲徇微官去，悬知讶此心。"
        },
        {
            "标题": "使还至菱陂驿渡浉水作",
            "作者": "刘长卿",
            "内容": "清川已再涉，疲马共西还。何事行人倦，终年流水闲。\n\n孤烟飞广泽，一鸟向空山。愁入云峰里，苍苍闭古关。"
        },
        {
            "标题": "送少微上人游天台",
            "作者": "刘长卿",
            "内容": "石桥人不到，独往更迢迢。乞食山家少，寻钟野路遥。\n\n松门风自扫，瀑布雪难消。秋夜闻清梵，馀音逐海潮。"
        },
        {
            "标题": "送道标上人归南岳",
            "作者": "刘长卿",
            "内容": "悠然倚孤棹，却忆卧中林。江草将归远，湘山独往深。\n\n白云留不住，渌水去无心。衡岳千峰乱，禅房何处寻。"
        },
        {
            "标题": "喜晴",
            "作者": "刘长卿",
            "内容": "晓日西风转，秋天万里明。湖天一种色，林鸟百般声。\n\n霁景浮云满，游丝映水轻。今朝江上客，凡慰几人情。\n"
        },
        {
            "标题": "送崔使君赴寿州",
            "作者": "刘长卿",
            "内容": "列郡专城分国忧，彤幨皂盖古诸侯。仲华遇主年犹少，\n\n公瑾论功位已酬。草色青青迎建隼，蝉声处处杂鸣驺。\n\n千里相思如可见，淮南木叶正惊秋。"
        },
        {
            "标题": "齐一和尚影堂",
            "作者": "刘长卿",
            "内容": "一公住世忘世纷，暂来复去谁能分。身寄虚空如过客，\n\n心将生灭是浮云。萧散浮云往不还，凄凉遗教殁仍传。\n\n旧地愁看双树在，空堂只是一灯悬。一灯长照恒河沙，\n\n双树犹落诸天花。天花寂寂香深殿，苔藓苍苍閟虚院。\n\n昔余精念访禅扉，常接微言清道机。今来寂寞无所得，\n\n唯共门人泪满衣。"
        },
        {
            "标题": "送孙逸归庐山（得帆字）",
            "作者": "刘长卿",
            "内容": "炉峰绝顶楚云衔，楚客东归栖此岩。彭蠡湖边香橘柚，\n\n浔阳郭外暗枫杉。青山不断三湘道，飞鸟空随万里帆。\n\n常爱此中多胜事，新诗他日伫开缄。"
        },
        {
            "标题": "晚春归山居，题窗前竹（一作钱起：暮春归故",
            "作者": "刘长卿",
            "内容": "溪上残春黄鸟稀，辛夷花尽杏花飞。始怜幽竹山窗下，不改清阴待我归。第一百五十一卷"
        },
        {
            "标题": "登馀干古县城",
            "作者": "刘长卿",
            "内容": "孤城上与白云齐，万古荒凉楚水西。官舍已空秋草绿，\n\n女墙犹在夜乌啼。平江渺渺来人远，落日亭亭向客低。\n\n沙鸟不知陵谷变，朝飞暮去弋阳溪。"
        },
        {
            "标题": "题曲阿三昧王佛殿前孤石",
            "作者": "刘长卿",
            "内容": "孤石自何处，对之疑旧游。氛氲岘首夕，苍翠剡中秋。\n\n迥出群峰当殿前，雪山灵鹫惭贞坚。一片孤云长不去，\n\n莓苔古色空苍然。"
        },
        {
            "标题": "相和歌辞。长门怨",
            "作者": "刘长卿",
            "内容": "何事长门闭，珠帘只自垂。月移深殿早，春向后宫迟。\n\n蕙草生闲地，梨花发旧枝。芳菲自恩幸，看却被风吹。"
        },
        {
            "标题": "登吴古城歌",
            "作者": "刘长卿",
            "内容": "登古城兮思古人，感贤达兮同埃尘。望平原兮寄远目，叹姑苏兮聚麋鹿。黄池高会事未终，沧海横流人荡覆。伍员杀身谁不冤，竟看墓树如所言。越王尝胆安可敌，远取石田何所益。一朝空谢会稽人，万古犹伤甬东客。黍离离兮城坡坨，牛羊践兮牧竖歌。野无人兮秋草绿，园为墟兮古木多。白杨萧萧悲故柯，黄雀啾啾争晚禾。荒阡断兮谁重过，孤舟逝兮愁若何。天寒日暮江枫落，叶去辞风水自波。"
        },
        {
            "标题": "奉使至申州伤经陷没",
            "作者": "刘长卿",
            "内容": "举目伤芜没，何年此战争。归人失旧里，老将守孤城。\n废戍山烟出，荒田野火行。独怜浉水上，时乱亦能清。"
        },
        {
            "标题": "听笛歌留别郑协律",
            "作者": "刘长卿",
            "内容": "旧游怜我长沙谪，载酒沙头送迁客。天涯望月自沾衣，\n\n江上何人复吹笛。横笛能令孤客愁，渌波淡淡如不流。\n\n商声寥亮羽声苦，江天寂历江枫秋。静听关山闻一叫，\n\n三湘月色悲猿啸。又吹杨柳激繁音，千里春色伤人心。\n\n随风飘向何处落，唯见曲尽平湖深。明发与君离别后，\n\n马上一声堪白首。"
        },
        {
            "标题": "秋日夏口涉汉阳，献李相公",
            "作者": "刘长卿",
            "内容": "日望衡门处，心知汉水濆。偶乘青雀舫，还在白鸥群。\n\n间气生灵秀，先朝翼戴勋。藏弓身已退，焚藁事难闻。\n\n旧业成青草，全家寄白云。松萝长稚子，风景逐新文。\n\n山带寒城出，江依古岸分。楚歌悲远客，羌笛怨孤军。\n\n鼎罢调梅久，门看种药勤。十年犹去国，黄叶又纷纷。"
        },
        {
            "标题": "登东海龙兴寺高顶望海，简演公",
            "作者": "刘长卿",
            "内容": "朐山压海口，永望开禅宫。元气远相合，太阳生其中。\n\n豁然万里馀，独为百川雄。白波走雷电，黑雾藏鱼龙。\n\n变化非一状，晴明分众容。烟开秦帝桥，隐隐横残虹。\n\n蓬岛如在眼，羽人那可逢。偶闻真僧言，甚与静者同。\n\n幽意颇相惬，赏心殊未穷。花间午时梵，云外春山钟。\n\n谁念遽成别，自怜归所从。他时相忆处，惆怅西南峰。"
        },
        {
            "标题": "奉使新安自桐庐县经严陵钓台宿七里滩下寄使院诸公",
            "作者": "刘长卿",
            "内容": "悠然钓台下，怀古时一望。江水自潺湲，行人独惆怅。\n\n新安从此始，桂楫方荡漾。回转百里间，青山千万状。\n\n连岸去不断，对岭遥相向。夹岸黛色愁，沈沈绿波上。\n\n夕阳留古木，水鸟拂寒浪。月下扣舷声，烟中采菱唱。\n\n犹怜负羁束，未暇依清旷。牵役徒自劳，近名非所向。\n\n何时故山里，却醉松花酿。回首唯白云，孤舟复谁访。"
        },
        {
            "标题": "同郭参谋咏崔仆射淮南节度使厅前竹",
            "作者": "刘长卿",
            "内容": "昔种梁王苑，今移汉将坛。蒙笼低冕过，青翠卷帘看。\n\n得地移根远，经霜抱节难。开花成凤实，嫩笋长鱼竿。\n\n蔼蔼军容静，萧萧郡宇宽。细音和角暮，疏影上门寒。\n\n湘浦何年变，山阳几处残。不知轩屏侧，岁晚对袁安。"
        },
        {
            "标题": "初贬南巴至鄱阳，题李嘉祐江亭",
            "作者": "刘长卿",
            "内容": "巴峤南行远，长江万里随。不才甘谪去，流水亦何之。\n\n地远明君弃，天高酷吏欺。清山独往路，芳草未归时。\n\n流落还相见，悲欢话所思。猜嫌伤薏苡，愁暮向江篱。\n\n柳色迎高坞，荷衣照下帷。水云初起重，暮鸟远来迟。\n\n白首看长剑，沧洲寄钓丝。沙鸥惊小吏，湖月上高枝。\n\n稚子能吴语，新文怨楚辞。怜君不得意，川谷自逶迤。"
        },
        {
            "标题": "奉酬辛大夫喜湖南腊月连日降雪见示之作",
            "作者": "刘长卿",
            "内容": "长沙耆旧拜旌麾，喜见江潭积雪时。柳絮三冬先北地，\n\n梅花一夜遍南枝。初开窗阁寒光满，欲掩军城暮色迟。\n\n闾里何人不相庆，万家同唱郢中词。"
        },
        {
            "标题": "归沛县道中晚泊留侯城",
            "作者": "刘长卿",
            "内容": "访古此城下，子房安在哉。白云去不反，危堞空崔嵬。\n\n伊昔楚汉时，颇闻经济才。运筹风尘下，能使天地开。\n\n蔓草日已积，长松日已摧。功名满青史，祠庙唯苍苔。\n\n百里暮程远，孤舟川上回。进帆东风便，转岸前山来。\n\n楚水澹相引，沙鸥闲不猜。扣舷从此去，延首仍裴回。"
        },
        {
            "标题": "寄许尊师",
            "作者": "刘长卿",
            "内容": "独上云梯入翠微，蒙蒙烟雪映岩扉。\n\n世人知在中峰里，遥礼青山恨不归。"
        },
        {
            "标题": "关门望华山",
            "作者": "刘长卿",
            "内容": "客路瞻太华，三峰高际天。夏云亘百里，合沓遥相连。\n\n雷雨飞半腹，太阳在其巅。翠微关上近，瀑布林梢悬。\n\n爱此众容秀，能令西望偏。徘徊忘暝色，泱漭成阴烟。\n\n曾是朝百灵，亦闻会群仙。琼浆岂易挹，毛女非空传。\n\n仿佛仍伫想，幽期如眼前。金天有青庙，松柏隐苍然。"
        },
        {
            "标题": "负谪后登干越亭作",
            "作者": "刘长卿",
            "内容": "天南愁望绝，亭上柳条新。落日独归鸟，孤舟何处人。\n\n生涯投越徼，世业陷胡尘。杳杳钟陵暮，悠悠鄱水春。\n\n秦台悲白首，楚泽怨青蘋.草色迷征路，莺声伤逐臣。\n\n独醒空取笑，直道不容身。得罪风霜苦，全生天地仁。\n\n青山数行泪，沧海一穷鳞。牢落机心尽，惟怜鸥鸟亲。"
        },
        {
            "标题": "湘中纪行十首。洞山阳（一作洞阳山）",
            "作者": "刘长卿",
            "内容": "旧日仙成处，荒林客到稀。白云将犬去，芳草任人归。\n\n空谷无行径，深山少落晖。桃园几家住，谁为扫荆扉。"
        },
        {
            "标题": "送姚八之句容旧任，便归江南",
            "作者": "刘长卿",
            "内容": "故人还水国，春色动离忧。碧草千万里，沧江朝暮流。\n\n桃花迷旧路，萍叶荡归舟。远戍看京口，空城问石头。\n\n折芳佳丽地，望月西南楼。猿鸟共孤屿，烟波连数州。\n\n谁家过楚老，何处恋江鸥。尺素能相报，湖山若个忧。"
        },
        {
            "标题": "送徐大夫赴广州",
            "作者": "刘长卿",
            "内容": "上将坛场拜，南荒羽檄招。远人来百越，元老事三朝。\n\n雾绕龙山暗，山连象郡遥。路分江淼淼，军动马萧萧。\n\n画角知秋气，楼船逐暮潮。当令输贡赋，不使外夷骄。"
        },
        {
            "标题": "龙门八咏。下山",
            "作者": "刘长卿",
            "内容": "谁识往来意，孤云长自闲。风寒未渡水，日暮更看山。\n\n木落众峰出，龙宫苍翠间。"
        },
        {
            "标题": "自鄱阳还，道中寄褚征君",
            "作者": "刘长卿",
            "内容": "南风日夜起，万里孤帆漾。元气连洞庭，夕阳落波上。\n\n故人烟水隔，复此遥相望。江信久寂寥，楚云独惆怅。\n\n爱君清川口，弄月时棹唱。白首无子孙，一生自疏旷。"
        },
        {
            "标题": "九日登李明府北楼",
            "作者": "刘长卿",
            "内容": "九日登高望，苍苍远树低。人烟湖草里，山翠县楼西。\n\n霜降鸿声切，秋深客思迷。无劳白衣酒，陶令自相携。"
        },
        {
            "标题": "送李补阙之上都",
            "作者": "刘长卿",
            "内容": "独归西掖去，难接后尘游。向日三千里，朝天十二楼。\n\n路看新柳夕，家对旧山秋。惆怅离心远，沧江空自流。"
        },
        {
            "标题": "泛曲阿后湖，简同游诸公",
            "作者": "刘长卿",
            "内容": "元气浮积水，沉沉深不流。春风万顷绿，映带至徐州。\n\n为客难适意，逢君方暂游。夤缘白蘋际，日暮沧浪舟。\n\n渡口微月进，林西残雨收。水云去仍湿，沙鹤鸣相留。\n\n且习子陵隐，能忘生事忧。此中深有意，非为钓鱼钩。"
        },
        {
            "标题": "送友人南游",
            "作者": "刘长卿",
            "内容": "不愁寻水远，自爱逐连山。虽在春风里，犹从芳草间。\n\n去程何用计，胜事且相关。旅逸同群鸟，悠悠往复还。"
        },
        {
            "标题": "龙门八咏。石楼",
            "作者": "刘长卿",
            "内容": "隐隐见花阁，隔河映青林。水田秋雁下，山寺夜钟深。\n\n寂寞群动息，风泉清道心。"
        },
        {
            "标题": "月下呈章秀才（八元）",
            "作者": "刘长卿",
            "内容": "自古悲摇落，谁人奈此何。夜蛩偏傍枕，寒鸟数移柯。\n\n向老三年谪，当秋百感多。家贫惟好月，空愧子猷过。"
        },
        {
            "标题": "陪王明府泛舟",
            "作者": "刘长卿",
            "内容": "花县弹琴暇，樵风载酒时。山含秋色近，鸟度夕阳迟。\n\n出没凫成浪，蒙笼竹亚枝。云峰逐人意，来去解相随。"
        },
        {
            "标题": "过桃花夫人庙（即息夫人）",
            "作者": "刘长卿",
            "内容": "寂寞应千岁，桃花想一枝。路人看古木，江月向空祠。\n\n云雨飞何处，山川是旧时。独怜春草色，犹似忆佳期。"
        },
        {
            "标题": "谪官后却归故村，将过虎丘，怅然有作",
            "作者": "刘长卿",
            "内容": "万事依然在，无如岁月何。邑人怜白发，庭树长新柯。\n\n故老相逢少，同官不见多。唯馀旧山路，惆怅枉帆过。"
        },
        {
            "标题": "过湖南羊处士别业",
            "作者": "刘长卿",
            "内容": "杜门成白首，湖上寄生涯。秋草芜三径，寒塘独一家。\n\n鸟归村落尽，水向县城斜。自有东篱菊，年年解作花。"
        },
        {
            "标题": "过郑山人所居",
            "作者": "刘长卿",
            "内容": "一径人寻谷口村，春山犬吠武陵源。青苔满地无行处，深笑桃花独闭门。"
        },
        {
            "标题": "过前安宜张明府郊居",
            "作者": "刘长卿",
            "内容": "寂寥东郭外，白首一先生。解印孤琴在，移家五柳成。\n\n夕阳临水钓，春雨向田耕。终日空林下，何人识此情。"
        },
        {
            "标题": "送齐郎中典括州",
            "作者": "刘长卿",
            "内容": "星象移何处，旌麾独向东。劝耕沧海畔，听讼白云中。\n\n树色双溪合，猿声万岭同。石门康乐住，几里枉帆通。"
        },
        {
            "标题": "见秦系离婚后出山居作",
            "作者": "刘长卿",
            "内容": "岂知偕老重，垂老绝良姻。郗氏诚难负，朱家自愧贫。\n\n绽衣留欲故，织锦罢经春。何况蘼芜绿，空山不见人。"
        },
        {
            "标题": "江州留别薛六、柳八二员外",
            "作者": "刘长卿",
            "内容": "江海相逢少，东南别处长。独行风袅袅，相去水茫茫。\n\n白首辞同舍，青山背故乡。离心与潮信，每日到浔阳。"
        },
        {
            "标题": "经漂母墓",
            "作者": "刘长卿",
            "内容": "昔贤怀一饭，兹事已千秋。古墓樵人识，前朝楚水流。\n\n渚蘋行客荐，山木杜鹃愁。春草茫茫绿，王孙旧此游。"
        },
        {
            "标题": "按覆后归睦州，赠苗侍御",
            "作者": "刘长卿",
            "内容": "地远心难达，天高谤易成。羊肠留覆辙，虎口脱馀生。\n\n直氏偷金枉，于家决狱明。一言知己重，片议杀身轻。\n\n日下人谁忆，天涯客独行。年光销蹇步，秋气入衰情。\n\n建德知何在，长江问去程。孤舟百口渡，万里一猿声。\n\n落日开乡路，空山向郡城。岂令冤气积，千古在长平。"
        },
        {
            "标题": "步登夏口古城作",
            "作者": "刘长卿",
            "内容": "平芜连古堞，远客此沾衣。高树朝光上，空城秋气归。\n\n微明汉水极，摇落楚人稀。但见荒郊外，寒鸦暮暮飞。"
        },
        {
            "标题": "安州道中经浐水有怀",
            "作者": "刘长卿",
            "内容": "征途逢浐水，忽似到秦川。借问朝天处，犹看落日边。\n\n映沙晴漾漾，出涧夜溅溅。欲寄西归恨，微波不可传。"
        },
        {
            "标题": "灞东晚晴，简同行薛弃、朱训",
            "作者": "刘长卿",
            "内容": "客心豁初霁，霁色暝玄灞。西向看夕阳，曈曈映桑柘。\n\n二贤诚逸足，千里陪征驾。古树枳道傍，人烟杜陵下。\n\n伊余在羁束，且复随造化。好道当有心，营生苦无暇。\n\n高贤幸兹偶，英达穷王霸。迢递客王程，裴回主人夜。\n\n一薰知异质，片玉谁齐价。同结丘中缘，尘埃自兹谢。"
        },
        {
            "标题": "罢摄官后将还旧居，留辞李侍御",
            "作者": "刘长卿",
            "内容": "江海今为客，风波失所依。白云心已负，黄绶计仍非。\n\n累辱群公荐，频沾一尉微。去缘焚玉石，来为采葑菲。\n\n州县名何在，渔樵事亦违。故山桃李月，初服薜萝衣。\n\n熊轼分朝寄，龙韬解贼围。风谣传吏体，云物助兵威。\n\n白雪飘辞律，青春发礼闱。引军横吹动，援翰捷书挥。\n\n草映翻营绿，花临檄羽飞。全吴争转战，狂虏怯知机。\n\n忆昨趋金节，临时废玉徽。俗流应不厌，静者或相讥。\n\n世难慵干谒，时闲喜放归。潘郎悲白发，谢客爱清辉。\n\n樗散材因弃，交亲迹已稀。独愁看五柳，无事掩双扉。\n\n世累多行路，生涯向钓矶。榜连溪水碧，家羡渚田肥。\n\n旅食伤飘梗，岩栖忆采薇。悠然独归去，回首望旌旗。"
        },
        {
            "标题": "赴宣州使院夜宴寂上人房留辞前苏州韦使君",
            "作者": "刘长卿",
            "内容": "白云乖始愿，沧海有微波。恋旧争趋府，临危欲负戈。\n春归花殿暗，秋傍竹房多。耐可机心息，其如羽檄何。"
        },
        {
            "标题": "赴宣州使院，夜宴寂上人房，留辞前苏州韦使君",
            "作者": "刘长卿",
            "内容": "白云乖始愿，沧海有微波。恋旧争趋府，临危欲负戈。\n\n春归花殿暗，秋傍竹房多。耐可机心息，其如羽檄何。"
        },
        {
            "标题": "送马秀才移家京洛便赴举",
            "作者": "刘长卿",
            "内容": "自从为楚客，不复扫荆扉。剑共丹诚在，书随白发归。\n\n旧游经乱静，后进识君稀。空把相如赋，何人荐礼闱。"
        },
        {
            "标题": "寻白石山真禅师旧草堂",
            "作者": "刘长卿",
            "内容": "惆怅云山暮，闲门独不开。何时飞杖锡，终日闭苍苔。\n\n隔岭春犹在，无人燕亦来。谁堪暝投处，空复一猿哀。"
        },
        {
            "标题": "湘中纪行十首·斑竹岩",
            "作者": "刘长卿",
            "内容": "苍梧在何处，斑竹自成林。点点留残泪，枝枝寄此心。寒山响易满，秋水影偏深。欲觅樵人路，蒙笼不可寻。"
        },
        {
            "标题": "送王司马秩满西归",
            "作者": "刘长卿",
            "内容": "汉主何时放逐臣，江边几度送归人。\n\n同官岁岁先辞满，唯有青山伴老身。"
        },
        {
            "标题": "落第，赠杨侍御兼拜员外仍充安大夫判官赴范阳",
            "作者": "刘长卿",
            "内容": "职副旌旄重，才兼识量通。使车遥肃物，边策远和戎。\n\n掷地金声著，从军宝剑雄。官成稽古力，名达济时功。\n\n肃穆乌台上，雍容粉署中。含香初待漏，持简旧生风。\n\n黠吏偏惊隼，贪夫辄避骢。且知荣已隔，谁谓道仍同。\n\n念旧追连茹，谋生任转蓬。泣连三献玉，疮惧再伤弓。\n\n恋土函关外，瞻尘灞水东。他时书一札，犹冀问途穷。"
        },
        {
            "标题": "湘中纪行十首。斑竹岩",
            "作者": "刘长卿",
            "内容": "苍梧在何处，斑竹自成林。点点留残泪，枝枝寄此心。\n\n寒山响易满，秋水影偏深。欲觅樵人路，蒙笼不可寻。"
        },
        {
            "标题": "斑竹",
            "作者": "刘长卿",
            "内容": "苍梧千载后，斑竹对湘沅。欲识湘妃怨，枝枝满泪痕。"
        },
        {
            "标题": "北归次秋浦界清溪馆",
            "作者": "刘长卿",
            "内容": "万里猿啼断，孤村客暂依。雁过彭蠡暮，人向宛陵稀。\n\n旧路青山在，馀生白首归。渐知行近北，不见鹧鸪飞。"
        },
        {
            "标题": "北归入至德州界，偶逢洛阳邻家李光宰",
            "作者": "刘长卿",
            "内容": "生涯心事已蹉跎，旧路依然此重过。近北始知黄叶落，\n\n向南空见白云多。炎州日日人将老，寒渚年年水自波。\n\n华发相逢俱若是，故园秋草复如何。"
        },
        {
            "标题": "北游酬孟云卿见寄",
            "作者": "刘长卿",
            "内容": "忽忽忘前事，事愿能相乖。衣马日羸弊，谁辨行与才。\n\n善道居贫贱，洁服蒙尘埃。行行无定止，懔坎难归来。\n\n慈母忧疾疹，室家念栖莱。幸君夙姻亲，深见中外怀。\n\n俟子惜时节，怅望临高台。"
        },
        {
            "标题": "避地江东，留别淮南使院诸公",
            "作者": "刘长卿",
            "内容": "长安路绝鸟飞通，万里孤云西复东。旧业已应成茂草，\n\n馀生只是任飘蓬。何辞向物开秦镜，却使他人得楚弓。\n\n此去行持一竿竹，等闲将狎钓渔翁。"
        },
        {
            "标题": "鄂渚听杜别驾弹胡琴",
            "作者": "刘长卿",
            "内容": "文姬留此曲，千载一知音。不解胡人语，空留楚客心。\n\n声随边草动，意入陇云深。何事长江上，萧萧出塞吟。"
        },
        {
            "标题": "别陈留诸官",
            "作者": "刘长卿",
            "内容": "恋此东道主，能令西上迟。徘徊暮郊别，惆怅秋风时。\n\n上国邈千里，夷门难再期。行人望落日，归马嘶空陂。\n\n不愧宝刀赠，维怀琼树枝。音尘倘未接，梦寐徒相思。"
        },
        {
            "标题": "长沙桓王墓下别李纾、张南史",
            "作者": "刘长卿",
            "内容": "长沙千载后，春草独萋萋。流水朝将暮，行人东复西。\n\n碑苔几字灭，山木万株齐。伫立伤今古，相看惜解携。"
        },
        {
            "标题": "长沙桓王墓下别李纾张南史",
            "作者": "刘长卿",
            "内容": "长沙千载后，春草独萋萋。流水朝将暮，行人东复西。\n碑苔几字灭，山木万株齐。伫立伤今古，相看惜解携。"
        },
        {
            "标题": "杂曲歌辞 太行苦热行",
            "作者": "刘长卿",
            "内容": "迢递太行路，自古称险恶。千骑俨欲前，群峰望如削。\n火云从中出，仰视飞鸟落。汗马卧高原，危旌倚长薄。\n清风竟不至，赤日方煎铄。石枯山木燋，鳞穷水泉涸。\n九重今旰食，万里传明略。诸将候轩车，元凶愁鼎镬。\n何劳短兵接，自有长缨缚。通越事岂难，渡泸功未博。\n朝辞羊肠阪，夕望贝丘郭。漳水斜绕营，常山遥入幕。\n永怀姑苏下，遥寄建安作。白雪和难成，沧波意空托。\n陈琳书记好，王粲从军乐。早晚归汉廷，随公上麟阁。"
        },
        {
            "标题": "杂曲歌辞。太行苦热行",
            "作者": "刘长卿",
            "内容": "迢迢太行路，自古称险恶。千骑俨欲前，群峰望如削。\n\n火云从中起，仰视飞鸟落。汗马卧高原，危旌倚长薄。\n\n清风何不至，赤日方煎烁。石露山木焦，鳞穷水泉涸。\n\n九重今旰食，万里传明略。诸将候轩车，元凶愁鼎镬。\n\n何劳短兵接，自有长缨缚。通越事岂难，渡泸功未博。\n\n朝辞羊肠坂，夕望贝丘郭。漳水斜绕营，常山遥入幕。\n\n永怀姑苏下，因寄建安作。白雪和诚难，沧波意空托。\n\n陈琳书记好，王粲从军乐。早晚归汉庭，随君上麟阁。"
        },
        {
            "标题": "别李氏女子",
            "作者": "刘长卿",
            "内容": "念尔嫁犹近，稚年那别亲。临歧方教诲，所贵和六姻。\n\n俯首戴荆钗，欲拜凄且嚬。本来儒家子，莫耻梁鸿贫。\n\n汉川若可涉，水清石磷磷。天涯远乡妇，月下孤舟人。"
        },
        {
            "标题": "秋夜雨中，诸公过灵光寺所居",
            "作者": "刘长卿",
            "内容": "晤语青莲舍，重门闭夕阴。向人寒烛静，带雨夜钟沈。\n\n流水从他事，孤云任此心。不能捐斗粟，终日愧瑶琴。"
        },
        {
            "标题": "睢阳赠李司仓",
            "作者": "刘长卿",
            "内容": "白露变时候，蛩声暮啾啾。飘飘洛阳客，惆怅梁园秋。\n\n只为乏生计，尔来成远游。一身不家食，万事从人求。\n\n且喜接馀论，足堪资小留。寒城落日后，砧杵令人愁。\n\n归路岁时尽，长河朝夕流。非君深意愿，谁复能相忧。"
        },
        {
            "标题": "夏口送长宁杨明府归荆南，因寄幕府诸公",
            "作者": "刘长卿",
            "内容": "关西杨太尉，千载德犹闻。白日俱终老，清风独至君。\n\n身承远祖遗，才出众人群。举世贪荆玉，全家恋楚云。\n\n向烟帆杳杳，临水叶纷纷。草覆昭丘绿，江从夏口分。\n\n高名光盛府，异姓宠殊勋。百越今无事，南征欲罢军。"
        },
        {
            "标题": "酬皇甫侍御见寄，时前相国姑臧公初临郡",
            "作者": "刘长卿",
            "内容": "离别江南北，汀洲叶再黄。路遥云共水，砧迥月如霜。\n\n岁俭依仁政，年衰忆故乡。伫看宣室召，汉法倚张纲。"
        },
        {
            "标题": "送孙莹京监擢第归蜀觐省",
            "作者": "刘长卿",
            "内容": "适贺一枝新，旋惊万里分。礼闱称独步，太学许能文。\n\n征马望春草，行人看暮云。遥知倚门处，江树正氛氲。"
        },
        {
            "标题": "冬夜宿扬州开元寺烈公房，送李侍御之江东",
            "作者": "刘长卿",
            "内容": "迁客投百越，穷阴淮海凝。中原驰困兽，万里栖饥鹰。\n\n寂寂连宇下，爱君心自弘。空堂来霜气，永夜清明灯。\n\n发后望烟水，相思劳寝兴。暮帆背楚郭，江色浮金陵。\n\n此去尔何恨，近名予未能。炉峰若便道，为访东林僧。"
        },
        {
            "标题": "禅智寺上方怀演和尚，寺即和尚所创",
            "作者": "刘长卿",
            "内容": "绝巘东林寺，高僧惠远公。买园隋苑下，持钵楚城中。\n\n斗极千灯近，烟波万井通。远山低月殿，寒木露花宫。\n\n绀宇焚香净，沧洲摆雾空。雁来秋色里，曙起早潮东。\n\n飞锡今何在，苍生待发蒙。白云翻送客，庭树自辞风。\n\n舍筏追开士，回舟狎钓翁。平生江海意，惟共白鸥同。"
        },
        {
            "标题": "和樊使君登润州城楼",
            "作者": "刘长卿",
            "内容": "山城迢递敞高楼，露冕吹铙居上头。春草连天随北望，\n\n夕阳浮水共东流。江田漠漠全吴地，野树苍苍故蒋州。\n\n王粲尚为南郡客，别来何处更销忧。"
        },
        {
            "标题": "宿严维宅送包佶（一作皇甫冉诗）",
            "作者": "刘长卿",
            "内容": "江湖同避地，分首自依依。尽室今为客，惊秋空念归。\n\n岁储无别墅，寒服羡邻机。草色村桥晚，蝉声江树稀。\n\n夜深宜共醉，时难忍相违。何事随阳雁，汀洲忽背飞。"
        },
        {
            "标题": "酬滁州李十六使君见赠",
            "作者": "刘长卿",
            "内容": "满镜悲华发，空山寄此身。白云家自有，黄卷业长贫。\n\n懒任垂竿老，狂因酿黍春。桃花迷圣代，桂树狎幽人。\n\n幢盖方临郡，柴荆忝作邻。但愁千骑至，石路却生尘。"
        },
        {
            "标题": "酬包谏议佶见寄之什",
            "作者": "刘长卿",
            "内容": "佐郡愧顽疏，殊方亲里闾。家贫寒未度，身老岁将除。\n\n过雪山僧至，依阳野客舒。药陈随远宦，梅发对幽居。\n\n落日栖鸮鸟，行人遗鲤鱼。高文不可和，空愧学相如。"
        },
        {
            "标题": "酬郭夏人日长沙感怀见赠",
            "作者": "刘长卿",
            "内容": "旧俗欢犹在，怜君恨独深。新年向国泪，今日倚门心。\n\n岁去随湘水，春生近桂林。流莺且莫弄，江畔正行吟。"
        },
        {
            "标题": "酬李郎中夜登苏州城楼见寄",
            "作者": "刘长卿",
            "内容": "辛勤万里道，萧索九秋残。日照闽中夜，天凝海上寒。\n\n客程无地远，主意在人安。遥寄登楼作，空知行路难。"
        },
        {
            "标题": "酬李员外从崔录事载华宿三河戍先见寄",
            "作者": "刘长卿",
            "内容": "寒江鸣石濑，归客夜初分。人语空山答，猿声独戍闻。\n\n迟来朝及暮，愁去水连云。岁晚心谁在，青山见此君。"
        },
        {
            "标题": "送李员外使还苏州，兼呈前袁州李使君，赋得",
            "作者": "刘长卿",
            "内容": "别离共成怨，衰老更难忘。夜月留同舍，秋风在远乡。朱弦徐向烛，白发强临觞。归献西陵作，谁知此路长。"
        },
        {
            "标题": "送李员外使还苏州兼呈前袁州李使君赋得长字袁州即员外之从兄",
            "作者": "刘长卿",
            "内容": "别离共成怨，衰老更难忘。夜月留同舍，秋风在远乡。\n朱弦徐向烛，白发强临觞。归献西陵作，谁知此路长。"
        },
        {
            "标题": "酬秦系",
            "作者": "刘长卿",
            "内容": "鹤书犹未至，那出白云来。旧路经年别，寒潮每日回。\n\n家空归海燕，人老发江梅。最忆门前柳，闲居手自栽。"
        },
        {
            "标题": "酬灵彻公相招",
            "作者": "刘长卿",
            "内容": "石涧泉声久不闻，独临长路雪纷纷。\n\n如今渐欲生黄发，愿脱头冠与白云。"
        },
        {
            "标题": "酬李侍御登岳阳见寄",
            "作者": "刘长卿",
            "内容": "想见孤舟去，无由此路寻。暮帆遥在眼，春色独何心。\n\n绿水潇湘阔，青山鄠杜深。谁当北风至，为尔一开襟。"
        },
        {
            "标题": "酬张夏",
            "作者": "刘长卿",
            "内容": "几岁依穷海，颓年惜故阴。剑寒空有气，松老欲无心。\n\n玩雪劳相访，看山正独吟。孤舟且莫去，前路水云深。"
        },
        {
            "标题": "赴宣州使院，夜宴寂上人房，留辞前苏州韦使",
            "作者": "刘长卿",
            "内容": "白云乖始愿，沧海有微波。恋旧争趋府，临危欲负戈。春归花殿暗，秋傍竹房多。耐可机心息，其如羽檄何。"
        },
        {
            "标题": "酬张夏别后道中见寄",
            "作者": "刘长卿",
            "内容": "离群方岁晏，谪宦在天涯。暮雪同行少，寒潮欲上迟。\n\n海鸥知吏傲，砂鹤见人衰。只畏生秋草，西归亦未期。"
        },
        {
            "标题": "出丰县界寄韩明府",
            "作者": "刘长卿",
            "内容": "回首古原上，未能辞旧乡。西风收暮雨，隐隐分芒砀。\n\n贤友此为邑，令名满徐方。音容想在眼，暂若升琴堂。\n\n疲马顾春草，行人看夕阳。自非传尺素，谁为论中肠。"
        },
        {
            "标题": "初到碧涧招明契上人",
            "作者": "刘长卿",
            "内容": "渐老知身累，初寒曝背眠。白云留永日，黄叶减馀年。\n\n猿护窗前树，泉浇谷后田。沃洲能共隐，不用道林钱。"
        },
        {
            "标题": "初闻贬谪，续喜量移，登干越亭赠郑校书",
            "作者": "刘长卿",
            "内容": "青青草色满江洲，万里伤心水自流。越鸟岂知南国远，\n\n江花独向北人愁。生涯已逐沧浪去，冤气初逢涣汗收。\n\n何事还邀迁客醉，春风日夜待归舟。"
        },
        {
            "标题": "初至洞庭，怀灞陵别业",
            "作者": "刘长卿",
            "内容": "长安邈千里，日夕怀双阙。已是洞庭人，犹看灞陵月。\n\n谁堪去乡意，亲戚想天末。昨夜梦中归，烟波觉来阔。\n\n江皋见芳草，孤客心欲绝。岂讶青春来，但伤经时别。\n\n长天不可望，鸟与浮云没。"
        },
        {
            "标题": "送丘为赴上都（一作送皇甫曾）",
            "作者": "刘长卿",
            "内容": "帝乡何处是，歧路空垂泣。楚思愁暮多，川程带潮急。\n\n潮归人不归，独向空塘立。"
        },
        {
            "标题": "扬州雨中张十宅观妓（一作张谓诗）",
            "作者": "刘长卿",
            "内容": "夜色带春烟，灯花拂更燃。残妆添石黛，艳舞落金钿。\n\n掩笑频欹扇，迎歌乍动弦。不知巫峡雨，何事海西边。"
        },
        {
            "标题": "送常十九归嵩少故林",
            "作者": "刘长卿",
            "内容": "迢迢此恨杳无涯，楚泽嵩丘千里赊。歧路别时惊一叶，\n\n云林归处忆三花。秋天苍翠寒飞雁，古堞萧条晚噪鸦。\n\n他日山中逢胜事，桃源洞里几人家。"
        },
        {
            "标题": "硖石遇雨，宴前主簿从兄子英宅",
            "作者": "刘长卿",
            "内容": "县城苍翠里，客路两崖开。硖石云漠漠，东风吹雨来。\n\n吾兄此为吏，薄宦知无媒。方寸抱秦镜，声名传楚材。\n\n折腰五斗间，黾勉随尘埃。秩满少馀俸，家贫仍散财。\n\n谁言次东道，暂预倾金罍。虽欲少留此，其如归限催。"
        },
        {
            "标题": "会赦后酬主簿所问",
            "作者": "刘长卿",
            "内容": "江南海北长相忆，浅水深山独掩扉。\n\n重见太平身已老，桃源久住不能归。"
        },
        {
            "标题": "春过裴虬郊园（时裴不在，因以寄之）",
            "作者": "刘长卿",
            "内容": "郊原春欲暮，桃杏落纷纷。何处随芳草，留家寄白云。\n\n听莺情念友，看竹恨无君。长啸高台上，南风冀尔闻。"
        },
        {
            "标题": "春日宴魏万成湘水亭",
            "作者": "刘长卿",
            "内容": "何年家住此江滨，几度门前北渚春。\n\n白发乱生相顾老，黄莺自语岂知人。"
        },
        {
            "标题": "时平后春日思归",
            "作者": "刘长卿",
            "内容": "一尉何曾及布衣，时平却忆卧柴扉。\n\n故园柳色催南客，春水桃花待北归。"
        },
        {
            "标题": "留题李明府霅溪水堂",
            "作者": "刘长卿",
            "内容": "寥寥此堂上，幽意复谁论。落日无王事，青山在县门。\n\n云峰向高枕，渔钓入前轩。晚竹疏帘影，春苔双履痕。\n\n荷香随坐卧，湖色映晨昏。虚牖闲生白，鸣琴静对言。\n\n暮禽飞上下，春水带清浑。远岸谁家柳，孤烟何处村。\n\n谪居投瘴疠，离思过湘沅。从此扁舟去，谁堪江浦猿。"
        },
        {
            "标题": "句",
            "作者": "刘长卿",
            "内容": "春苔满地无行处，深映桃花独闭门。"
        },
        {
            "标题": "春望寄王涔阳",
            "作者": "刘长卿",
            "内容": "清明别后雨晴时，极浦空颦一望眉。湖畔春山烟点点，\n\n云中远树墨离离。依微水戍闻钲鼓，掩映沙村见酒旗。\n\n风暖草长愁自醉，行吟无处寄相思。"
        },
        {
            "标题": "登润州万岁楼（一作皇甫冉诗）",
            "作者": "刘长卿",
            "内容": "高楼独上思依依，极浦遥山合翠微。江客不堪频北望，\n\n塞鸿何事又南飞。垂山古渡寒烟积，瓜步空洲远树稀。\n\n闻道王师犹转战，更能谈笑解重围。"
        },
        {
            "标题": "秋夜有怀高三十五適，兼呈空上人（一作皇甫冉诗）",
            "作者": "刘长卿",
            "内容": "晚节逢君趣道深，结茅栽树近东林。吾师几度曾摩顶，\n\n高士何年遂发心。北渚三更闻过雁，西城万里动寒砧。\n\n不见支公与玄度，相思拥膝坐长吟。"
        },
        {
            "标题": "送邵州判官往南（一作皇甫冉诗）",
            "作者": "刘长卿",
            "内容": "看君发原隰，驷牡志皇皇。始罢沧江令，还随粉署郎。\n\n海沂军未息，河兖岁仍荒。征税人全少，榛芜虏近亡。\n\n新知行宋远，相望隔淮长。早晚裁书寄，银钩伫八行。"
        },
        {
            "标题": "三月李明府后亭泛舟（一作皇甫冉诗）",
            "作者": "刘长卿",
            "内容": "江南风景复如何，闻道新亭更欲过。处处纫兰春浦渌，\n\n萋萋籍草远山多。壶觞须就陶彭泽，时俗犹传晋永和。\n\n更待持桡徐转去，微风落日水增波。"
        },
        {
            "标题": "秋杪江亭有作（一作秋杪干越亭）",
            "作者": "刘长卿",
            "内容": "寂寞江亭下，江枫秋气斑。世情何处澹，湘水向人闲。\n\n寒渚一孤雁，夕阳千万山。扁舟如落叶，此去未知还。"
        },
        {
            "标题": "送荀八过山阴旧县，兼寄剡中诸官",
            "作者": "刘长卿",
            "内容": "访旧山阴县，扁舟到海涯。故林嗟满岁，春草忆佳期。\n\n晚景千峰乱，晴江一鸟迟。桂香留客处，枫暗泊舟时。\n\n旧石曹娥篆，空山夏禹祠。剡溪多隐吏，君去道相思。"
        },
        {
            "标题": "朱放自杭州与故里相使君立碑回，因以奉简，",
            "作者": "刘长卿",
            "内容": "片石羊公后，凄凉江水滨。好辞千古事，堕泪万家人。鵩集占书久，鸾回刻篆新。不堪相顾恨，文字日生尘。"
        },
        {
            "标题": "夏中崔中丞宅见海红摇落一花独开",
            "作者": "刘长卿",
            "内容": "何事一花残，闲庭百草阑。绿滋经雨发，红艳隔林看。\n\n竟日馀香在，过时独秀难。共怜芳意晚，秋露未须团。"
        },
        {
            "标题": "从军六首 其二",
            "作者": "刘长卿",
            "内容": "落日更萧条，北方动枯草。将军追虏骑，夜失阴山道。\n战败仍树勋，韩彭但空老。"
        },
        {
            "标题": "送崔处士先适越",
            "作者": "刘长卿",
            "内容": "山阴好云物，此去又春风。越鸟闻花里，曹娥想镜中。\n\n小江潮易满，万井水皆通。徒羡扁舟客，微官事不同。"
        },
        {
            "标题": "归弋阳山居，留别卢、邵二侍御",
            "作者": "刘长卿",
            "内容": "渺渺归何处，沿流附客船。久依鄱水住，频税越人田。\n\n偶俗机偏少，安闲性所便。只应君少惯，又欲寄林泉。"
        },
        {
            "标题": "鄂渚送池州程使君",
            "作者": "刘长卿",
            "内容": "萧萧五马动，欲别谢临川。落日芜湖色，空山梅冶烟。\n\n江湖通廨舍，楚老拜戈船。风化东南满，行舟来去传。"
        },
        {
            "标题": "自道林寺西入石路至麓山寺，过法崇禅师故居",
            "作者": "刘长卿",
            "内容": "山僧候谷口，石路拂莓苔。深入泉源去，遥从树杪回。\n\n香随青霭散，钟过白云来。野雪空斋掩，山风古殿开。\n\n桂寒知自发，松老问谁栽。惆怅湘江水，何人更渡杯。"
        },
        {
            "标题": "登吴古城歌",
            "作者": "刘长卿",
            "内容": "登古城兮思古人，感贤达兮同埃尘。望平原兮寄远目，叹姑苏兮聚麋鹿。\n黄池高会事未终，沧海横流人荡覆。伍员杀身谁不冤，竟看墓树如所言。\n越王尝胆安可敌，远取石田何所益。一朝空谢会稽人，万古犹伤甬东客。\n黍离离兮城坡坨，牛羊践兮牧竖歌。野无人兮秋草绿，园为墟兮古木多。\n白杨萧萧悲故柯，黄雀啾啾争晚禾。荒阡断兮谁重过，孤舟逝兮愁若何。\n天寒日暮江枫落，叶去辞风水自波。"
        },
        {
            "标题": "登松江驿楼北望故园",
            "作者": "刘长卿",
            "内容": "泪尽江楼北望归，田园已陷百重围。平芜万里无人去，\n\n落日千山空鸟飞。孤舟漾漾寒潮小，极浦苍苍远树微。\n\n白鸥渔父徒相待，未扫欃枪懒息机。"
        },
        {
            "标题": "金陵西泊舟临江楼",
            "作者": "刘长卿",
            "内容": "萧条金陵郭，旧是帝王州。日暮望乡处，云边江树秋。\n\n楚云不可托，楚水只堪愁。行客千万里，沧波朝暮流。\n\n迢迢洛阳梦，独卧清川楼。异乡共如此，孤帆难久游。"
        },
        {
            "标题": "登迁仁楼，酬子婿李穆",
            "作者": "刘长卿",
            "内容": "临风敞丽谯，落日听吹铙。归路空回首，新章已在腰。\n\n非才受官谤，无政作人谣。俭岁安三户，馀年寄六条。\n\n春芜生楚国，古树过隋朝。赖有东床客，池塘免寂寥。"
        },
        {
            "标题": "长沙赠衡岳祝融峰般若禅师",
            "作者": "刘长卿",
            "内容": "般若公，般若公，负钵何时下祝融。归路却看飞鸟外，\n\n禅房空掩白云中。桂花寥寥闲自落，流水无心西复东。"
        },
        {
            "标题": "登扬州栖灵寺塔",
            "作者": "刘长卿",
            "内容": "北塔凌空虚，雄观压川泽。亭亭楚云外，千里看不隔。\n\n遥对黄金台，浮辉乱相射。盘梯接元气，半壁栖夜魄。\n\n稍登诸劫尽，若骋排霄翮。向是沧洲人，已为青云客。\n\n雨飞千栱霁，日在万家夕。鸟处高却低，天涯远如迫。\n\n江流入空翠，海峤现微碧。向暮期下来，谁堪复行役。"
        },
        {
            "标题": "题灵祐上人法华院木兰花（其树岭南，移植此地）",
            "作者": "刘长卿",
            "内容": "庭种南中树，年华几度新。已依初地长，独发旧园春。\n\n映日成华盖，摇风散锦茵。色空荣落处，香醉往来人。\n\n菡萏千灯遍，芳菲一雨均。高柯倘为楫，渡海有良因。"
        },
        {
            "标题": "雨中登沛县楼，赠表兄郭少府",
            "作者": "刘长卿",
            "内容": "楚泽秋更远，云雷有时作。晚陂带残雨，白水昏漠漠。\n\n伫立收烟氛，洗然静寥廓。卷帘高楼上，万里看日落。\n\n为客频改弦，辞家尚如昨。故山今不见，此鸟那可托。\n\n小邑务常闲，吾兄宦何薄。高标青云器，独立沧江鹤。\n\n惠爱原上情，殷勤丘中诺。何当遂良愿，归卧青山郭。"
        },
        {
            "标题": "送李侍御贬郴州",
            "作者": "刘长卿",
            "内容": "洞庭波渺渺，君去吊灵均。几路三湘水，全家万里人。\n\n听猿明月夜，看柳故年春。忆想汀洲畔，伤心向白蘋."
        },
        {
            "标题": "送杨於陵归宋汴州别业",
            "作者": "刘长卿",
            "内容": "半山溪雨带斜晖，向水残花映客衣。旅食嗟余当岁晚，\n\n能文似汝少年稀。新河柳色千株暗，故国云帆万里归。\n\n离乱要知君到处，寄书须及雁南飞。"
        },
        {
            "标题": "东湖送朱逸人归",
            "作者": "刘长卿",
            "内容": "山色湖光并在东，扁舟归去有樵风。\n\n莫道野人无外事，开田凿井白云中。"
        },
        {
            "标题": "送河南元判官赴河南句当苗税充百官俸钱",
            "作者": "刘长卿",
            "内容": "春草长河曲，离心共渺然。方收汉家俸，独向汶阳田。\n鸟雀空城在，榛芜旧路迁。山东征战苦，几处有人烟。"
        },
        {
            "标题": "送河南元判官赴河南勾当苗税充百官俸钱",
            "作者": "刘长卿",
            "内容": "春草长河曲，离心共渺然。方收汉家俸，独向汶阳田。\n\n鸟雀空城在，榛芜旧路迁。山东征战苦，几处有人烟。"
        },
        {
            "标题": "送张判官罢使东归",
            "作者": "刘长卿",
            "内容": "白首辞知己，沧洲忆旧居。落潮回野艇，积雪卧官庐。\n\n范叔寒犹在，周王岁欲除。春山数亩地，归去带经鉏."
        },
        {
            "标题": "送严侍御充东畿观察判官",
            "作者": "刘长卿",
            "内容": "洛阳征战后，君去问凋残。云月临南至，风霜向北寒。\n\n故园经乱久，古木隔林看。谁访江城客，年年守一官。"
        },
        {
            "标题": "毗陵送邹结先赴河南充判官",
            "作者": "刘长卿",
            "内容": "王事相逢少，云山奈别何。芳年临水怨，瓜步上潮过。\n\n客路方经楚，乡心共渡河。凋残春草在，离乱故城多。\n\n罢战逢时泰，轻徭伫俗和。东西此分手，惆怅恨烟波。"
        },
        {
            "标题": "温汤客舍",
            "作者": "刘长卿",
            "内容": "冬狩温泉岁欲阑，宫城佳气晚宜看。汤熏仗里千旗暖，\n\n雪照山边万井寒。君门献赋谁相达，客舍无钱辄自安。\n\n且喜礼闱秦镜在，还将妍丑付春官。"
        },
        {
            "标题": "洞庭驿逢郴州使还，寄李汤司马",
            "作者": "刘长卿",
            "内容": "洞庭秋水阔，南望过衡峰。远客潇湘里，归人何处逢。\n\n孤云飞不定，落叶去无踪。莫使沧浪叟，长歌笑尔容。"
        },
        {
            "标题": "奉饯郎中四兄罢馀杭太守承恩加侍御史…赴汝南行营",
            "作者": "刘长卿",
            "内容": "星使三江上，天波万里通。权分金节重，恩借铁冠雄。\n\n梅吹前军发，棠阴旧府空。残春锦障外，初日羽旗东。\n\n岸柳遮浮鹢，江花隔避骢。离心在何处，芳草满吴宫。"
        },
        {
            "标题": "感怀",
            "作者": "刘长卿",
            "内容": "秋风落叶正堪悲，黄菊残花欲待谁。水近偏逢寒气早，\n\n山深常见日光迟。愁中卜命看周易，梦里招魂读楚词。\n\n自笑不如湘浦雁，飞来即是北归时。"
        },
        {
            "标题": "对酒寄严维",
            "作者": "刘长卿",
            "内容": "陋巷喜阳和，衰颜对酒歌。懒从华发乱，闲任白云多。\n\n郡简容垂钓，家贫学弄梭。门前七里濑，早晚子陵过。"
        },
        {
            "标题": "赴南中题褚少府湖上亭子（一作李嘉祐诗）",
            "作者": "刘长卿",
            "内容": "种田东郭傍春陂，万事无情把钓丝。绿竹放侵行径里，\n\n青山常对卷帘时。纷纷花落门空闭，寂寂莺啼日更迟。\n\n从此别君千万里，白云流水忆佳期。"
        },
        {
            "标题": "对雨赠济阴马少府考城蒋少府兼献成武五兄南华二兄",
            "作者": "刘长卿",
            "内容": "繁云兼家思，弥望连济北。日暮微雨中，州城带秋色。\n\n萧条主人静，落叶飞不息。乡梦寒更频，虫声夜相逼。\n\n二贤纵横器，久滞徒劳职。笑语和风骚，雍容事文墨。\n\n吾兄即时彦，前路良未测。秋水百丈清，寒松一枝直。\n\n此心欲引托，谁为生羽翼。且复顿归鞍，杯中雪胸臆。"
        },
        {
            "标题": "恩敕重推使牒追赴苏州，次前溪馆作",
            "作者": "刘长卿",
            "内容": "渐入云峰里，愁看驿路闲。乱鸦投落日，疲马向空山。\n\n且喜怜非罪，何心恋末班。天南一万里，谁料得生还。"
        },
        {
            "标题": "旅次丹阳郡，遇康侍御宣慰召募，兼别岑单父",
            "作者": "刘长卿",
            "内容": "客心暮千里，回首烟花繁。楚水渡归梦，春江连故园。\n\n羁人怀上国，骄虏窥中原。胡马暂为害，汉臣多负恩。\n\n羽书昼夜飞，海内风尘昏。双鬓日已白，孤舟心且论。\n\n绣衣从此来，汗马宣王言。忧愤激忠勇，悲欢动黎元。\n\n南徐争赴难，发卒如云屯。倚剑看太白，洗兵临海门。\n\n故人亦沧洲，少别堪伤魂。积翠下京口，归潮落山根。\n\n如何天外帆，又此波上尊。空使忆君处，莺声催泪痕。"
        },
        {
            "标题": "发越州赴润州使院，留别鲍侍御",
            "作者": "刘长卿",
            "内容": "对水看山别离，孤舟日暮行迟。\n\n江南江北春草，独向金陵去时。"
        },
        {
            "标题": "发越州赴润州使院留别鲍侍御",
            "作者": "刘长卿",
            "内容": "对水看山别离，孤舟日暮行迟。江南江北春草，独向金陵去时。"
        },
        {
            "标题": "送侯御赴黔中充判官",
            "作者": "刘长卿",
            "内容": "不识黔中路，今看遣使臣。猿啼万里客，鸟似五湖人。\n\n地远官无法，山深俗岂淳。须令荒徼外，亦解惧埋轮。"
        },
        {
            "标题": "送营田判官郑侍御赴上都",
            "作者": "刘长卿",
            "内容": "上国三千里，西还及岁芳。故山经乱在，春日送归长。\n\n晓奏趋双阙，秋成报万箱。幸论开济力，已实海陵仓。"
        },
        {
            "标题": "泛曲阿后湖简同游诸公",
            "作者": "刘长卿",
            "内容": "元气浮积水，沈沈深不流。春风万顷绿，映带至徐州。\n为客难适意，逢君方暂游。夤缘白蘋际，日暮沧浪舟。\n渡口微月进，林西残雨收。水云去仍湿，沙鹤鸣相留。\n且习子陵隐，能忘生事忧。此中深有意，非为钓鱼钩。"
        },
        {
            "标题": "寄灵一上人初还云门（一作皇甫曾诗）",
            "作者": "刘长卿",
            "内容": "寒霜白云里，法侣自相携。竹径通城下，松风隔水西。\n\n方同沃洲去，不作武陵迷。仿佛知心处，高峰是会稽。"
        },
        {
            "标题": "重过宣峰寺山房，寄灵一上人",
            "作者": "刘长卿",
            "内容": "西陵潮信满，岛屿入中流。越客依风水，相思南渡头。\n\n寒光生极浦，暮雪映沧洲。何事扬帆去，空惊海上鸥。"
        },
        {
            "标题": "云门寺访灵一上人",
            "作者": "刘长卿",
            "内容": "所思劳日夕，惆怅去西东。禅客知何在，春山到处同。\n\n独行残雪里，相见白云中。请近东林寺，穷年事远公。"
        },
        {
            "标题": "逢郴州使，因寄郑协律",
            "作者": "刘长卿",
            "内容": "相思楚天外，梦寐楚猿吟。更落淮南叶，难为江上心。\n\n衡阳问人远，湘水向君深。欲逐孤帆去，茫茫何处寻。"
        },
        {
            "标题": "奉和李大夫同吕评事太行苦热行兼寄院中诸公仍呈王员外",
            "作者": "刘长卿",
            "内容": "迢递太行路，自古称险恶。千骑俨欲前，群峰望如削。\n\n火云从中出，仰视飞鸟落。汗马卧高原，危旌倚长薄。\n\n清风竟不至，赤日方煎铄。石枯山木燋，鳞穷水泉涸。\n\n九重今旰食，万里传明略。诸将候轩车，元凶愁鼎镬。\n\n何劳短兵接，自有长缨缚。通越事岂难，渡泸功未博。\n\n朝辞羊肠阪，夕望贝丘郭。漳水斜绕营，常山遥入幕。\n\n永怀姑苏下，遥寄建安作。白雪和难成，沧波意空托。\n\n陈琳书记好，王粲从军乐。早晚归汉廷，随公上麟阁。"
        },
        {
            "标题": "奉和杜相公新移长兴宅呈元相公",
            "作者": "刘长卿",
            "内容": "间世生贤宰，同心奉至尊。功高开北第，机静灌中园。\n入并蝉冠影，归分骑士喧。窗闻汉宫漏，家识杜陵源。\n献替常焚藁，优闲独对萱。花香逐荀令，草色对王孙。\n有地先开阁，何人不扫门。江湖难自退，明主托元元。"
        },
        {
            "标题": "奉和李大夫同吕评事太行苦热行，兼寄院中诸",
            "作者": "刘长卿",
            "内容": "迢递太行路，自古称险恶。千骑俨欲前，群峰望如削。火云从中出，仰视飞鸟落。汗马卧高原，危旌倚长薄。清风竟不至，赤日方煎铄。石枯山木燋，鳞穷水泉涸。九重今旰食，万里传明略。诸将候轩车，元凶愁鼎镬。何劳短兵接，自有长缨缚。通越事岂难，渡泸功未博。朝辞羊肠阪，夕望贝丘郭。漳水斜绕营，常山遥入幕。永怀姑苏下，遥寄建安作。白雪和难成，沧波意空托。陈琳书记好，王粲从军乐。早晚归汉廷，随公上麟阁。"
        },
        {
            "标题": "更被奏留淮南，送从弟罢使江东",
            "作者": "刘长卿",
            "内容": "又作淮南客，还悲木叶声。寒潮落瓜步，秋色上芜城。\n\n王事何时尽，沧洲羡尔行。青山将绿水，惆怅不胜情。"
        },
        {
            "标题": "奉和杜相公新移长兴宅，呈元相公",
            "作者": "刘长卿",
            "内容": "间世生贤宰，同心奉至尊。功高开北第，机静灌中园。\n\n入并蝉冠影，归分骑士喧。窗闻汉宫漏，家识杜陵源。\n\n献替常焚藁，优闲独对萱。花香逐荀令，草色对王孙。\n\n有地先开阁，何人不扫门。江湖难自退，明主托元元。"
        },
        {
            "标题": "见故人李均所借古镜恨其未获归府斯人已亡怆然有作",
            "作者": "刘长卿",
            "内容": "故人留镜无归处，今日怀君试暂窥。岁久岂堪尘自入，\n\n夜长应待月相随。空怜琼树曾临匣，犹见菱花独映池。\n\n所恨平生还不早，如今始挂陇头枝。"
        },
        {
            "标题": "相和歌辞。铜雀台",
            "作者": "刘长卿",
            "内容": "娇爱更何日，高台空数层。含啼映双袖，不忍看西陵。\n\n漳河东流无复来，百花辇路为苍苔。青楼月夜长寂寞，\n\n碧云日暮空裴回。君不见邺中万事非昔时，\n\n古人何在今人悲。春风不逐君王去，草色年年旧宫路。\n\n宫中歌舞已浮云，空指行人往来处。"
        },
        {
            "标题": "过鹦鹉洲王处士别业",
            "作者": "刘长卿",
            "内容": "白首此为渔，青山对结庐。问人寻野笋，留客馈家蔬。\n\n古柳依沙发，春苗带雨锄。共怜芳杜色，终日伴闲居。"
        },
        {
            "标题": "宿北山禅寺兰若",
            "作者": "刘长卿",
            "内容": "上方鸣夕磬，林下一僧还。密行传人少，禅心对虎闲。\n\n青松临古路，白月满寒山。旧识窗前桂，经霜更待攀。"
        },
        {
            "标题": "故女道士婉仪太原郭氏挽歌词",
            "作者": "刘长卿",
            "内容": "作范宫闱睦，归真道艺超。驭风仙路远，背日帝宫遥。\n\n鸾殿空留处，霓裳已罢朝。淮王哀不尽，松柏但萧萧。\n\n宫禁恩长隔，神仙道已分。人间惊早露，天上失朝云。\n\n逝水年无限，佳城日易曛。箫声将薤曲，哀断不堪闻。"
        },
        {
            "标题": "瓜洲驿重送梁郎中赴吉州",
            "作者": "刘长卿",
            "内容": "渺渺云山去几重，依依独听广陵钟。\n\n明朝借问南来客，五马双旌何处逢。"
        },
        {
            "标题": "馀干夜宴奉饯前苏州韦使君新除婺州作",
            "作者": "刘长卿",
            "内容": "复拜东阳郡，遥驰北阙心。行春五马急，向夜一猿深。\n\n山过康郎近，星看婺女临。幸容栖托分，犹恋旧棠阴。"
        },
        {
            "标题": "瓜洲驿奉饯张侍御公拜膳部郎中却复宪台充贺…淮南幕府",
            "作者": "刘长卿",
            "内容": "太华高标峻，青阳淑气盘。属辞倾渤澥，称价掩琅玕.\n\n杨叶频推中，芸香早拜官。后来惭辙迹，先达仰门阑。\n\n佐剧劳黄绶，提纲疾素餐。风生趋府步，笔偃触邪冠。\n\n骨鲠知难屈，锋芒岂易干。伫将调玉铉，翻自落金丸。\n\n异议那容直，专权本畏弹。寸心宁有负，三黜竟无端。\n\n适喜鸿私降，旋惊羽檄攒。国怜朝市易，人怨虎狼残。\n\n天地龙初见，风尘虏未殚。随川归少海，就日背长安。\n\n副相荣分寄，输忠义不刊。击胡驰汗马，迁蜀扈鸣銮。\n\n月罢名卿署，星悬上将坛。三军摇旆出，百越画图观。\n\n茅茹能相引，泥沙肯再蟠。兼荣知任重，交辟许才难。\n\n劲直随台柏，芳香动省兰。璧从全赵去，鹏自北溟抟。\n\n星象衔新宠，风霜带旧寒。是非生倚伏，荣辱系悲欢。\n\n畴昔偏殊眄，屯蒙独永叹。不才成拥肿，失计似邯郸。\n\n江国伤移律，家山忆考槃。一为鸥鸟误，三见露华团。\n\n回首青云里，应怜浊水澜。愧将生事托，羞向鬓毛看。\n\n知己伤愆素，他人自好丹。乡春连楚越，旅宿寄风湍。\n\n世路东流水，沧江一钓竿。松声伯禹穴，草色子陵滩。\n\n度岭情何遽，临流兴未阑。梅花分路远，扬子上潮宽。\n\n梦想怀依倚，烟波限渺漫。且愁无去雁，宁冀少回鸾。\n\n极浦春帆迥，空郊晚骑单。独怜南渡月，今夕送归鞍。"
        },
        {
            "标题": "观李凑所画美人障子",
            "作者": "刘长卿",
            "内容": "爱尔含天姿，丹青有殊智。无间已得象，象外更生意。\n\n西子不可见，千载无重还。空令浣沙态，犹在含毫间。\n\n一笑岂易得，双蛾如有情。窗风不举袖，但觉罗衣轻。\n\n华堂翠幕春风来，内阁金屏曙色开。此中一见乱人目，\n\n只疑行到云阳台。"
        },
        {
            "标题": "观校猎上淮西相公",
            "作者": "刘长卿",
            "内容": "龙骧校猎邵陵东，野火初烧楚泽空。师事黄公千战后，身骑白马万人中。\n笳随晚吹吟边草，箭没寒云落塞鸿。三十拥旄谁不羡，周郎少小立奇功。"
        },
        {
            "标题": "观校猎，上淮西相公",
            "作者": "刘长卿",
            "内容": "龙骧校猎邵陵东，野火初烧楚泽空。师事黄公千战后，\n\n身骑白马万人中。笳随晚吹吟边草，箭没寒云落塞鸿。\n\n三十拥旄谁不羡，周郎少小立奇功。"
        },
        {
            "标题": "客舍赠别韦九建赴任河南韦十七造赴任郑县就便觐省",
            "作者": "刘长卿",
            "内容": "与子颇畴昔，常时仰英髦。弟兄尽公器，诗赋凌风骚。\n\n顷者游上国，独能光选曹。香名冠二陆，精鉴逢山涛。\n\n且副倚门望，莫辞趋府劳。桃花照彩服，草色连青袍。\n\n征马临素浐，离人倾浊醪。华山微雨霁，祠上残云高。\n\n而我倦栖屑，别君良郁陶。春风亦未已，旅思空滔滔。\n\n拙分甘弃置，穷居长蓬蒿。人生未鹍化，物议如鸿毛。\n\n迢递两乡别，殷勤一宝刀。清琴有古调，更向何人操。"
        },
        {
            "标题": "桂阳西州晚泊古桥村住人",
            "作者": "刘长卿",
            "内容": "洛阳别离久，江上心可得。惆怅增暮情，潇湘复秋色。\n\n故山隔何处，落日羡归翼。沧海空自流，白鸥不相识。\n\n悲蛩满荆渚，辍棹徒沾臆。行客念寒衣，主人愁夜织。\n\n帝乡片云去，遥寄千里忆。南路随天长，征帆杳无极。"
        },
        {
            "标题": "过包尊师山院",
            "作者": "刘长卿",
            "内容": "卖药曾相识，吹箫此复闻。杏花谁是主，桂树独留君。\n\n漱玉临丹井，围棋访白云。道经今为写，不虑惜鹅群。"
        },
        {
            "标题": "送台州李使君，兼寄题国清寺",
            "作者": "刘长卿",
            "内容": "露冕新承明主恩，山城别是武陵源。花间五马时行县，\n\n山外千峰常在门。晴江洲渚带春草，古寺杉松深暮猿。\n\n知到应真飞锡处，因君一想已忘言。"
        },
        {
            "标题": "过白鹤观寻岑秀才不遇",
            "作者": "刘长卿",
            "内容": "不知方外客，何事锁空房。应向桃源里，教他唤阮郎。"
        },
        {
            "标题": "过隐空和尚故居",
            "作者": "刘长卿",
            "内容": "自从飞锡去，人到沃洲稀。林下期何在，山中春独归。\n\n踏花寻旧径，映竹掩空扉。寥落东峰上，犹堪静者依。"
        },
        {
            "标题": "过邬三湖上书斋",
            "作者": "刘长卿",
            "内容": "何事东南客，忘机一钓竿。酒香开瓮老，湖色对门寒。\n\n向郭青山送，临池白鸟看。见君能浪迹，予亦厌微官。"
        },
        {
            "标题": "过横山顾山人草堂",
            "作者": "刘长卿",
            "内容": "只见山相掩，谁言路尚通。人来千嶂外，犬吠百花中。\n\n细草香飘雨，垂杨闲卧风。却寻樵径去，惆怅绿溪东。"
        },
        {
            "标题": "过李将军南郑林园观妓",
            "作者": "刘长卿",
            "内容": "郊原风日好，百舌弄何频。小妇秦家女，将军天上人。\n\n鸦归长郭暮，草映大堤春。客散垂杨下，通桥车马尘。"
        },
        {
            "标题": "早春赠别赵居士还江左，时长卿下第归嵩阳旧居",
            "作者": "刘长卿",
            "内容": "见君风尘里，意出风尘外。自有沧洲期，含情十馀载。\n\n深居凤城曲，日预龙华会。果得僧家缘，能遗俗人态。\n\n一身今已适，万物知何爱。悟法电已空，看心水无碍。\n\n且将穷妙理，兼欲寻胜概。何独谢客游，当为远公辈。\n\n放舟驰楚郭，负杖辞秦塞。目送南飞云，令人想吴会。\n\n遥思旧游处，仿佛疑相对。夜火金陵城，春烟石头濑。\n\n沧波极天末，万里明如带。一片孤客帆，飘然向青霭。\n\n楚天合江气，云色常霮zw.隐见湖中山，相连数州内。\n\n君行意可得，全与时人背。归路随枫林，还乡念莼菜。\n\n顾予尚羁束，何幸承眄睐。素愿徒自勤，清机本难逮。\n\n累幸忝宾荐，末路逢沙汰。濩落名不成，裴回意空大。\n\n逢时虽贵达，守道甘易退。逆旅乡梦频，春风客心碎。\n\n别君日已远，离念无明晦。予亦返柴荆，山田事耕耒。"
        },
        {
            "标题": "月下听砧",
            "作者": "刘长卿",
            "内容": "夜静掩寒城，清砧发何处。声声捣秋月，肠断卢龙戍。\n\n未得寄征人，愁霜复愁露。"
        },
        {
            "标题": "过裴舍人故居",
            "作者": "刘长卿",
            "内容": "惨惨天寒独掩扃，纷纷黄叶满空庭。孤坟何处依山木，\n\n百口无家学水萍。篱花犹及重阳发，邻笛那堪落日听。\n\n书幌无人长不卷，秋来芳草自为萤。"
        },
        {
            "标题": "过萧尚书故居见李花，感而成咏",
            "作者": "刘长卿",
            "内容": "手植已芳菲，心伤故径微。往年啼鸟至，今日主人非。\n\n满地谁当扫，随风岂复归。空怜旧阴在，门客共沾衣。"
        },
        {
            "标题": "奉送裴员外赴上都",
            "作者": "刘长卿",
            "内容": "彤襜江上远，万里诏书催。独过浔阳去，空怜潮信回。\n\n离心秋草绿，挥手暮帆开。想见秦城路，人看五马来。"
        },
        {
            "标题": "和州送人归复郢",
            "作者": "刘长卿",
            "内容": "因家汉水曲，相送掩柴扉。故郢生秋草，寒江澹落晖。\n\n绿林行客少，赤壁住人稀。独过浔阳去，潮归人不归。"
        },
        {
            "标题": "过郑山人所居",
            "作者": "刘长卿",
            "内容": "寂寂孤莺啼杏园，寥寥一犬吠桃源。\n\n落花芳草无寻处，万壑千峰独闭门。"
        },
        {
            "标题": "赴楚州次自田途中阻浅，问张南史",
            "作者": "刘长卿",
            "内容": "楚城今近远，积霭寒塘暮。水浅舟且迟，淮潮至何处。"
        },
        {
            "标题": "汉阳献李相公",
            "作者": "刘长卿",
            "内容": "退身高卧楚城幽，独掩闲门汉水头。春草雨中行径没，\n\n暮山江上卷帘愁。几人犹忆孙弘阁，百口同乘范蠡舟。\n\n早晚却还丞相印，十年空被白云留。"
        },
        {
            "标题": "赠别卢司直之闽中",
            "作者": "刘长卿",
            "内容": "尔来多不见，此去又何之。华发同今日，流芳似旧时。\n\n洲长春色遍，汉广夕阳迟。岁岁王孙草，空怜无处期。"
        },
        {
            "标题": "行营酬吕侍御时尚书问罪襄阳军次汉东境上…诗以见谕",
            "作者": "刘长卿",
            "内容": "不敢淮南卧，来趋汉将营。受辞瞻左钺，扶疾往前旌。\n\n井税鹑衣乐，壶浆鹤发迎。水归馀断岸，烽至掩孤城。\n\n晚日归千骑，秋风合五兵。孔璋才素健，早晚檄书成。"
        },
        {
            "标题": "送李校书赴东浙幕府（校书工于翰墨）",
            "作者": "刘长卿",
            "内容": "方从大夫后，南去会稽行。淼淼沧江外，青青春草生。\n\n芸香辞乱事，梅吹听军声。应访王家宅，空怜江水平。"
        },
        {
            "标题": "和樊使君登润州城楼",
            "作者": "刘长卿",
            "内容": "山城迢遰敞高楼，露冕吹铙居上头。春草连天随北望，夕阳浮水共东流。\n江田漠漠全吴地，野树苍苍故蒋州。王粲尚为南郡客，别来何处更销忧。"
        },
        {
            "标题": "将赴南巴，至馀干别李十二",
            "作者": "刘长卿",
            "内容": "江上花催问礼人，鄱阳莺报越乡春。\n\n谁怜此别悲欢异，万里青山送逐臣。"
        },
        {
            "标题": "和灵一上人新泉",
            "作者": "刘长卿",
            "内容": "东林一泉出，复与远公期。石浅寒流处，山空夜落时。\n\n梦闲闻细响，虑澹对清漪。动静皆无意，唯应达者知。"
        },
        {
            "标题": "寄会稽公徐侍郎（公时在王傅）",
            "作者": "刘长卿",
            "内容": "摇落淮南叶，秋风想越吟。邹枚入梁苑，逸少在山阴。\n\n老鹤无衰貌，寒松有本心。圣朝难税驾，惆怅白云深。"
        },
        {
            "标题": "岁日见新历，因寄都官裴郎中",
            "作者": "刘长卿",
            "内容": "青阳振蛰初颁历，白首衔冤欲问天。绛老更能经几岁，\n\n贾生何事又三年。愁占蓍草终难决，病对椒花倍自怜。\n\n若道平分四时气，南枝为底发春偏。"
        },
        {
            "标题": "洛阳主簿叔知和驿承恩赴选伏辞一首",
            "作者": "刘长卿",
            "内容": "仲父王佐材，屈身仇香位。一从理京剧，万事皆容易。\n\n则知无不可，通变有馀地。器宇溟渤宽，文锋镆铘利。\n\n憧憧洛阳道，日夕皇华使。二载出江亭，一心奉王事。\n\n功成良可录，道在知无愧。天府留香名，铨闱就明试。\n\n赋诗皆旧友，攀辙多新吏。彩服辞高堂，青袍拥征骑。\n\n此行季春月，时物正鲜媚。官柳阴相连，桃花色如醉。\n\n长安想在目，前路遥仿佛。落日看华山，关门逼青翠。\n\n行襜稍已隔，结恋无能慰。谁念尊酒间，裴回竹林意。"
        },
        {
            "标题": "使还七里濑上逢薛承规赴江西贬官",
            "作者": "刘长卿",
            "内容": "迁客归人醉晚寒，孤舟暂泊子陵滩。\n\n怜君更去三千里，落日青山江上看。"
        },
        {
            "标题": "和袁郎中破贼后军行过剡中山水谨上太尉（即李光弼）",
            "作者": "刘长卿",
            "内容": "剡路除荆棘，王师罢鼓鼙。农归沧海畔，围解赤城西。\n\n赦罪春阳发，收兵太白低。远峰来马首，横笛入猿啼。\n\n兰渚催新幄，桃源识故蹊。已闻开阁待，谁许卧东溪。"
        },
        {
            "标题": "和州留别穆郎中",
            "作者": "刘长卿",
            "内容": "播迁悲远道，摇落感衰容。今日犹多难，何年更此逢。\n\n世交黄叶散，乡路白云重。明发看烟树，唯闻江北钟。"
        },
        {
            "标题": "和中丞出使恩命过终南别业",
            "作者": "刘长卿",
            "内容": "不过林园久，多因宠遇偏。故山长寂寂，春草过年年。\n\n花待朝衣间，云迎驿骑连。松萝深旧閤，樵木散闲田。\n\n拜阙贪摇佩，看琴懒更弦。君恩催早入，已梦傅岩边。"
        },
        {
            "标题": "哭张员外继（公及夫人相次没于洪州）",
            "作者": "刘长卿",
            "内容": "恸哭钟陵下，东流与别离。二星来不返，双剑没相随。\n\n独继先贤传，谁刊有道碑。故园荒岘曲，旅榇寄天涯。\n\n白简曾连拜，沧洲每共思。抚孤怜齿稚，叹逝顾身衰。\n\n泉壤成终古，云山若在时。秋风邻笛发，寒日寝门悲。\n\n世难愁归路，家贫缓葬期。旧宾伤未散，夕临咽常迟。\n\n自此辞张邵，何由见戴逵。独闻山吏部，流涕访孤儿。"
        },
        {
            "标题": "无锡东郭送友人游越",
            "作者": "刘长卿",
            "内容": "客路风霜晓，郊原春兴馀。平芜不可望，游子去何如。\n\n烟水乘湖阔，云山适越初。旧都怀作赋，古穴觅藏书。\n\n碑缺曹娥宅，林荒逸少居。江湖无限意，非独为樵渔。"
        },
        {
            "标题": "湖上遇郑田",
            "作者": "刘长卿",
            "内容": "故人青云器，何意常窘迫。三十犹布衣，怜君头已白。\n\n谁言此相见，暂得话畴昔。旧业今已芜，还乡返为客。\n\n扁舟伊独往，斗酒君自适。沧洲不可涯，孤帆去无迹。\n\n杯中忽复醉，湖上生月魄。湛湛江色寒，濛濛水云夕。\n\n风波易迢递，千里如咫尺。回首人已遥，南看楚天隔。"
        },
        {
            "标题": "湖南使还留辞辛大夫",
            "作者": "刘长卿",
            "内容": "王师劳近甸，兵食仰诸侯。天子无南顾，元勋在上游。\n大才生间气，盛业拯横流。风景随摇笔，山川入运筹。\n羽觞交饯席，旄节对归舟。莺识春深恨，猿知日去愁。\n别离花寂寂，南北水悠悠。唯有家兼国，终身共所忧。"
        },
        {
            "标题": "湖南使还，留辞辛大夫",
            "作者": "刘长卿",
            "内容": "王师劳近甸，兵食仰诸侯。天子无南顾，元勋在上游。\n\n大才生间气，盛业拯横流。风景随摇笔，山川入运筹。\n\n羽觞交饯席，旄节对归舟。莺识春深恨，猿知日去愁。\n\n别离花寂寂，南北水悠悠。唯有家兼国，终身共所忧。"
        },
        {
            "标题": "自紫阳观至华阳洞，宿侯尊师草堂，简同游李延年",
            "作者": "刘长卿",
            "内容": "石门媚烟景，句曲盘江甸。南向佳气浓，数峰遥隐见。\n\n渐临华阳口，云路入葱蒨.七曜悬洞宫，五云抱仙殿。\n\n银函竟谁发，金液徒堪荐。千载空桃花，秦人深不见。\n\n东溪喜相遇，贞白如会面。青鸟来去闲，红霞朝夕变。\n\n一从换仙骨，万里乘飞电。萝月延步虚，松花醉闲宴。\n\n幽人即长往，茂宰应交战。明发归琴堂，知君懒为县。\n"
        },
        {
            "标题": "入白沙渚，夤缘二十五里至石窟山下，怀天台陆山人",
            "作者": "刘长卿",
            "内容": "远屿霭将夕，玩幽行自迟。归人不计日，流水闲相随。\n\n辍棹古崖口，扪萝春景迟。偶因回舟次，宁与前山期。\n\n对此瑶草色，怀君琼树枝。浮云去寂寞，白鸟相因依。\n\n何事爱高隐，但令劳远思。穷年卧海峤，永望愁天涯。\n\n吾亦从此去，扁舟何所之。迢迢江上帆，千里东风吹。"
        },
        {
            "标题": "京口怀洛阳旧居，兼寄广陵二三知己",
            "作者": "刘长卿",
            "内容": "川阔悲无梁，蔼然沧波夕。天涯一飞鸟，日暮南徐客。\n\n气混京口云，潮吞海门石。孤帆候风进，夜色带江白。\n\n一水阻佳期，相望空脉脉。那堪岁芳尽，更使春梦积。\n\n故国胡尘飞，远山楚云隔。家人想何在，庭草为谁碧。\n\n惆怅空伤情，沧浪有馀迹。严陵七里滩，携手同所适。"
        },
        {
            "标题": "淮上送梁二，恩命追赴上都",
            "作者": "刘长卿",
            "内容": "贾生年最少，儒行汉庭闻。拜手卷黄纸，回身谢白云。\n\n故关无去客，春草独随君。淼淼长淮水，东西自此分。"
        },
        {
            "标题": "送张栩扶侍之睦州（此公旧任建德令）",
            "作者": "刘长卿",
            "内容": "遥忆新安旧，扁舟复却还。浅深看水石，来往逐云山。\n\n入县馀花在，过门故柳闲。东征随子去，皆隐薜萝间。"
        },
        {
            "标题": "晦日陪辛大夫宴南亭",
            "作者": "刘长卿",
            "内容": "月晦逢休浣，年光逐宴移。早莺留客醉，春日为人迟。\n\n蓂草全无叶，梅花遍压枝。政闲风景好，莫比岘山时。"
        },
        {
            "标题": "会稽王处士草堂壁画衡霍诸山",
            "作者": "刘长卿",
            "内容": "粉壁衡霍近，群峰如可攀。能令堂上客，见尽湖南山。\n\n青翠数千仞，飞来方丈间。归云无处灭，去鸟何时还。\n\n胜事日相对，主人常独闲。稍看林壑晚，佳气生重关。"
        },
        {
            "标题": "惠福寺与陈留诸官茶会（得西字）",
            "作者": "刘长卿",
            "内容": "到此机事遣，自嫌尘网迷。因知万法幻，尽与浮云齐。\n\n疏竹映高枕，空花随杖藜。香飘诸天外，日隐双林西。\n\n傲吏方见狎，真僧幸相携。能令归客意，不复还东溪。"
        },
        {
            "标题": "集梁耿开元寺所居院",
            "作者": "刘长卿",
            "内容": "到君幽卧处，为我扫莓苔。花雨晴天落，松风终日来。\n\n路经深竹过，门向远山开。岂得长高枕，中朝正用才。"
        },
        {
            "标题": "湘中纪行十首。湘妃庙",
            "作者": "刘长卿",
            "内容": "荒祠古木暗，寂寂此江濆。未作湘南雨，知为何处云。\n\n苔痕断珠履，草色带罗裙。莫唱迎仙曲，空山不可闻。"
        },
        {
            "标题": "湘中纪行十首。横龙渡",
            "作者": "刘长卿",
            "内容": "空传古岸下，曾见蛟龙去。秋水晚沈沈，犹疑在深处。\n\n乱声沙上石，倒影云中树。独见一扁舟，樵人往来渡。"
        },
        {
            "标题": "湘中纪行十首。石围峰（一作石菌山）",
            "作者": "刘长卿",
            "内容": "前山带秋色，独往秋江晚。叠嶂入云多，孤峰去人远。\n\n夤缘不可到，苍翠空在眼。渡口问渔家，桃源路深浅。"
        },
        {
            "标题": "寄别朱拾遗",
            "作者": "刘长卿",
            "内容": "天书远召沧浪客，几度临歧病未能。\n\n江海茫茫春欲遍，行人一骑发金陵。"
        },
        {
            "标题": "寄万州崔使君（令钦）",
            "作者": "刘长卿",
            "内容": "时艰方用武，儒者任浮沈。摇落秋江暮，怜君巴峡深。\n\n丘门多白首，蜀郡满青襟。自解书生咏，愁猿莫夜吟。"
        },
        {
            "标题": "闻虞沔州有替，将归上都，登汉东城寄赠",
            "作者": "刘长卿",
            "内容": "淮南摇落客心悲，溳水悠悠怨别离。早雁初辞旧关塞，\n\n秋风先入古城池。腰章建隼皇恩赐，露冕临人白发垂。\n\n惆怅恨君先我去，汉阳耆老忆旌麾。"
        },
        {
            "标题": "闻虞沔州有替将归上都登汉东城寄赠",
            "作者": "刘长卿",
            "内容": "淮南摇落客心悲，涢水悠悠怨别离。早雁初辞旧关塞，秋风先入古城池。\n腰章建隼皇恩赐，露冕临人白发垂。惆怅恨君先我去，汉阳耆老忆旌麾。"
        },
        {
            "标题": "吴中闻潼关失守，因奉寄淮南萧判官",
            "作者": "刘长卿",
            "内容": "一雁飞吴天，羁人伤暮律。松江风袅袅，波上片帆疾。\n\n木落姑苏台，霜收洞庭橘。萧条长洲外，唯见寒山出。\n\n胡马嘶秦云，汉兵乱相失。关中因窃据，天下共忧栗。\n\n南楚有琼枝，相思怨瑶瑟。一身寄沧洲，万里看白日。\n\n赴敌甘负戈，论兵勇投笔。临风但攘臂，择木将委质。\n\n不如归远山，云卧饭松栗。"
        },
        {
            "标题": "寄李侍御",
            "作者": "刘长卿",
            "内容": "旧国人未归，芳洲草还碧。年年湖上亭，怅望江南客。\n\n骢马入关西，白云独何适。相思烟水外，唯有心不隔。"
        },
        {
            "标题": "江中晚钓寄荆南一二相识",
            "作者": "刘长卿",
            "内容": "楚郭微雨收，荆门遥在目。漾舟水云里，日暮春江绿。\n霁华静洲渚，暝色连松竹。月出波上时，人归渡头宿。\n一身已无累，万事更何欲。渔父自夷犹，白鸥不羁束。\n既怜沧浪水，复爱沧浪曲。不见眼中人，相思心断续。"
        },
        {
            "标题": "江中晚钓，寄荆南一二相识",
            "作者": "刘长卿",
            "内容": "楚郭微雨收，荆门遥在目。漾舟水云里，日暮春江绿。\n\n霁华静洲渚，暝色连松竹。月出波上时，人归渡头宿。\n\n一身已无累，万事更何欲。渔父自夷犹，白鸥不羁束。\n\n既怜沧浪水，复爱沧浪曲。不见眼中人，相思心断续。"
        },
        {
            "标题": "送处士归州，因寄林山人",
            "作者": "刘长卿",
            "内容": "陵阳不可见，独往复如何。旧邑云山里，扁舟来去过。\n\n鸟声春谷静，草色太湖多。傥宿荆溪夜，相思渔者歌。"
        },
        {
            "标题": "送裴郎中贬吉州",
            "作者": "刘长卿",
            "内容": "乱军交白刃，一骑出黄尘。汉节同归阙，江帆共逐臣。\n\n猿愁歧路晚，梅作异方春。知己酂侯在，应怜脱粟人。"
        },
        {
            "标题": "寄龙山道士许法棱",
            "作者": "刘长卿",
            "内容": "悠悠白云里，独住青山客。林下昼焚香，桂花同寂寂。"
        },
        {
            "标题": "望龙山怀道士许法棱",
            "作者": "刘长卿",
            "内容": "心惆怅，望龙山。云之际，鸟独还。悬崖绝壁几千丈，\n\n绿萝袅袅不可攀。龙山高，谁能践。灵原中，苍翠晚。\n\n岚烟瀑水如向人，终日迢迢空在眼。中有一人披霓裳，\n\n诵经山顶飧琼浆。空林闲坐独焚香，真官列侍俨成行。\n\n朝入青霄礼玉堂，夜扫白云眠石床。桃花洞里居人满，\n\n桂树山中住日长，龙山高高遥相望。"
        },
        {
            "标题": "送处士归州因寄林山人",
            "作者": "刘长卿",
            "内容": "陵阳不可见，独往复如何。旧邑云山里，扁舟来去过。\n鸟声春谷静，草色太湖多。傥宿荆溪夜，相思渔者歌。"
        },
        {
            "标题": "寄普门上人",
            "作者": "刘长卿",
            "内容": "白云幽卧处，不向世人传。闻在千峰里，心知独夜禅。\n\n辛勤羞薄禄，依止爱闲田。惆怅王孙草，青青又一年。"
        },
        {
            "标题": "送陆羽之茅山，寄李延陵",
            "作者": "刘长卿",
            "内容": "延陵衰草遍，有路问茅山。鸡犬驱将去，烟霞拟不还。\n\n新家彭泽县，旧国穆陵关。处处逃名姓，无名亦是闲。"
        },
        {
            "标题": "奉寄婺州李使君舍人",
            "作者": "刘长卿",
            "内容": "建隼罢鸣珂，初传来暮歌。渔樵识太古，草树得阳和。\n\n东道诸生从，南依远客过。天清婺女出，土厚绛人多。\n\n永日空相望，流年复几何。崖开当夕照，叶去逐寒波。\n\n眼暗经难受，身闲剑懒磨。似鸮占贾谊，上马试廉颇。\n\n穷分安藜藿，衰容胜薜萝。只应随越鸟，南翥托高柯。"
        },
        {
            "标题": "至饶州寻陶十七不在寄赠",
            "作者": "刘长卿",
            "内容": "谪宦投东道，逢君已北辕。孤蓬向何处，五柳不开门。\n\n去国空回首，怀贤欲诉冤。梅枝横岭峤，竹路过湘源。\n\n月下高秋雁，天南独夜猿。离心与流水，万里共朝昏。"
        },
        {
            "标题": "龙门八咏。远公龛",
            "作者": "刘长卿",
            "内容": "松路向精舍，花龛归老僧。闲云随锡杖，落日低金绳。\n\n入夜翠微里，千峰明一灯。"
        },
        {
            "标题": "家园瓜熟，是故萧相公所遗瓜种，凄然感旧，因赋此诗",
            "作者": "刘长卿",
            "内容": "事去人亡迹自留，黄花绿蒂不胜愁。\n\n谁能更向青门外，秋草茫茫觅故侯。"
        },
        {
            "标题": "贾侍郎自会稽使回篇什盈卷兼蒙见寄一首…数事率成十韵",
            "作者": "刘长卿",
            "内容": "江上逢星使，南来自会稽。惊年一叶落，按俗五花嘶。\n\n上国悲芜梗，中原动鼓鼙。报恩看铁剑，衔命出金闺。\n\n风物催归绪，云峰发咏题。天长百越外，潮上小江西。\n\n鸟道通闽岭，山光落剡溪。暮帆千里思，秋夜一猿啼。\n\n柏树荣新垄，桃源忆故蹊。若能为休去，行复草萋萋。"
        },
        {
            "标题": "饯王相公出牧括州",
            "作者": "刘长卿",
            "内容": "缙云讵比长沙远，出牧犹承明主恩。城对寒山开画戟，\n\n路飞秋叶转朱轓.江潮淼淼连天望，旌旆悠悠上岭翻。\n\n萧索庭槐空闭閤，旧人谁到翟公门。"
        },
        {
            "标题": "送建州陆使君",
            "作者": "刘长卿",
            "内容": "汉庭初拜建安侯，天子临轩寄所忧。\n\n从此向南无限路，双旌已去水悠悠。"
        },
        {
            "标题": "江楼送太康郭主簿赴岭南",
            "作者": "刘长卿",
            "内容": "对酒怜君安可论，当官爱士如平原。料钱用尽却为谤，\n\n食客空多谁报恩。万里孤舟向南越，苍梧云中暮帆灭。\n\n树色应无江北秋，天涯尚见淮阳月。驿路南随桂水流，\n\n猿声不绝到炎州。青山落日那堪望，谁见思君江上楼。"
        },
        {
            "标题": "送柳使君赴袁州",
            "作者": "刘长卿",
            "内容": "宜阳出守新恩至，京口因家始愿违。五柳闭门高士去，\n\n三苗按节远人归。月明江路闻猿断，花暗山城见吏稀。\n\n惟有郡斋窗里岫，朝朝空对谢玄晖。"
        },
        {
            "标题": "送杜越江佐觐省往新安江",
            "作者": "刘长卿",
            "内容": "去帆楚天外，望远愁复积。想见新安江，扁舟一行客。\n\n清流数千丈，底下看白石。色混元气深，波连洞庭碧。\n\n鸣桹去未已，前路行可觌。猿鸟悲啾啾，杉松雨声夕。\n\n送君东赴归宁期，新安江水远相随。见说江中孤屿在，\n\n此行应赋谢公诗。"
        },
        {
            "标题": "送严维尉诸暨（严即越州人）",
            "作者": "刘长卿",
            "内容": "爱尔文章远，还家印绶荣。退公兼色养，临下带乡情。\n\n乔木映官舍，春山宜县城。应怜钓台石，闲却为浮名。"
        },
        {
            "标题": "送严维赴河南充严中丞幕府",
            "作者": "刘长卿",
            "内容": "久别耶溪客，来乘使者轩。用才荣入幕，扶病喜同樽。\n\n山屐留何处，江帆去独翻。暮情辞镜水，秋梦识云门。\n\n莲府开花萼，桃园寄子孙。何当举严助，遍沐汉朝恩。"
        },
        {
            "标题": "送郭六侍从之武陵郡",
            "作者": "刘长卿",
            "内容": "常爱武陵郡，羡君将远寻。空怜世界迫，孤负桃源心。\n\n洛阳遥想桃源隔，野水闲流春自碧。花下常迷楚客船，\n\n洞中时见秦人宅。落日相看斗酒前，送君南望但依然。\n\n河梁马首随春草，江路猿声愁暮天。丈人别乘佐分忧，\n\n才子趋庭兼胜游。澧浦荆门行可见，知君诗兴满沧洲。"
        },
        {
            "标题": "九日题蔡国公主楼",
            "作者": "刘长卿",
            "内容": "主第人何在，重阳客暂寻。水馀龙镜色，云罢凤箫音。\n\n暗牖藏昏晓，苍苔换古今。晴山卷幔出，秋草闭门深。\n\n篱菊仍新吐，庭槐尚旧阴。年年画梁燕，来去岂无心。"
        },
        {
            "标题": "九日岳阳待黄遂、张涣",
            "作者": "刘长卿",
            "内容": "别君颇已久，离念与时积。楚水空浮烟，江楼望归客。\n\n徘徊正伫想，仿佛如暂觌。心目徒自亲，风波尚相隔。\n\n青林泊舟处，猿鸟愁孤驿。遥见郭外山，苍然雨中夕。\n\n季鹰久疏旷，叔度早畴昔。反棹来何迟，黄花候君摘。"
        },
        {
            "标题": "客舍喜郑三见寄",
            "作者": "刘长卿",
            "内容": "客舍逢君未换衣，闭门愁见桃花飞。遥想故园今已尔，\n\n家人应念行人归。寂寞垂杨映深曲，长安日暮灵台宿。\n\n穷巷无人鸟雀闲，空庭新雨莓苔绿。北中分与故交疏，\n\n何幸仍回长者车，十年未称平生意，好得辛勤谩读书。"
        },
        {
            "标题": "送孔巢父赴河南军（一作皇甫冉诗）",
            "作者": "刘长卿",
            "内容": "江南相送隔烟波，况复新秋一雁过。闻道全军征北虏，\n\n又言诗将会南河。边心冉冉乡人绝，寒色青青战马多。\n\n共许陈琳工奏记，知君名行未蹉跎。"
        },
        {
            "标题": "哭陈歙州",
            "作者": "刘长卿",
            "内容": "千秋万古葬平原，素业清风及子孙。旅榇归程伤道路，\n\n举家行哭向田园。空山寂寂开新垄，乔木苍苍掩旧门。\n\n儒行公才竟何在，独怜棠树一枝存。"
        },
        {
            "标题": "送方外上人之常州依萧使君",
            "作者": "刘长卿",
            "内容": "宰臣思得度，鸥鸟恋为群。远客回飞锡，空山卧白云。\n\n夕阳孤艇去，秋水两溪分。归共临川史，同翻贝叶文。"
        },
        {
            "标题": "双峰下哭故人李宥",
            "作者": "刘长卿",
            "内容": "怜君孤垄寄双峰，埋骨穷泉复几重。白露空沾九原草，\n\n青山犹闭数株松。图书经乱知何在，妻子因贫失所从。\n\n惆怅东皋却归去，人间无处更相逢。"
        },
        {
            "标题": "题灵祐和尚故居",
            "作者": "刘长卿",
            "内容": "叹逝翻悲有此身，禅房寂寞见流尘。多时行径空秋草，\n\n几日浮生哭故人。风竹自吟遥入磬，雨花随泪共沾巾。\n\n残经窗下依然在，忆得山中问许询。"
        },
        {
            "标题": "哭魏兼遂",
            "作者": "刘长卿",
            "内容": "古今俱此去，修短竟谁分。樽酒空如在，弦琴肯重闻。\n\n一门同逝水，万事共浮云。旧馆何人宅，空山远客坟。\n\n艰危贫且共，少小秀而文。独行依穷巷，全身出乱军。\n\n岁时长寂寞，烟月自氛氲。垄树随人古，山门对日曛。\n\n泛舟悲向子，留剑赠徐君。来去云阳路，伤心江水濆。"
        },
        {
            "标题": "晚次苦竹馆，却忆干越旧游",
            "作者": "刘长卿",
            "内容": "匹马风尘色，千峰旦暮时。遥看落日尽，独向远山迟。\n\n故驿花临道，荒村竹映篱。谁怜却回首，步步恋南枝。"
        },
        {
            "标题": "岁夜喜魏万成、郭夏雪中相寻",
            "作者": "刘长卿",
            "内容": "新年欲变柳，旧客共沾衣。岁夜犹难尽，乡春又独归。\n\n寒灯映虚牖，暮雪掩闲扉。且莫乘船去，平生相访稀。"
        },
        {
            "标题": "正朝览镜作",
            "作者": "刘长卿",
            "内容": "憔悴逢新岁，茅扉见旧春。朝来明镜里，不忍白头人。"
        },
        {
            "标题": "李侍御河北使回，至东京相访",
            "作者": "刘长卿",
            "内容": "故人南台秀，夙擅中朝美。拥传从北来，飞霜日千里。\n\n贫居幸相访，顾我柴门里。却讶绣衣人，仍交布衣士。\n\n王程遽尔迫，别恋从此始。浊酒未暇斟，清文颇垂示。\n\n回瞻骢马速，但见行尘起。日暮汀洲寒，春风渡流水。\n\n草色官道边，桃花御沟里。天涯一鸟夕，惆怅知何已。"
        },
        {
            "标题": "朱放自杭州与故里相使君立碑回因以奉简吏部杨侍郎制文",
            "作者": "刘长卿",
            "内容": "片石羊公后，凄凉江水滨。好辞千古事，堕泪万家人。\n\n鵩集占书久，鸾回刻篆新。不堪相顾恨，文字日生尘。"
        },
        {
            "标题": "奉陪萧使君入鲍达洞寻灵山寺",
            "作者": "刘长卿",
            "内容": "山居秋更鲜，秋江相映碧。独临沧洲路，如待挂帆客。\n\n遂使康乐侯，披榛著双屐。入云开岭道，永日寻泉脉。\n\n古寺隐青冥，空中寒磬夕。苍苔绝行径，飞鸟无去迹。\n\n树杪下归人，水声过幽石。任情趣逾远，移步奇屡易。\n\n萝木静蒙蒙，风烟深寂寂。徘徊未能去，畏共桃源隔。"
        },
        {
            "标题": "湘中纪行十首。浮石濑",
            "作者": "刘长卿",
            "内容": "秋月照潇湘，月明闻荡桨。石横晚濑急，水落寒沙广。\n\n众岭猿啸重，空江人语响。清晖朝复暮，如待扁舟赏。"
        },
        {
            "标题": "送从弟贬袁州（一作皇甫冉诗，题作送从弟豫贬远州）",
            "作者": "刘长卿",
            "内容": "何事成迁客，思归不见乡。游吴经万里，吊屈向三湘。\n\n水与荆巫接，山通鄢郢长。名羞黄绶系，身是白眉郎。\n\n独结南枝恨，应思北雁行。忧来沽楚酒，老鬓莫凝霜。"
        },
        {
            "标题": "归弋阳山居留别卢邵二侍御",
            "作者": "刘长卿",
            "内容": "渺渺归何处，沿流附客船。久依鄱水住，频税越人田。\n偶俗机偏少，安闲性所便。祗应君少惯，又欲寄林泉。"
        },
        {
            "标题": "留辞",
            "作者": "刘长卿",
            "内容": "南楚迢迢通汉口，西江淼淼去扬州。\n\n春风已遣归心促，纵复芳菲不可留。\n"
        },
        {
            "标题": "奉送贺若郎中贼退后之杭州",
            "作者": "刘长卿",
            "内容": "江上初收战马尘，莺声柳色待行春。\n\n双旌谁道来何暮，万井如今有几人。"
        },
        {
            "标题": "龙门八咏·远公龛",
            "作者": "刘长卿",
            "内容": "松路向精舍，花龛归老僧。闲云随锡杖，落日低金绳。入夜翠微里，千峰明一灯。"
        },
        {
            "标题": "龙门八咏。阙口",
            "作者": "刘长卿",
            "内容": "秋山日摇落，秋水急波澜。独见鱼龙气，长令烟雨寒。\n\n谁穷造化力，空向两崖看。"
        },
        {
            "标题": "龙门八咏。福公塔",
            "作者": "刘长卿",
            "内容": "寂寞对伊水，经行长未还。东流自朝暮，千载空云山。\n\n谁见白鸥鸟，无心洲渚间。"
        },
        {
            "标题": "龙门八咏。水东渡",
            "作者": "刘长卿",
            "内容": "山叶傍崖赤，千峰秋色多。夜泉发清响，寒渚生微波。\n\n稍见沙上月，归人争渡河。"
        },
        {
            "标题": "龙门八咏 阙口",
            "作者": "刘长卿",
            "内容": "秋山日摇落，秋水急波澜。独见鱼龙气，长令烟雨寒。\n谁穷造化力，空向两崖看。"
        },
        {
            "标题": "龙门八咏·阙口",
            "作者": "刘长卿",
            "内容": "秋山日摇落，秋水急波澜。独见鱼龙气，长令烟雨寒。谁穷造化力，空向两崖看。"
        },
        {
            "标题": "龙门八咏。水西渡",
            "作者": "刘长卿",
            "内容": "伊水摇镜光，纤鳞如不隔。千龛道傍古，一鸟沙上白。\n\n何事还山云，能留向城客。"
        },
        {
            "标题": "龙门八咏。渡水",
            "作者": "刘长卿",
            "内容": "日暮下山来，千山暮钟发。不知波上棹，还弄山中月。\n\n伊水连白云，东南远明灭。"
        },
        {
            "标题": "龙门八咏 远公龛",
            "作者": "刘长卿",
            "内容": "松路向精舍，花龛归老僧。闲云随锡杖，落日低金绳。\n入夜翠微里，千峰明一灯。"
        },
        {
            "标题": "入桂渚次砂牛石穴",
            "作者": "刘长卿",
            "内容": "扁舟傍归路，日暮潇湘深。湘水清见底，楚云淡无心。\n\n片帆落桂渚，独夜依枫林。枫林月出猿声苦，\n\n桂渚天寒桂花吐。此中无处不堪愁，江客相看泪如雨。"
        },
        {
            "标题": "夜中对雪赠秦系，时秦初与谢氏离婚，谢氏在越",
            "作者": "刘长卿",
            "内容": "月明花满地，君自忆山阴。谁遣因风起，纷纷乱此心。"
        },
        {
            "标题": "夜中对雪赠秦系，时秦初与谢氏离婚，谢氏在",
            "作者": "刘长卿",
            "内容": "月明花满地，君自忆山阴。谁遣因风起，纷纷乱此心。"
        },
        {
            "标题": "夜中对雪赠秦系时秦初与谢氏离婚谢氏在越",
            "作者": "刘长卿",
            "内容": "月明花满地，君自忆山阴。谁遣因风起，纷纷乱此心。"
        },
        {
            "标题": "西庭夜燕，喜评事兄拜会",
            "作者": "刘长卿",
            "内容": "犹是南州吏，江城又一春。隔帘湖上月，对酒眼中人。\n\n棘寺初衔命，梅仙已误身。无心羡荣禄，唯待却垂纶。"
        },
        {
            "标题": "明月湾寻贺九不遇",
            "作者": "刘长卿",
            "内容": "楚水日夜绿，傍江春草滋。青青遥满目，万里伤心归。\n\n故人川上复何之，明月湾南空所思。故人不在明月在，\n\n谁见孤舟来去时。"
        },
        {
            "标题": "南楚怀古",
            "作者": "刘长卿",
            "内容": "南国久芜没，我来空郁陶。君看章华宫，处处生蓬蒿。\n\n但见陵与谷，岂知贤与豪。精魂托古木，宝剑捐江皋。\n\n倚棹下晴景，回舟随晚涛。碧云暮寥落，湖上秋天高。\n\n往事那堪问，此心徒自劳。独馀湘水上，千载闻离骚。"
        },
        {
            "标题": "宿怀仁县南湖，寄东海荀处士",
            "作者": "刘长卿",
            "内容": "向夕敛微雨，晴开湖上天。离人正惆怅，新月愁婵娟。\n\n伫立白沙曲，相思沧海边。浮云自来去，此意谁能传。\n\n一水不相见，千峰随客船。寒塘起孤雁，夜色分盐田。\n\n时复一延首，忆君如眼前。"
        },
        {
            "标题": "南湖送徐二十七西上",
            "作者": "刘长卿",
            "内容": "家在横塘曲，那能万里违。门临秋水掩，帆带夕阳飞。\n\n傲俗宜纱帽，干时倚布衣。独将湖上月，相逐去还归。"
        },
        {
            "标题": "送李秘书却赴南中",
            "作者": "刘长卿",
            "内容": "却到番禺日，应伤昔所依。炎洲百口住，故国几人归。\n\n路识梅花在，家存棣萼稀。独逢回雁去，犹作旧行飞。"
        },
        {
            "标题": "弄白鸥歌",
            "作者": "刘长卿",
            "内容": "泛泛江上鸥，毛衣皓如雪。朝飞潇湘水，夜宿洞庭月。\n\n归客正夷犹，爱此沧江闲白鸥。"
        },
        {
            "标题": "雨中过员稷巴陵山居赠别",
            "作者": "刘长卿",
            "内容": "怜君洞庭上，白发向人垂。积雨悲幽独，长江对别离。\n\n牛羊归故道，猿鸟聚寒枝。明发遥相望，云山不可知。"
        },
        {
            "标题": "游南园，偶见在阴墙下葵，因以成咏",
            "作者": "刘长卿",
            "内容": "此地常无日，青青独在阴。太阳偏不及，非是未倾心。"
        },
        {
            "标题": "陪元侍御游支硎山寺",
            "作者": "刘长卿",
            "内容": "支公去已久，寂寞龙华会。古木闭空山，苍然暮相对。\n\n林峦非一状，水石有馀态。密竹藏晦明，群峰争向背。\n\n峰峰带落日，步步入青霭。香气空翠中，猿声暮云外。\n\n留连南台客，想像西方内。因逐溪水还，观心两无碍。"
        },
        {
            "标题": "题独孤使君湖上林亭",
            "作者": "刘长卿",
            "内容": "出树倚朱阑，吹铙引上官。老农持锸拜，时稼卷帘看。\n\n水对登龙净，山当建隼寒。夕阳湖草动，秋色渚田宽。\n\n渤海人无事，荆州客独安。谢公何足比，来往石门难。"
        },
        {
            "标题": "陪辛大夫西亭宴观妓",
            "作者": "刘长卿",
            "内容": "歌舞怜迟日，旄麾映早春。莺窥陇西将，花对洛阳人。\n\n醉罢知何事，恩深忘此身。任他行雨去，归路裛香尘。"
        },
        {
            "标题": "杂咏八首上礼部李侍郎。疲马",
            "作者": "刘长卿",
            "内容": "玄黄一疲马，筋力尽胡尘。骧首北风夕，徘徊鸣向人。\n\n谁怜弃置久，却与驽骀亲。犹恋长城外，青青寒草春。"
        },
        {
            "标题": "疲兵篇",
            "作者": "刘长卿",
            "内容": "骄虏乘秋下蓟门，阴山日夕烟尘昏。三军疲马力已尽，\n\n百战残兵功未论。阵云泱漭屯塞北，羽书纷纷来不息。\n\n孤城望处增断肠，折剑看时可沾臆。元戎日夕且歌舞，\n\n不念关山久辛苦。自矜倚剑气凌云，却笑闻笳泪如雨。\n\n万里飘飖空此身，十年征战老胡尘。赤心报国无片赏，\n\n白首还家有几人。朔风萧萧动枯草，旌旗猎猎榆关道。\n\n汉月何曾照客心，胡笳只解催人老。军前仍欲破重围，\n\n闺里犹应愁未归。小妇十年啼夜织，行人九月忆寒衣。\n\n饮马滹河晚更清，行吹羌笛远归营。只恨汉家多苦战，\n\n徒遗金镞满长城。"
        },
        {
            "标题": "送卢判官南湖",
            "作者": "刘长卿",
            "内容": "漾舟仍载酒，愧尔意相宽。草色南湖绿，松声小署寒。\n\n水禽前后起，花屿往来看。已作沧洲调，无心恋一官。"
        },
        {
            "标题": "平蕃曲三首",
            "作者": "刘长卿",
            "内容": "吹角报蕃营，回军欲洗兵。已教青海外，自筑汉家城。\n\n渺渺戍烟孤，茫茫塞草枯。陇头那用闭，万里不防胡。\n\n绝漠大军还，平沙独戍闲。空留一片石，万古在燕山。"
        },
        {
            "标题": "送薛据宰涉县（自永乐主簿陟状，寻复选受此",
            "作者": "刘长卿",
            "内容": "故人河山秀，独立风神异。人许白眉长，天资青云器。雄辞变文名，高价喧时议。下笔盈万言，皆合古人意。一从负能名，数载犹卑位。宝剑诚可用，烹鲜是虚弃。昔闻在河上，高卧自无事。几案终日闲，蒲鞭使人畏。顷因岁月满，方谢风尘吏。颂德有舆人，荐贤逢八使。栖鸾往已屈，驯雀今可嗣。此道如不移，云霄坐应致。县前漳水绿，郭外晋山翠。日得谢客游，时堪陶令醉。前期今尚远，握手空宴慰。驿路疏柳长，春城百花媚。裴回白日隐，暝色含天地。一鸟向灞陵，孤云送行骑。夫君多述作，而我常讽味。赖有琼瑶资，能宽别离思。槐阴覆堂殿，苔色上阶砌。鸟倦自归飞，云闲独容依。既将慕幽绝，兼欲看定慧。遇物忘世缘，还家懒生计。无生妄已息，有妄心可制。心镜常虚明，时人自沦翳。"
        },
        {
            "标题": "七里滩重送",
            "作者": "刘长卿",
            "内容": "秋江渺渺水空波，越客孤舟欲榜歌。\n\n手折衰杨悲老大，故人零落已无多。"
        },
        {
            "标题": "送张七判官还京觐省",
            "作者": "刘长卿",
            "内容": "春兰方可采，此去叶初齐。函谷莺声里，秦山马首西。\n\n庭闱新柏署，门馆旧桃蹊。春色长安道，相随入禁闺。"
        },
        {
            "标题": "舟中送李十八（一作送僧）",
            "作者": "刘长卿",
            "内容": "释子身心无有分，独将衣钵去人群。\n\n相思晚望西林寺，唯有钟声出白云。"
        },
        {
            "标题": "秦系顷以家事获谤因出旧山每荷观察崔公见知…诗以赠之",
            "作者": "刘长卿",
            "内容": "初迷武陵路，复出孟尝门。回首江南岸，青山与旧恩。"
        },
        {
            "标题": "琴曲歌辞。湘妃",
            "作者": "刘长卿",
            "内容": "帝子不可见，秋风来暮思。婵娟湘江月，千载空蛾眉。"
        },
        {
            "标题": "青溪口送人归岳州",
            "作者": "刘长卿",
            "内容": "洞庭何处雁南飞，江菼苍苍客去稀。帆带夕阳千里没，\n\n天连秋水一人归。黄花裛露开沙岸，白鸟衔鱼上钓矶。\n\n歧路相逢无可赠，老年空有泪沾衣。"
        },
        {
            "标题": "送薛承矩秩满北游",
            "作者": "刘长卿",
            "内容": "匹马向何处，北游殊未还。寒云带飞雪，日暮雁门关。\n\n一路傍汾水，数州看晋山。知君喜初服，只爱此身闲。"
        },
        {
            "标题": "送郑说之歙州谒薛侍郎",
            "作者": "刘长卿",
            "内容": "漂泊来千里，讴谣满百城。汉家尊太守，鲁国重诸生。\n\n俗变人难理，江传水至清。船经危石住，路入乱山行。\n\n老得沧州趣，春伤白首情。尝闻马南郡，门下有康成。"
        },
        {
            "标题": "秋夜北山精舍观体如师梵",
            "作者": "刘长卿",
            "内容": "焚香奏仙呗，向夕遍空山。清切兼秋远，威仪对月闲。\n\n静分岩响答，散逐海潮还。幸得风吹去，随人到世间。"
        },
        {
            "标题": "秋夜肃公房喜普门上人自阳羡山至",
            "作者": "刘长卿",
            "内容": "山栖久不见，林下偶同游。早晚来香积，何人住沃洲。\n\n寒禽惊后夜，古木带高秋。却入千峰去，孤云不可留。"
        },
        {
            "标题": "罪所留系，每夜闻长洲军笛声",
            "作者": "刘长卿",
            "内容": "白日浮云闭不开，黄沙谁问冶长猜。\n\n只怜横笛关山月，知处愁人夜夜来。"
        },
        {
            "标题": "曲阿对月别岑况、徐说",
            "作者": "刘长卿",
            "内容": "金陵已芜没，函谷复烟尘。犹见南朝月，还随上国人。\n\n白云心自远，沧海意相亲。何事须成别，汀洲欲暮春。"
        },
        {
            "标题": "曲阿对月别岑况徐说",
            "作者": "刘长卿",
            "内容": "金陵已芜没，函谷复烟尘。犹见南朝月，还随上国人。\n白云心自远，沧海意相亲。何事须成别，汀洲欲暮春。"
        },
        {
            "标题": "却归睦州至七里滩下作",
            "作者": "刘长卿",
            "内容": "南归犹谪宦，独上子陵滩。江树临洲晚，沙禽对水寒。\n\n山开斜照在，石浅乱流难。惆怅梅花发，年年此地看。"
        },
        {
            "标题": "入百丈涧见桃花晚开",
            "作者": "刘长卿",
            "内容": "百丈深涧里，过时花欲妍。应缘地势下，遂使春风偏。"
        },
        {
            "标题": "送贾侍御克复后入京",
            "作者": "刘长卿",
            "内容": "对酒心不乐，见君动行舟。回看暮帆隐，独向空江愁。\n\n晴云淡初夜，春塘深慢流。温颜风霜霁，喜气烟尘收。\n\n驰馹数千里，朝天十二楼。因之报亲爱，白发生沧洲。"
        },
        {
            "标题": "送人游越（一作郎士元诗）",
            "作者": "刘长卿",
            "内容": "未习风波事，初为吴越游。露沾湖色晓，月照海门秋。\n\n梅市门何在，兰亭水尚流。西陵待潮处，落日满扁舟。"
        },
        {
            "标题": "过鄡三湖上书斋",
            "作者": "刘长卿",
            "内容": "何事东南客，忘机一钓竿。酒香开瓮老，湖色对门寒。\n向郭青山送，临池白鸟看。见君能浪迹，予亦厌微官。"
        },
        {
            "标题": "山鸲鹆歌（一作韦应物诗）",
            "作者": "刘长卿",
            "内容": "山鸲鹆，长在此山吟古木。嘲哳相呼响空谷，\n\n哀鸣万变如成曲。江南逐臣悲放逐，倚树听之心断续。\n\n巴人峡里自闻猿，燕客水头空击筑。山鸲鹆，\n\n一生不及双黄鹄。朝去秋田啄残粟，暮入寒林啸群族。\n\n鸣相逐，啄残粟，食不足。青云杳杳无力飞，\n\n白露苍苍抱枝宿。不知何事守空山，万壑千峰自愁独。"
        },
        {
            "标题": "送崔载华、张起之闽中",
            "作者": "刘长卿",
            "内容": "不识闽中路，遥知别后心。猿声入岭切，鸟道问人深。\n\n旅食过夷落，方言会越音。西征开幕府，早晚用陈琳。"
        },
        {
            "标题": "送张起、崔载华之闽中",
            "作者": "刘长卿",
            "内容": "朝无寒士达，家在旧山贫。相送天涯里，怜君更远人。"
        },
        {
            "标题": "上湖田馆南楼忆朱宴",
            "作者": "刘长卿",
            "内容": "漂泊日复日，洞庭今更秋。白云如有意，万里望孤舟。\n\n何事爱成别，空令登此楼。天光映波动，月影随江流。\n\n鹤唳静寒渚，猿啼深夜洲。归期诚已促，清景仍相留。\n\n顷者慕独往，尔来悲远游。风波自此去，桂水空离忧。"
        },
        {
            "标题": "送秦侍御外甥张篆之福州谒鲍大夫秦侍御与大夫有旧",
            "作者": "刘长卿",
            "内容": "万里闽中去渺然，孤舟水上入寒烟。\n\n辕门拜首儒衣弊，貌似牢之岂不怜。"
        },
        {
            "标题": "清明日青龙寺上方（得多字）",
            "作者": "刘长卿",
            "内容": "上方偏可适，季月况堪过。远近人都至，东西山色多。\n\n夕阳留径草，新叶变庭柯。已度清明节，春愁如客何。"
        },
        {
            "标题": "上巳日越中与鲍侍郎泛舟耶溪",
            "作者": "刘长卿",
            "内容": "兰桡缦转傍汀沙，应接云峰到若耶。旧浦满来移渡口，\n\n垂杨深处有人家。永和春色千年在，曲水乡心万里赊。\n\n君见渔船时借问，前洲几路入烟花。"
        },
        {
            "标题": "上阳宫望幸",
            "作者": "刘长卿",
            "内容": "玉辇西巡久未还，春光犹入上阳间。万木长承新雨露，\n\n千门空对旧河山。深花寂寂宫城闭，细草青青御路闲。\n\n独见彩云飞不尽，只应来去候龙颜。"
        },
        {
            "标题": "蛇浦桥下重送严维",
            "作者": "刘长卿",
            "内容": "秋风飒飒鸣条，风月相和寂寥。黄叶一离一别，\n\n青山暮暮朝朝。寒江渐出高岸，古木犹依断桥。\n\n明日行人已远，空馀泪滴回潮。"
        },
        {
            "标题": "石梁湖有寄（一作怀陆兼）",
            "作者": "刘长卿",
            "内容": "故人千里道，沧波一年别。夜上明月楼，相思楚天阔。\n\n潇潇清秋暮，袅袅凉风发。湖色淡不流，沙鸥远还灭。\n\n烟波日已远，音问日已绝。岁晏空含情，江皋绿芳歇。"
        },
        {
            "标题": "夏口送屈突司直使湖南",
            "作者": "刘长卿",
            "内容": "共悲来夏口，何事更南征。雾露行人少，潇湘春草生。\n\n莺啼何处梦，猿啸若为声。风月新年好，悠悠远客情。"
        },
        {
            "标题": "重阳日鄂城楼送屈突司直",
            "作者": "刘长卿",
            "内容": "登高复送远，惆怅洞庭秋。风景同前古，云山满上游。\n\n苍苍来暮雨，淼淼逐寒流。今日关中事，萧何共尔忧。"
        },
        {
            "标题": "时平后送范伦归安州",
            "作者": "刘长卿",
            "内容": "昨闻战罢图麟阁，破虏收兵卷戎幕。沧海初看汉月明，\n\n紫微已见胡星落。忆昔扁舟此南渡，荆棘烟尘满归路。\n\n与君携手姑苏台，望乡一日登几回。白云飞鸟去寂寞，\n\n吴山楚岫空崔嵬。事往时平还旧丘，青青春草近家愁。\n\n洛阳举目今谁在，颍水无情应自流。吴苑西人去欲稀，\n\n留连一日空知非。江潭岁尽愁不尽，鸿雁春归身未归。\n\n万里遥悬帝乡忆，五年空带风尘色。却到长安逢故人，\n\n不道姓名应不识。"
        },
        {
            "标题": "送元八游汝南",
            "作者": "刘长卿",
            "内容": "元生实奇迈，幸此论畴昔。刀笔素推高，锋芒久无敌。\n\n纵横济时意，跌宕过人迹。破产供酒钱，盈门皆食客。\n\n田园顷失计，资用深相迫。生事诚可忧，严装远何适。\n\n世情薄恩义，俗态轻穷厄。四海金虽多，其如向人惜。\n\n迢递朗陵道，怅望都门夕。向别伊水南，行看楚云隔。\n\n繁蝉动高柳，匹马嘶平泽。潢潦今正深，陂湖未澄碧。\n\n人生不得已，自可甘形役。勿复尊前酒，离居剩凄戚。"
        },
        {
            "标题": "使次安陆寄友人",
            "作者": "刘长卿",
            "内容": "新年草色远萋萋，久客将归失路蹊。暮雨不知溳口处，\n\n春风只到穆陵西。孤城尽日空花落，三户无人自鸟啼。\n\n君在江南相忆否，门前五柳几枝低。"
        },
        {
            "标题": "使回赴苏州道中作",
            "作者": "刘长卿",
            "内容": "春风何事远相催，路尽天涯始却回。\n\n万里无人空楚水，孤帆送客到鱼台。"
        },
        {
            "标题": "送卢侍御赴河北",
            "作者": "刘长卿",
            "内容": "谪居为别倍伤情，何事从戎独远行。千里按图收故地，\n\n三军罢战及春耕。江天渺渺鸿初去，漳水悠悠草欲生。\n\n莫学仲连逃海上，田单空愧取聊城。"
        },
        {
            "标题": "使回次杨柳过元八所居",
            "作者": "刘长卿",
            "内容": "君家杨柳渡，来往落帆过。绿竹经寒在，青山欲暮多。\n\n薜萝诚可恋，婚嫁复如何。无奈闲门外，渔翁夜夜歌。"
        },
        {
            "标题": "同姜濬题裴式微馀干东斋",
            "作者": "刘长卿",
            "内容": "世事终成梦，生涯欲半过。白云心已矣，沧海意如何。\n\n藜杖全吾道，榴花养太和。春风骑马醉，江月钓鱼歌。\n\n散帙看虫蠹，开门见雀罗。远山终日在，芳草傍人多。\n\n吏体庄生傲，方言楚俗讹。屈平君莫吊，肠断洞庭波。"
        },
        {
            "标题": "宿双峰寺，寄卢七、李十六",
            "作者": "刘长卿",
            "内容": "寥寥禅诵处，满室虫丝结。独与山中人，无心生复灭。\n\n徘徊双峰下，惆怅双峰月。杳杳暮猿深，苍苍古松列。\n\n玩奇不可尽，渐远更幽绝。林暗僧独归，石寒泉且咽。\n\n竹房响轻吹，萝径阴馀雪。卧涧晓何迟，背岩春未发。\n\n此游诚多趣，独往共谁阅。得意空自归，非君岂能说。"
        },
        {
            "标题": "送朱山人放越州，贼退后归山阴别业",
            "作者": "刘长卿",
            "内容": "越州初罢战，江上送归桡。南渡无来客，西陵自落潮。\n\n空城垂故柳，旧业废春苗。闾里相逢少，莺花共寂寥。"
        },
        {
            "标题": "西陵寄一上人",
            "作者": "刘长卿",
            "内容": "东山访道成开士，南渡隋阳作本师。了义惠心能善诱，\n\n吴风越俗罢淫祠。室中时见天人命，物外长悬海岳期。\n\n多谢清言异玄度，悬河高论有谁持。"
        },
        {
            "标题": "送蔡侍御赴上都",
            "作者": "刘长卿",
            "内容": "迟迟立驷马，久客恋潇湘。明日谁同路，新年独到乡。\n\n孤烟向驿远，积雪去关长。秦地看春色，南枝不可忘。"
        },
        {
            "标题": "送裴四判官赴河西军试",
            "作者": "刘长卿",
            "内容": "吏道岂易惬，如君谁与俦。逢时将骋骥，临事无全牛。\n\n鲍叔幸相知，田苏颇同游。英资挺孤秀，清论含古流。\n\n出塞佐持简，辞家拥鸣驺。宪台贵公举，幕府资良筹。\n\n武士伫明试，皇华难久留。阳关望天尽，洮水令人愁。\n\n万里看一鸟，旷然烟霞收。晚花对古戍，春雪含边州。\n\n道路难暂隔，音尘那可求。他时相望处，明月西南楼。"
        },
        {
            "标题": "送崔升归上都",
            "作者": "刘长卿",
            "内容": "旧寺寻遗绪，归心逐去尘。早莺何处客，古木几家人。\n\n白发经多难，沧洲欲暮春。临期数行泪，为尔一沾巾。"
        },
        {
            "标题": "送康判官往新安（一作皇甫冉诗）",
            "作者": "刘长卿",
            "内容": "不向新安去，那知江路长。猿声近庐霍，水色胜潇湘。\n\n驿路收残雨，渔家带夕阳。何须愁旅泊，使者有辉光。"
        },
        {
            "标题": "送独孤判官赴岭",
            "作者": "刘长卿",
            "内容": "伏波初树羽，待尔静川鳞。岭海看飞鸟，天涯问远人。\n\n苍梧云里夕，青草嶂中春。遥想文身国，迎舟拜使臣。"
        },
        {
            "标题": "送度支留后若侍御之歙州，便赴信州省觐",
            "作者": "刘长卿",
            "内容": "国用忧钱谷，朝推此任难。即山榆荚变，降雨稻花残。\n\n林响朝登岭，江喧夜过滩。遥知骢马色，应待倚门看。"
        },
        {
            "标题": "送顾长",
            "作者": "刘长卿",
            "内容": "由来山水客，复道向新安。半是乘槎便，全非行路难。\n\n晨装林月在，野饭浦沙寒。严子千年后，何人钓旧滩。"
        },
        {
            "标题": "送耿拾遗归上都",
            "作者": "刘长卿",
            "内容": "若为天畔独归秦，对水看山欲暮春。穷海别离无限路，\n\n隔河征战几归人。长安万里传双泪，建德千峰寄一身。\n\n想到邮亭愁驻马，不堪西望见风尘。"
        },
        {
            "标题": "送行军张司马罢使回",
            "作者": "刘长卿",
            "内容": "时危身赴敌，事往任浮沈。末路三江去，当时百战心。\n\n春风吴苑绿，古木剡山深。千里沧波上，孤舟不可寻。"
        },
        {
            "标题": "送韩司直",
            "作者": "刘长卿",
            "内容": "游吴还入越，来往任风波。复送王孙去，其如春草何。\n\n岸明残雪在，潮满夕阳多。季子杨柳庙，停舟试一过。"
        },
        {
            "标题": "送李校书适越谒杜中丞",
            "作者": "刘长卿",
            "内容": "江风处处尽，旦暮水空波。摇落行人去，云山向越多。\n\n陈蕃悬榻待，谢客枉帆过。相见耶溪路，逶迤入薜萝。"
        },
        {
            "标题": "送贾三北游",
            "作者": "刘长卿",
            "内容": "贾生未达犹窘迫，身驰匹马邯郸陌。片云郊外遥送人，\n\n斗酒城边暮留客。顾予他日仰时髦，不堪此别相思劳。\n\n雨色新添漳水绿，夕阳远照苏门高。把袂相看衣共缁，\n\n穷愁只是惜良时。亦知到处逢下榻，莫滞秋风西上期。"
        },
        {
            "标题": "送侯中丞流康州",
            "作者": "刘长卿",
            "内容": "长江极目带枫林，匹马孤云不可寻。迁播共知臣道枉，\n\n猜谗却为主恩深。辕门画角三军思，驿路青山万里心。\n\n北阙九重谁许屈，独看湘水泪沾襟。"
        },
        {
            "标题": "送皇甫曾赴上都",
            "作者": "刘长卿",
            "内容": "东游久与故人违，西去荒凉旧路微。秋草不生三径处，\n\n行人独向五陵归。离心日远如流水，回首川长共落晖。\n\n楚客岂劳伤此别，沧江欲暮自沾衣。"
        },
        {
            "标题": "送惠法师游天台，因怀智大师故居",
            "作者": "刘长卿",
            "内容": "翠屏瀑水知何在，鸟道猿啼过几重。落日独摇金策去，\n\n深山谁向石桥逢。定攀岩下丛生桂，欲买云中若个峰。\n\n忆想东林禅诵处，寂寥惟听旧时钟。"
        },
        {
            "标题": "赴江西，湖上赠皇甫曾之宣州",
            "作者": "刘长卿",
            "内容": "莫恨扁舟去，川途我更遥。东西潮渺渺，离别雨萧萧。\n\n流水通春谷，青山过板桥。天涯有来客，迟尔访渔樵。"
        },
        {
            "标题": "送蒋侍御入秦",
            "作者": "刘长卿",
            "内容": "朝见及芳菲，恩荣出紫微。晚光临仗奏，春色共西归。\n\n楚客移家老，秦人访旧稀。因君乡里去，为扫故园扉。"
        },
        {
            "标题": "送金昌宗归钱塘",
            "作者": "刘长卿",
            "内容": "新家浙江上，独泛落潮归。秋水照华发，凉风生褐衣。\n\n柴门嘶马少，藜杖拜人稀。惟有陶潜柳，萧条对掩扉。"
        },
        {
            "标题": "送李七之笮水谒张相公",
            "作者": "刘长卿",
            "内容": "惆怅青春晚，殷勤浊酒垆。后时长剑涩，斜日片帆孤。\n\n东阁邀才子，南昌老腐儒。梁园旧相识，谁忆卧江湖。"
        },
        {
            "标题": "送李使君贬连州",
            "作者": "刘长卿",
            "内容": "独过长沙去，谁堪此路愁。秋风散千骑，寒雨泊孤舟。\n\n贾谊辞明主，萧何识故侯。汉廷当自召，湘水但空流。"
        },
        {
            "标题": "送李将军（一作送开府侄随故李使君旅亲却赴上都）",
            "作者": "刘长卿",
            "内容": "征西诸将一如君，报德谁能不顾勋。身逐塞鸿来万里，\n\n手披荒草看孤坟。擒生绝漠经胡雪，怀旧长沙哭楚云。\n\n归去萧条灞陵上，几人看葬李将军。"
        },
        {
            "标题": "送李穆归淮南",
            "作者": "刘长卿",
            "内容": "扬州春草新年绿，未去先愁去不归。\n\n淮水问君来早晚，老人偏畏过芳菲。"
        },
        {
            "标题": "送李侍御贬鄱阳",
            "作者": "刘长卿",
            "内容": "回车仍昨日，谪去已秋风。干越知何处，云山只向东。\n\n暮天江色里，田鹤稻花中。却见鄱阳吏，犹应旧马骢。"
        },
        {
            "标题": "送李二十四移家之江州",
            "作者": "刘长卿",
            "内容": "烟尘犹满目，歧路易沾衣。逋客多南渡，征鸿自北飞。\n\n九江春草绿，千里暮潮归。别后难相访，全家隐钓矶。"
        },
        {
            "标题": "送李端公赴东都",
            "作者": "刘长卿",
            "内容": "轩辕征战后，江海别离长。远客归何处，平芜满故乡。\n\n夕阳帆杳杳，旧里树苍苍。惆怅蓬山下，琼枝不可忘。"
        },
        {
            "标题": "送梁侍御巡永州",
            "作者": "刘长卿",
            "内容": "萧萧江雨暮，客散野亭空。忧国天涯去，思乡岁暮同。\n\n到时猿未断，回处水应穷。莫望零陵路，千峰万木中。"
        },
        {
            "标题": "送史判官奏事之灵武，兼寄巴西亲故",
            "作者": "刘长卿",
            "内容": "中州日纷梗，天地何时泰。独有西归心，遥悬夕阳外。\n\n故人奉章奏，此去论利害。阳雁南渡江，征骖去相背。\n\n因君欲寄远，何处问亲爱。空使沧洲人，相思减衣带。"
        },
        {
            "标题": "送李挚赴延陵令",
            "作者": "刘长卿",
            "内容": "清风季子邑，想见下车时。向水弹琴静，看山采菊迟。\n\n明君加印绶，廉使托茕嫠。旦暮华阳洞，云峰若有期。"
        },
        {
            "标题": "送李员外使还苏州，兼呈前袁州李使君，赋得长字…从兄",
            "作者": "刘长卿",
            "内容": "别离共成怨，衰老更难忘。夜月留同舍，秋风在远乡。\n\n朱弦徐向烛，白发强临觞。归献西陵作，谁知此路长。"
        },
        {
            "标题": "送梁郎中赴吉州",
            "作者": "刘长卿",
            "内容": "遥想庐陵郡，还听叔度歌。旧官移上象，新令布中和。\n\n看竹经霜少，闻猿带雨多。但愁征拜日，无奈借留何。"
        },
        {
            "标题": "送刘萱之道州谒崔大夫",
            "作者": "刘长卿",
            "内容": "沅水悠悠湘水春，临歧南望一沾巾。\n\n信陵门下三千客，君到长沙见几人。"
        },
        {
            "标题": "送马秀才落第归江南",
            "作者": "刘长卿",
            "内容": "南客怀归乡梦频，东门怅别柳条新。殷勤斗酒城阴暮，\n\n荡漾孤舟楚水春。湘竹旧斑思帝子，江蓠初绿怨骚人。\n\n怜君此去未得意，陌上愁看泪满巾。"
        },
        {
            "标题": "送陆澧仓曹西上",
            "作者": "刘长卿",
            "内容": "长安此去欲何依，先达谁当荐陆机。日下凤翔双阙迥，\n\n雪中人去二陵稀。舟从故里难移棹，家住寒塘独掩扉。\n\n临水自伤流落久，赠君空有泪沾衣。"
        },
        {
            "标题": "送路少府使东京便应制举",
            "作者": "刘长卿",
            "内容": "故人西奉使，胡骑正纷纷。旧国无来信，春江独送君。\n\n五言凌白雪，六翮向青云。谁念沧洲吏，忘机鸥鸟群。"
        },
        {
            "标题": "送南特进赴归行营",
            "作者": "刘长卿",
            "内容": "闻道军书至，扬鞭不问家。虏云连白草，汉月到黄沙。\n\n汗马河源饮，烧羌陇坻遮。翩翩新结束，去逐李轻车。"
        },
        {
            "标题": "春过裴虬郊园",
            "作者": "刘长卿",
            "内容": "郊原春欲暮，桃杏落纷纷。何处随芳草，留家寄白云。\n听莺情念友，看竹恨无君。长啸高台上，南风冀尔闻。"
        },
        {
            "标题": "赠普门上人",
            "作者": "刘长卿",
            "内容": "支公身欲老，长在沃洲多。惠力堪传教，禅心久伏魔。\n\n山云随坐夏，江草伴头陀。借问回心后，贤愚去几何。"
        },
        {
            "标题": "送裴使君赴荆南充行军司马",
            "作者": "刘长卿",
            "内容": "盛府南门寄，前程积水中。月明临夏口，山晚望巴东。\n\n故节辞江郡，寒笳发渚宫。汉川风景好，遥羡逐羊公。"
        },
        {
            "标题": "送裴二十一",
            "作者": "刘长卿",
            "内容": "多病长无事，开筵暂送君。正愁帆带雨，莫望水连云。\n\n客思闲偏极，川程远更分。不须论早晚，惆怅又离群。"
        },
        {
            "标题": "送齐郎中赴海州",
            "作者": "刘长卿",
            "内容": "华省占星动，孤城望日遥。直庐收旧草，行县及新苗。\n\n沧海天连水，青山暮与朝。闾阎几家散，应待下车招。"
        },
        {
            "标题": "送裴二十端公使岭南",
            "作者": "刘长卿",
            "内容": "苍梧万里路，空见白云来。远国知何在，怜君去未回。\n\n桂林无叶落，梅岭自花开。陆贾千年后，谁看朝汉台。"
        },
        {
            "标题": "送乔判官赴福州",
            "作者": "刘长卿",
            "内容": "扬帆向何处，插羽逐征东。夷落人烟迥，王程鸟路通。\n\n江流回涧底，山色聚闽中。君去凋残后，应怜百越空。"
        },
        {
            "标题": "送友人东归",
            "作者": "刘长卿",
            "内容": "对酒灞亭暮，相看愁自深。河边草已绿，此别难为心。\n\n关路迢迢匹马归，垂杨寂寂数莺飞。怜君献策十馀载，\n\n今日犹为一布衣。"
        },
        {
            "标题": "送陆澧还吴中（一作李嘉祐诗）",
            "作者": "刘长卿",
            "内容": "瓜步寒潮送客，杨柳暮雨沾衣。\n\n故山南望何处，秋草连天独归。"
        },
        {
            "标题": "送友人西上",
            "作者": "刘长卿",
            "内容": "羁心不自解，有别会沾衣。春草连天积，五陵远客归。\n\n十年经转战，几处便芳菲。想见函关路，行人去亦稀。"
        },
        {
            "标题": "送舍弟之鄱阳居",
            "作者": "刘长卿",
            "内容": "鄱阳寄家处，自别掩柴扉。故里人何在，沧波孤客稀。\n\n湖山春草遍，云木夕阳微。南去逢回雁，应怜相背飞。"
        },
        {
            "标题": "送沈少府之任淮南",
            "作者": "刘长卿",
            "内容": "惜君滞南楚，枳棘徒栖凤。独与千里帆，春风远相送。\n\n此行山水好，时物亦应众。一鸟飞长淮，百花满云梦。\n\n相期丹霄路，遥听清风颂。勿为州县卑，时来自为用。"
        },
        {
            "标题": "送史九赴任宁陵，兼呈单父史八时监察五兄初入台",
            "作者": "刘长卿",
            "内容": "趋府弟联兄，看君此去荣。春随千里道，河带万家城。\n\n绣服棠花映，青袍草色迎。梁园修竹在，持赠结交情。"
        },
        {
            "标题": "送王端公入奏上都",
            "作者": "刘长卿",
            "内容": "旧国无家访，临歧亦羡归。途经百战后，客过二陵稀。\n\n秋草通征骑，寒城背落晖。行当蒙顾问，吴楚岁频饥。"
        },
        {
            "标题": "送陶十赴杭州摄掾",
            "作者": "刘长卿",
            "内容": "莫叹江城一掾卑，沧洲未是阻心期。\n\n浙中山色千万状，门外潮声朝暮时。"
        },
        {
            "标题": "严陵钓台，送李康成赴江东使",
            "作者": "刘长卿",
            "内容": "潺湲子陵濑，仿佛如在目。七里人已非，千年水空绿。\n\n新安江上孤帆远，应逐枫林万馀转。古台落日共萧条，\n\n寒水无波更清浅。台上渔竿不复持，却令猿鸟向人悲。\n\n滩声山翠至今在，迟尔行舟晚泊时。"
        },
        {
            "标题": "送韦赞善使岭南",
            "作者": "刘长卿",
            "内容": "欲逐楼船将，方安卉服夷。炎洲经瘴远，春水上泷迟。\n\n岁贡随重译，年芳遍四时。番禺静无事，空咏饮泉诗。"
        },
        {
            "标题": "送王员外归朝",
            "作者": "刘长卿",
            "内容": "往来无尽目，离别要逢春。海内罹多事，天涯见近臣。\n\n芳时万里客，乡路独归人。魏阙心常在，随君亦向秦。"
        },
        {
            "标题": "送袁明府之任",
            "作者": "刘长卿",
            "内容": "既有亲人术，还逢试吏年。蓬蒿千里闭，村树几家全。\n\n雪覆淮南道，春生颍谷烟。何时当莅政，相府待闻天。"
        },
        {
            "标题": "送宣尊师醮毕归越",
            "作者": "刘长卿",
            "内容": "吹箫江上晚，惆怅别茅君。踏火能飞雪，登刀入白云。\n\n晨香长日在，夜磬满山闻。挥手桐溪路，无情水亦分。"
        },
        {
            "标题": "送薛据宰涉县（自永乐主簿陟状，寻复选受此官）",
            "作者": "刘长卿",
            "内容": "故人河山秀，独立风神异。人许白眉长，天资青云器。\n\n雄辞变文名，高价喧时议。下笔盈万言，皆合古人意。\n\n一从负能名，数载犹卑位。宝剑诚可用，烹鲜是虚弃。\n\n昔闻在河上，高卧自无事。几案终日闲，蒲鞭使人畏。\n\n顷因岁月满，方谢风尘吏。颂德有舆人，荐贤逢八使。\n\n栖鸾往已屈，驯雀今可嗣。此道如不移，云霄坐应致。\n\n县前漳水绿，郭外晋山翠。日得谢客游，时堪陶令醉。\n\n前期今尚远，握手空宴慰。驿路疏柳长，春城百花媚。\n\n裴回白日隐，暝色含天地。一鸟向灞陵，孤云送行骑。\n\n夫君多述作，而我常讽味。赖有琼瑶资，能宽别离思。\n\n槐阴覆堂殿，苔色上阶砌。鸟倦自归飞，云闲独容cV.\n\n既将慕幽绝，兼欲看定慧。遇物忘世缘，还家懒生计。\n\n无生妄已息，有妄心可制。心镜常虚明，时人自沦翳。"
        },
        {
            "标题": "送州人孙沅自本州却归句章新营所居",
            "作者": "刘长卿",
            "内容": "故里归成客，新家去未安。诗书满蜗舍，征税及渔竿。\n\n火种山田薄，星居海岛寒。怜君不得已，步步别离难。"
        },
        {
            "标题": "送许拾遗还京",
            "作者": "刘长卿",
            "内容": "万里辞三殿，金陵到旧居。文星出西掖，卿月在南徐。\n\n故里惊朝服，高堂捧诏书。暂容乘驷马，谁许恋鲈鱼。"
        },
        {
            "标题": "送姨子弟往南郊",
            "作者": "刘长卿",
            "内容": "一展慰久阔，寸心仍未伸。别时两童稚，及此俱成人。\n\n那堪适会面，遽已悲分首。客路向楚云，河桥对衰柳。\n\n送君匹马别河桥，汝南山郭寒萧条。今我单车复西上，\n\n郎去灞陵转惆怅。何处共伤离别心，明月亭亭两乡望。"
        },
        {
            "标题": "送袁处士",
            "作者": "刘长卿",
            "内容": "闲田北川下，静者去躬耕。万里空江菼，孤舟过郢城。\n\n种荷依野水，移柳待山莺。出处安能问，浮云岂有情。"
        },
        {
            "标题": "送宇文迁明府赴洪州张观察追摄丰城令",
            "作者": "刘长卿",
            "内容": "送君不复远为心，余亦扁舟湘水阴。路逐山光何处尽，\n\n春随草色向南深。陈蕃待客应悬榻，宓贱之官独抱琴。\n\n倘见主人论谪宦，尔来空有白头吟。"
        },
        {
            "标题": "送张十八归桐庐",
            "作者": "刘长卿",
            "内容": "归人乘野艇，带月过江村。正落寒潮水，相随夜到门。"
        },
        {
            "标题": "送张司直赴岭南谒张尚书",
            "作者": "刘长卿",
            "内容": "番禺万里路，远客片帆过。盛府依横海，荒祠拜伏波。\n\n人经秋瘴变，鸟坠火云多。诚惮炎洲里，无如一顾何。"
        },
        {
            "标题": "送郑司直归上都",
            "作者": "刘长卿",
            "内容": "岁岁逢离别，蹉跎江海滨。宦游成楚老，乡思逐秦人。\n\n马首归何日，莺啼又一春。因君报情旧，闲慢欲垂纶。"
        },
        {
            "标题": "送郑十二还庐山别业",
            "作者": "刘长卿",
            "内容": "浔阳数亩宅，归卧掩柴关。谷口何人待，门前秋草闲。\n\n忘机卖药罢，无语杖藜还。旧笋成寒竹，空斋向暮山。\n\n水流经舍下，云去到人间。桂树花应发，因行寄一攀。"
        },
        {
            "标题": "送子婿崔真父归长城",
            "作者": "刘长卿",
            "内容": "送君卮酒不成欢，幼女辞家事伯鸾。桃叶宜人诚可咏，\n\n柳花如雪若为看。心怜稚齿鸣环去，身愧衰颜对玉难。\n\n惆怅暮帆何处落，青山无限水漫漫。"
        },
        {
            "标题": "送子婿崔真甫、李穆往扬州四首",
            "作者": "刘长卿",
            "内容": "渡口发梅花，山中动泉脉。芜城春草生，君作扬州客。\n\n半逻莺满树，新年人独远。落花逐流水，共到茱萸湾。\n\n雁还空渚在，人去落潮翻。临水独挥手，残阳归掩门。\n\n狎鸟携稚子，钓鱼终老身。殷勤嘱归客，莫话桃源人。"
        },
        {
            "标题": "岁日作",
            "作者": "刘长卿",
            "内容": "建寅回北斗，看历占春风。律变沧江外，年加白发中。\n\n春衣试稚子，寿酒劝衰翁。今日阳和发，荣枯岂不同。"
        },
        {
            "标题": "孙权故城下怀古，兼送友人归建业",
            "作者": "刘长卿",
            "内容": "雄图争割据，神器终不守。上下武昌城，长江竟何有。\n\n古来壮台榭，事往悲陵阜。寥落几家人，犹依数株柳。\n\n威灵绝想像，芜没空林薮。野径春草中，郊扉夕阳后。\n\n逢君从此去，背楚方东走。烟际指金陵，潮时过湓口。\n\n行人已何在，临水徒挥手。惆怅不能归，孤帆没云久。"
        },
        {
            "标题": "题大理黄主簿湖上高斋",
            "作者": "刘长卿",
            "内容": "闭门湖水畔，自与白鸥亲。竟日窗中岫，终年林下人。\n\n俗轻儒服弊，家厌法官贫。多雨茅檐夜，空洲草径春。\n\n桃源君莫爱，且作汉朝臣。"
        },
        {
            "标题": "题虎丘寺",
            "作者": "刘长卿",
            "内容": "青林虎丘寺，林际翠微路。仰见山僧来，遥从飞鸟处。\n\n兹峰沦宝玉，千载唯丘墓。埋剑人空传，凿山龙已去。\n\n扪萝披翳荟，路转夕阳遽。虎啸崖谷寒，猿鸣杉松暮。\n\n裴回北楼上，江海穷一顾。日映千里帆，鸦归万家树。\n\n暂因惬所适，果得损外虑。庭暗栖闲云，檐香滴甘露。\n\n久迷空寂理，多为繁华故。永欲投死生，馀生岂能误。"
        },
        {
            "标题": "题萧郎中开元寺新构幽寂亭",
            "作者": "刘长卿",
            "内容": "康乐爱山水，赏心千载同。结茅依翠微，伐木开蒙笼。\n\n孤峰倚青霄，一径去不穷。候客石苔上，礼僧云树中。\n\n旷然见沧洲，自远来清风。五马留谷口，双旌薄烟虹。\n\n沉沉众香积，眇眇诸天空。独往应未遂，苍生思谢公。"
        },
        {
            "标题": "寻龙井杨老",
            "作者": "刘长卿",
            "内容": "柴门草舍绝风尘，空谷耕田学子真。泉咽恐劳经陇底，\n\n山深不觉有秦人。手栽松树苍苍老，身卧桃园寂寂春。\n\n唯有胡麻当鸡黍，白云来往未嫌贫。"
        },
        {
            "标题": "寻盛禅师兰若",
            "作者": "刘长卿",
            "内容": "秋草黄花覆古阡，隔林何处起人烟。\n\n山僧独在山中老，唯有寒松见少年。"
        },
        {
            "标题": "题魏万成江亭",
            "作者": "刘长卿",
            "内容": "萧条方岁晏，牢落对空洲。才出时人右，家贫湘水头。\n\n苍山隐暮雪，白鸟没寒流。不是莲花府，冥冥不可求。"
        },
        {
            "标题": "题王少府尧山隐处，简陆鄱阳",
            "作者": "刘长卿",
            "内容": "故人沧洲吏，深与世情薄。解印二十年，委身在丘壑。\n\n买田楚山下，妻子自耕凿。群动心有营，孤云本无著。\n\n因收溪上钓，遂接林中酌。对酒春日长，山村杏花落。\n\n陆生鄱阳令，独步建谿作。早晚休此官，随君永栖托。"
        },
        {
            "标题": "题冤句宋少府厅留别",
            "作者": "刘长卿",
            "内容": "宋侯人之秀，独步南曹吏。世上无此才，天生一公器。\n\n尚甘黄绶屈，未适青云意。洞澈万顷陂，昂藏千里骥。\n\n从宦闻苦节，应物推高谊。薄俸不自资，倾家共人费。\n\n顾予倦栖托，终日忧穷匮。开口即有求，私心岂无愧。\n\n幸逢东道主，因辍西征骑。对话堪息机，披文欲忘味。\n\n壶觞招过客，几案无留事。绿树映层城，苍苔覆闲地。\n\n一言重然诺，累夕陪宴慰。何意秋风来，飒然动归思。\n\n留欢殊自惬，去念能为累。草色愁别时，槐花落行次。\n\n临期仍把手，此会良不易。他日琼树枝，相思劳梦寐。"
        },
        {
            "标题": "题元录事开元所居",
            "作者": "刘长卿",
            "内容": "幽居萝薜情，高卧纪纲行。鸟散秋鹰下，人闲春草生。\n\n冒风归野寺，收印出山城。今日新安郡，因君水更清。"
        },
        {
            "标题": "听弹琴",
            "作者": "刘长卿",
            "内容": "泠泠七丝上，静听松风寒。古调虽自爱，今人多不弹。"
        },
        {
            "标题": "同姜泛水题裴司马东斋",
            "作者": "刘长卿",
            "内容": "不记鄱阳郡，俱因谪官过。白云心已矣，沧海意如何？\n藜杖全吾道，榴花养太和。春风骑马醉，江月钓渔歌。\n步履侵苔廨，顷冠拂薜萝。远山终日在，芳草傍人多。\n莫学灵均怅，愁竟楚水波。"
        },
        {
            "标题": "赠元容州",
            "作者": "刘长卿",
            "内容": "拥旌临合浦，上印卧长沙。海徼长无戍，湘山独种畬。\n\n政传通岁贡，才惜过年华。万里依孤剑，千峰寄一家。\n\n累征期旦暮，未起恋烟霞。避世歌芝草，休官醉菊花。\n\n旧游如梦里，此别是天涯。何事沧波上，漂漂逐海槎。"
        },
        {
            "标题": "同崔载华赠日本聘使",
            "作者": "刘长卿",
            "内容": "怜君异域朝周远，积水连天何处通。\n\n遥指来从初日外，始知更有扶桑东。"
        },
        {
            "标题": "同诸公袁郎中宴筵喜加章服",
            "作者": "刘长卿",
            "内容": "手诏来筵上，腰金向粉闱。勋名传旧阁，蹈舞著新衣。\n\n白社同游在，沧洲此会稀。寒笳发后殿，秋草送西归。\n\n世难常摧敌，时闲已息机。鲁连功可让，千载一相挥。"
        },
        {
            "标题": "同诸公登楼",
            "作者": "刘长卿",
            "内容": "秋草行将暮，登楼客思惊。千家同霁色，一雁报寒声。\n\n北望无乡信，东游滞客行。今君佩铜墨，还有越乡情。"
        },
        {
            "标题": "晚泊湘江怀故人",
            "作者": "刘长卿",
            "内容": "天涯片云去，遥指帝乡忆。惆怅增暮情，潇湘复秋色。\n\n扁舟宿何处，落日羡归翼。万里无故人，江鸥不相识。"
        },
        {
            "标题": "闻奉迎皇太后使沈判官至，因有此作",
            "作者": "刘长卿",
            "内容": "长乐宫人扫落花，君王正候五云车。\n\n万方臣妾同瞻望，疑在曾城阿母家。"
        },
        {
            "标题": "卧病喜田九见寄",
            "作者": "刘长卿",
            "内容": "卧来能几日，春事已依然。不解谢公意，翻令静者便。\n\n庭阴残旧雪，柳色带新年。寂寞深村里，唯君相访偏。"
        },
        {
            "标题": "夕次檐石湖，梦洛阳亲故",
            "作者": "刘长卿",
            "内容": "天涯望不尽，日暮愁独去。万里云海空，孤帆向何处。\n\n寄身烟波里，颇得湖山趣。江气和楚云，秋声乱枫树。\n\n如何异乡县，日复怀亲故。遥与洛阳人，相逢梦中路。\n\n不堪明月里，更值清秋暮。倚棹对沧波，归心共谁语。"
        },
        {
            "标题": "夜宴洛阳程九主簿宅送杨三山人往天台寻智者禅师隐居",
            "作者": "刘长卿",
            "内容": "东林问逋客，何处栖幽偏。满腹万馀卷，息机三十年。\n\n志图良已久，鬓发空苍然。调啸寄疏旷，形骸如弃捐。\n\n本家关西族，别业嵩阳田。云卧能独往，山栖幸周旋。\n\n垂竿不在鱼，卖药不为钱。藜杖闲倚壁，松花常醉眠。\n\n顷辞青溪隐，来访赤县仙。南亩自甘贱，中朝唯爱贤。\n\n仍空世谛法，远结天台缘。魏阙从此去，沧洲知所便。\n\n主人琼枝秀，宠别瑶华篇。落日扫尘榻，春风吹客船。\n\n此行颇自适，物外谁能牵。弄棹白蘋里，挂帆飞鸟边。\n\n落潮见孤屿，彻底观澄涟。雁过湖上月，猿声峰际天。\n\n群峰趋海峤，千里黛相连。遥倚赤城上，曈曈初日圆。\n\n昔闻智公隐，此地常安禅。千载已如梦，一灯今尚传。\n\n云龛闭遗影，石窟无人烟。古寺暗乔木，春崖鸣细泉。\n\n流尘既寂寞，缅想增婵娟。山鸟怨庭树，门人思步莲。\n\n夷犹怀永路，怅望临清川。渔人来梦里，沙鸥飞眼前。\n\n独游岂易惬，群动多相缠。羡尔五湖夜，往来闲扣舷。"
        },
        {
            "标题": "喜鲍禅师自龙山至",
            "作者": "刘长卿",
            "内容": "故居何日下，春草欲芊芊。犹对山中月，谁听石上泉。\n\n猿声知后夜，花发见流年。杖锡闲来往，无心到处禅。"
        },
        {
            "标题": "喜朱拾遗承恩拜命赴任上都",
            "作者": "刘长卿",
            "内容": "诏书徵拜脱荷裳，身去东山闭草堂。阊阖九天通奏籍，华亭一鹤在朝行。\n沧洲离别风烟远，青琐幽深漏刻长。今日却回垂钓处，海鸥相见已高翔。"
        },
        {
            "标题": "喜朱拾遗承恩拜命赴任上都",
            "作者": "刘长卿",
            "内容": "诏书征拜脱荷裳，身去东山闭草堂。阊阖九天通奏籍，\n\n华亭一鹤在朝行。沧洲离别风烟远，青琐幽深漏刻长。\n\n今日却回垂钓处，海鸥相见已高翔。"
        },
        {
            "标题": "戏题赠二小男",
            "作者": "刘长卿",
            "内容": "异乡流落频生子，几许悲欢并在身。欲并老容羞白发，\n\n每看儿戏忆青春。未知门户谁堪主，且免琴书别与人。\n\n何幸暮年方有后，举家相对却沾巾。"
        },
        {
            "标题": "戏赠干越尼子歌",
            "作者": "刘长卿",
            "内容": "鄱阳女子年十五，家本秦人今在楚。厌向春江空浣沙，\n\n龙宫落发披袈裟。五年持戒长一食，至今犹自颜如花。\n\n亭亭独立青莲下，忍草禅枝绕精舍。自用黄金买地居，\n\n能嫌碧玉随人嫁。北客相逢疑姓秦，铅花抛却仍青春。\n\n一花一竹如有意，不语不笑能留人。黄鹂欲栖白日暮，\n\n天香未散经行处。却对香炉闲诵经，春泉漱玉寒泠泠。\n\n云房寂寂夜钟后，吴音清切令人听。人听吴音歌一曲，\n\n杳然如在诸天宿。谁堪世事更相牵，惆怅回船江水渌。"
        },
        {
            "标题": "夏口送徐郎中归朝",
            "作者": "刘长卿",
            "内容": "星象南宫远，风流上客稀。九重思晓奏，万里见春归。\n\n棹发空江响，城孤落日晖。离心与杨柳，临水更依依。"
        },
        {
            "标题": "献淮宁军节度使李相公",
            "作者": "刘长卿",
            "内容": "建牙吹角不闻喧，三十登坛众所尊。家散万金酬士死，\n\n身留一剑答君恩。渔阳老将多回席，鲁国诸生半在门。\n\n白马翩翩春草细，郊原西去猎平原。"
        },
        {
            "标题": "湘中纪行十首 斑竹岩",
            "作者": "刘长卿",
            "内容": "苍梧在何处，斑竹自成林。点点留残泪，枝枝寄此心。\n寒山响易满，秋水影偏深。欲觅樵人路，蒙笼不可寻。"
        },
        {
            "标题": "湘中纪行十首。花石潭",
            "作者": "刘长卿",
            "内容": "江枫日摇落，转爱寒潭静。水色淡如空，山光复相映。\n\n人闲流更慢，鱼戏波难定。楚客往来多，偏知白鸥性。"
        },
        {
            "标题": "湘中纪行十首 浮石濑",
            "作者": "刘长卿",
            "内容": "秋月照潇湘，月明闻荡桨。石横晚濑急，水落寒沙广。\n众岭猿啸重，空江人语响。清晖朝复暮，如待扁舟赏。"
        },
        {
            "标题": "湘中纪行十首。云母溪",
            "作者": "刘长卿",
            "内容": "云母映溪水，溪流知几春。深藏武陵客，时过洞庭人。\n\n白发惭皎镜，清光媚奫沦。寥寥古松下，岁晚挂头巾。"
        },
        {
            "标题": "湘中纪行十首。秋云岭",
            "作者": "刘长卿",
            "内容": "山色无定姿，如烟复如黛。孤峰夕阳后，翠岭秋天外。\n\n云起遥蔽亏，江回频向背。不知今远近，到处犹相对。"
        },
        {
            "标题": "湘中纪行十首。赤沙湖",
            "作者": "刘长卿",
            "内容": "茫茫葭菼外，一望一沾衣。秋水连天阔，涔阳何处归。\n\n沙鸥积暮雪，川日动寒晖。楚客来相问，孤舟泊钓矶。"
        },
        {
            "标题": "湘中忆归",
            "作者": "刘长卿",
            "内容": "终日空理棹，经年犹别家。顷来行已远，弥觉天无涯。\n\n白云意自深，沧海梦难隔。迢递万里帆，飘飖一行客。\n\n独怜西江外，远寄风波里。平湖流楚天，孤雁渡湘水。\n\n湘流澹澹空愁予，猿啼啾啾满南楚。扁舟泊处闻此声，\n\n江客相看泪如雨。"
        },
        {
            "标题": "湘中纪行十首·浮石濑",
            "作者": "刘长卿",
            "内容": "秋月照潇湘，月明闻荡桨。石横晚濑急，水落寒沙广。众岭猿啸重，空江人语响。清晖朝复暮，如待扁舟赏。"
        },
        {
            "标题": "相和歌辞。王昭君",
            "作者": "刘长卿",
            "内容": "自矜妖艳色，不顾丹青人。那知粉缋能相负，\n\n却使容华翻误身。上马辞君嫁骄虏，玉颜对人啼不语。\n\n北风雁急浮清秋，万里独见黄河流。纤腰不复汉宫宠，\n\n双蛾长向胡天愁。琵琶弦中苦调多，萧萧羌笛声相和。\n\n可怜一曲传乐府，能使千秋伤绮罗。"
        },
        {
            "标题": "小鸟篇，上裴尹",
            "作者": "刘长卿",
            "内容": "藩篱小鸟何甚微，翩翩日夕空此飞。只缘六翮不自致，\n\n长似孤云无所依。西城黯黯斜晖落，众鸟纷纷皆有托。\n\n独立虽轻燕雀群，孤飞还惧鹰鹯搏。自怜天上青云路，\n\n吊影徘徊独愁暮。衔花纵有报恩时，择木谁容托身处。\n\n岁月蹉跎飞不进，羽毛憔悴何人问。绕树空随乌鹊惊，\n\n巢林只有鹪鹩分。主人庭中荫乔木，爱此清阴欲栖宿。\n\n少年挟弹遥相猜，遂使惊飞往复回。不辞奋翼向君去，\n\n唯怕金丸随后来。"
        },
        {
            "标题": "廨中见桃花南枝已开，北枝未发，因寄杜副端",
            "作者": "刘长卿",
            "内容": "何意同根本，开花每后时。应缘去日远，独自发春迟。\n\n结实恩难忘，无言恨岂知。年光不可待，空羡向南枝。"
        },
        {
            "标题": "新安奉送穆谕德归朝，赋得行字",
            "作者": "刘长卿",
            "内容": "九重宣室召，万里建溪行。事直皇天在，归迟白发生。\n\n用材身复起，睹圣眼犹明。离别寒江上，潺湲若有情。"
        },
        {
            "标题": "新息道中作",
            "作者": "刘长卿",
            "内容": "萧条独向汝南行，客路多逢汉骑营。\n\n古木苍苍离乱后，几家同住一孤城。"
        },
        {
            "标题": "罪所上御史惟则",
            "作者": "刘长卿",
            "内容": "误因微禄滞南昌，幽系圜扉昼夜长。黄鹤翅垂同燕雀，\n\n青松心在任风霜。斗间谁与看冤气，盆下无由见太阳。\n\n贤达不能同感激，更于何处问苍苍。"
        },
        {
            "标题": "巡去岳阳却归鄂州使院留别郑洵侍御侍御先曾谪居此州",
            "作者": "刘长卿",
            "内容": "何事长沙谪，相逢楚水秋。暮帆归夏口，寒雨对巴丘。\n\n帝子椒浆奠，骚人木叶愁。惟怜万里外，离别洞庭头。"
        },
        {
            "标题": "栖霞寺东峰寻南齐明征君故居",
            "作者": "刘长卿",
            "内容": "山人今不见，山鸟自相从。长啸辞明主，终身卧此峰。\n\n泉源通石径，涧户掩尘容。古墓依寒草，前朝寄老松。\n\n片云生断壁，万壑遍疏钟。惆怅空归去，犹疑林下逢。"
        },
        {
            "标题": "严陵钓台送李康成赴江东使",
            "作者": "刘长卿",
            "内容": "潺湲子陵濑，髣髴如在目。七里人已非，千年水空绿。\n新安江上孤帆远，应逐枫林万馀转。古台落日共萧条，寒水无波更清浅。\n台上渔竿不复持，却令猿鸟向人悲。滩声山翠至今在，迟尔行舟晚泊时。"
        },
        {
            "标题": "严子濑东送马处直归苏",
            "作者": "刘长卿",
            "内容": "望君舟已远，落日潮未退。目送沧海帆，人行白云外。\n\n江中远回首，波上生微霭。秋色姑苏台，寒流子陵濑。\n\n相送苦易散，动别知难会。从此日相思，空令减衣带。"
        },
        {
            "标题": "相和歌辞。从军行六首",
            "作者": "刘长卿",
            "内容": "回看虏骑合，城下汉兵稀。白刃两相向，黄云愁不飞。\n\n手中无尺铁，徒欲突重围。\n\n落日更萧条，北方动枯草。将军追虏骑，夜失阴山道。\n\n战败仍树勋，韩彭但空老。\n\n草枯秋塞上，望见渔阳郭。胡马嘶一声，汉兵泪双落。\n\n谁为吮痈者，此事令人薄。\n\n目极雁门道，青青边草春。一身事征战，匹马同辛勤。\n\n末路成白首，功归天下人。\n\n倚剑白日暮，望乡登戍楼。北风吹羌笛，此夜关山愁。\n\n回首不无意，滹河空自流。\n\n黄沙一万里，白首无人怜。报国剑已折，归乡身幸全。\n\n单于古台下，边色寒苍然。"
        },
        {
            "标题": "颍川留别司仓李万",
            "作者": "刘长卿",
            "内容": "故人早负干将器，谁言未展平生意。想君畴昔高步时，\n\n肯料如今折腰事。且知投刃皆若虚，日挥案牍常有馀。\n\n槐暗公庭趋小吏，荷香陂水脍鲈鱼。客里相逢款话深，\n\n如何歧路剩沾襟。白云西上催归念，颍水东流是别心。\n\n落日征骖随去尘，含情挥手背城闉。已恨良时空此别，\n\n不堪秋草更愁人。"
        },
        {
            "标题": "狱中见壁画佛",
            "作者": "刘长卿",
            "内容": "不谓衔冤处，而能窥大悲。独栖丛棘下，还见雨花时。\n\n地狭青莲小，城高白日迟。幸亲方便力，犹畏毒龙欺。"
        },
        {
            "标题": "狱中闻收东京有赦",
            "作者": "刘长卿",
            "内容": "传闻阙下降丝纶，为报关东灭虏尘。壮志已怜成白首，\n\n馀生犹待发青春。风霜何事偏伤物，天地无情亦爱人。\n\n持法不须张密网，恩波自解惜枯鳞。"
        },
        {
            "标题": "岳阳馆中望洞庭湖",
            "作者": "刘长卿",
            "内容": "万古巴丘戍，平湖此望长。问人何淼淼，愁暮更苍苍。\n\n叠浪浮元气，中流没太阳。孤舟有归客，早晚达潇湘。"
        },
        {
            "标题": "杂曲歌辞 少年行",
            "作者": "刘长卿",
            "内容": "射飞誇侍猎，行乐爱联镳。荐枕青蛾艳，鸣鞭白马骄。\n曲房珠翠合，深巷管弦调。日晚春风里，衣香满路飘。"
        },
        {
            "标题": "郧上送韦司士归上都旧业（司士即郑公之孙顷客于郧上）",
            "作者": "刘长卿",
            "内容": "前朝旧业想遗尘，今日他乡独尔身。郧地国除为过客，\n\n杜陵家在有何人。苍苔白露生三径，古木寒蝉满四邻。\n\n西去茫茫问归路，关河渐近泪盈巾。"
        },
        {
            "标题": "杂咏八首上礼部李侍郎·旧井",
            "作者": "刘长卿",
            "内容": "旧井依旧城，寒水深洞彻。下看百馀尺，一镜光不灭。素绠久未垂，清凉尚含洁。岂能无汲引，长讶君恩绝。"
        },
        {
            "标题": "杂咏八首上礼部李侍郎。白鹭",
            "作者": "刘长卿",
            "内容": "亭亭常独立，川上时延颈。秋水寒白毛，夕阳吊孤影。\n\n幽姿闲自媚，逸翮思一骋。如有长风吹，青云在俄顷。"
        },
        {
            "标题": "杂咏八首上礼部李侍郎。寒釭",
            "作者": "刘长卿",
            "内容": "向夕灯稍进，空堂弥寂寞。光寒对愁人，时复一花落。\n\n但恐明见累，何愁暗难托。恋君秋夜永，无使兰膏薄。"
        },
        {
            "标题": "杂咏八首上礼部李侍郎。古剑",
            "作者": "刘长卿",
            "内容": "龙泉闲古匣，苔藓沦此地。何意久藏锋，翻令世人弃。\n\n铁衣今正涩，宝刃犹可试。倘遇拂拭恩，应知剸犀利。"
        },
        {
            "标题": "杂咏八首上礼部李侍郎 寒釭",
            "作者": "刘长卿",
            "内容": "向夕灯稍进，空堂弥寂寞。光寒对愁人，时复一花落。\n但恐明见累，何愁暗难托。恋君秋夜永，无使兰膏薄。"
        },
        {
            "标题": "杂咏八首上礼部李侍郎 幽琴",
            "作者": "刘长卿",
            "内容": "月色满轩白，琴声宜夜阑。飗飗青丝上，静听松风寒。\n古调虽自爱，今人多不弹。向君投此曲，所贵知音难。"
        },
        {
            "标题": "杂咏八首上礼部李侍郎。旧井",
            "作者": "刘长卿",
            "内容": "旧井依旧城，寒水深洞彻。下看百馀尺，一镜光不灭。\n\n素绠久未垂，清凉尚含洁。岂能无汲引，长讶君恩绝。"
        },
        {
            "标题": "杂咏八首上礼部李侍郎。晚桃",
            "作者": "刘长卿",
            "内容": "四月深涧底，桃花方欲然。宁知地势下，遂使春风偏。\n\n此意颇堪惜，无言谁为传。过时君未赏，空媚幽林前。"
        },
        {
            "标题": "杂咏八首上礼部李侍郎 旧井",
            "作者": "刘长卿",
            "内容": "旧井依旧城，寒水深洞彻。下看百馀尺，一镜光不灭。\n素绠久未垂，清凉尚含洁。岂能无汲引，长讶君恩绝。"
        },
        {
            "标题": "杂咏八首上礼部李侍郎。春镜",
            "作者": "刘长卿",
            "内容": "宝镜凌曙开，含虚净如水。独悬秦台上，万象清光里。\n\n岂虑高鉴偏，但防流尘委。不知娉婷色，回照今何似。"
        },
        {
            "标题": "杂咏八首上礼部李侍郎·寒釭",
            "作者": "刘长卿",
            "内容": "向夕灯稍进，空堂弥寂寞。光寒对愁人，时复一花落。但恐明见累，何愁暗难托。恋君秋夜永，无使兰膏薄。"
        },
        {
            "标题": "杂咏八首上礼部李侍郎·幽琴",
            "作者": "刘长卿",
            "内容": "月色满轩白，琴声宜夜阑。飗飗青丝上，静听松风寒。古调虽自爱，今人多不弹。向君投此曲，所贵知音难。"
        },
        {
            "标题": "赠别于群投笔赴安西",
            "作者": "刘长卿",
            "内容": "风流一才子，经史仍满腹。心镜万象生，文锋众人服。\n\n顷游灵台下，频弃荆山玉。蹭蹬空数年，裴回冀微禄。\n\n朅来投笔砚，长揖谢亲族。且欲图变通，安能守拘束。\n\n本持乡曲誉，肯料泥涂辱。谁谓命迍邅，还令计反覆。\n\n西戎今未弭，胡骑屯山谷。坐恃龙豹韬，全轻蜂虿毒。\n\n拂衣从此去，拥传一何速。元帅许提携，他人伫瞻瞩。\n\n出门寡俦侣，矧乃无僮仆。黠虏时相逢，黄沙暮愁宿。\n\n萧条远回首，万里如在目。汉境天西穷，胡山海边绿。\n\n想闻羌笛处，泪尽关山曲。地阔鸟飞迟，风寒马毛缩。\n\n边愁殊浩荡，离思空断续。塞上归限赊，尊前别期促。\n\n知君志不小，一举凌鸿鹄。且愿乐从军，功名在殊俗。"
        },
        {
            "标题": "茱萸湾北荅崔载华问",
            "作者": "刘长卿",
            "内容": "荒凉野店绝，迢遰人烟远。苍苍古木中，多是隋家苑。"
        },
        {
            "标题": "赠微上人",
            "作者": "刘长卿",
            "内容": "禅门来往翠微间，万里千峰在剡山。\n\n何时共到天台里，身与浮云处处闲。"
        },
        {
            "标题": "雎阳赠李司仓",
            "作者": "刘长卿",
            "内容": "白露变时候，蛬声暮啾啾。飘飘洛阳客，惆怅梁园秋。\n只为乏生计，尔来成远游。一身不家食，万事从人求。\n且喜接馀论，足堪资小留。寒城落日后，砧杵令人愁。\n归路岁时尽，长河朝夕流。非君深意愿，谁复能相忧。"
        },
        {
            "标题": "赠秦系",
            "作者": "刘长卿",
            "内容": "向风长啸戴纱巾，野鹤由来不可亲。\n\n明日东归变名姓，五湖烟水觅何人。"
        },
        {
            "标题": "赠秦系征君",
            "作者": "刘长卿",
            "内容": "群公谁让位，五柳独知贫。惆怅青山路，烟霞老此人。"
        },
        {
            "标题": "赠湘南渔父",
            "作者": "刘长卿",
            "内容": "问君何所适，暮暮逢烟水。独与不系舟，往来楚云里。\n\n钓鱼非一岁，终日只如此。日落江清桂楫迟，\n\n纤鳞百尺深可窥。沈钩垂饵不在得，白首沧浪空自知。"
        },
        {
            "标题": "赠湘南渔父",
            "作者": "刘长卿",
            "内容": "闻君何所适，暮暮逢烟水。独与不系舟，往来楚云里。\n钓鱼非一岁，终日只如此。日落江清桂楫迟，纤鳞百尺深可窥。\n沈钩垂饵不在得，白首沧浪空自知。"
        },
        {
            "标题": "赠西邻卢少府",
            "作者": "刘长卿",
            "内容": "篱落能相近，渔樵偶复同。苔封三径绝，溪向数家通。\n\n犬吠寒烟里，鸦鸣夕照中。时因杖藜次，相访竹林东。"
        },
        {
            "标题": "长沙馆中与郭夏对雨",
            "作者": "刘长卿",
            "内容": "长沙积雨晦，深巷绝人幽。润上春衣冷，声连暮角愁。\n\n云横全楚地，树暗古湘洲。杳蔼江天外，空堂生百忧。"
        },
        {
            "标题": "昭阳曲",
            "作者": "刘长卿",
            "内容": "昨夜承恩宿未央，罗衣犹带御衣香。\n\n芙蓉帐小云屏暗，杨柳风多水殿凉。"
        },
        {
            "标题": "谪官后卧病官舍，简贺兰侍郎（一作贬睦州祖庸见赠）",
            "作者": "刘长卿",
            "内容": "青春衣绣共称宜，白首垂丝恨不遗。江上几回今夜月，\n\n镜中无复少年时。生还北阙谁相引，老向南邦众所悲。\n\n岁岁任他芳草绿，长沙未有定归期。"
        },
        {
            "标题": "奉使鄂渚至乌江道中作",
            "作者": "刘长卿",
            "内容": "沧洲不复恋鱼竿，白发那堪戴铁冠。\n\n客路向南何处是，芦花千里雪漫漫。"
        },
        {
            "标题": "重推后却赴岭外待进止，寄元侍郎",
            "作者": "刘长卿",
            "内容": "却访巴人路，难期国士恩。白云从出岫，黄叶已辞根。\n\n大造功何薄，长年气尚冤。空令数行泪，来往落湘沅。"
        },
        {
            "标题": "重送道标上人",
            "作者": "刘长卿",
            "内容": "衡阳千里去人稀，遥逐孤云入翠微。\n\n春草青青新覆地，深山无路若为归。"
        },
        {
            "标题": "自江西归至旧任官舍，赠袁赞府（时经刘展平后）",
            "作者": "刘长卿",
            "内容": "却见同官喜复悲，此生何幸有归期。空庭客至逢摇落，\n\n旧邑人稀经乱离。湘路来过回雁处，江城卧听捣衣时。\n\n南方风土劳君问，贾谊长沙岂不知。"
        },
        {
            "标题": "罪所留系寄张十四",
            "作者": "刘长卿",
            "内容": "不见君来久，冤深意未传。冶长空得罪，夷甫岂言钱。\n\n直道天何在，愁容镜亦怜。因书欲自诉，无泪可潸然。"
        }
    ],
    "对话内容": [
        {
            "Type": "宫廷官场对话",
            "Location": "唐玄宗朝廷",
            "Background": "刘长卿在朝中任职，向皇帝上奏关于南方税收的报告，提到对地方官员的考核和治理措施，皇帝对其治国理政的见解表示赞赏，并询问刘长卿对当今局势的看法。",
            "Dialogue": "{\n    角色名:唐玄宗 \n    动作:(坐于高座，面色凝重)\n    讲话:刘卿，朕近日听闻南方之税收问题层出不穷，民间怨声载道，汝对此有何见解？在此困局之中，如何得以妥善治理，以安百姓之心，维持国之根本？\n}\n{\n    角色名:刘长卿 \n    动作:(恭身拱手，神情谨慎)\n    讲话:陛下，微臣深感南方之税收乃国之重任，然则当前地方官员考核不严，执法不公，致使百姓负担加重，愈发滋生怨恨。若欲根治此弊，必需加强对地方官员的考核与监督，确保他们能以民为本，恪尽职守，唯有如此，方可令百姓安居乐业，国家方能长治久安。至于此时局势，微臣以为，需提振民心，方能应对外敌之侵扰，陛下可否考虑设立专门机构，负责调查和解决民间疾苦，以期振兴国运？\n}"
        },
        {
            "Type": "诗词戏剧对话",
            "Location": "长安的文人雅集",
            "Background": "刘长卿与李白、杜甫等诗人相聚于酒肆，大家互相吟诵诗句。刘长卿即兴作诗，表达对时局的忧虑，李白则以豪放的诗词回应，大家在诗酒之间切磋文艺，气氛热烈。",
            "Dialogue": "{\n    角色名:李白 \n    动作:(举杯畅饮，神采奕奕)\n    讲话:长卿兄，今夜此地风光无限，诗酒相伴，何不吟诗作对，共享此良辰美景？\n}\n{\n    角色名:刘长卿 \n    动作:(微微一笑，举杯回应)\n    讲话:李兄所言极是，今夜月明如水，正是吟咏之时。然则，时局如斯，常令我心忧。惟愿此生能有明主，英才共治，百姓无虑，方可不负此生之所望。今日虽欢聚，但愿诸君也能在诗酒之间，感受这份豪情壮志，抒发心中之忧，与君共勉，愿未来无愧于此时此地之际。\n}"
        },
        {
            "Type": "书信交流",
            "Location": "刘长卿之家",
            "Background": "刘长卿收到来自李穆的信件，信中提及他在外地的生活、对家乡的思念和对刘长卿的关心。刘长卿回信表达对友人的祝福，并怀念过去的时光。",
            "Dialogue": "{\n    角色名:李穆 \n    动作:(握笔书信，神情沉重)\n    讲话:长卿兄，承您厚意，寄来此信，然身在异乡，心系家乡，唯有纸短情长，盼君安康。\n}\n{\n    角色名:刘长卿 \n    动作:(提笔回信，面露关切)\n    讲话:穆兄，收到信时，微臣深感欣慰。唯愿君在外一切安好，然则，长安虽美，当思乡情之重，愿君多加保重，勿忘故土之情。此心虽远，然愿与君共勉，待得重聚之时，畅叙旧情，愿我二人都能在各自的路上，找到属于自己的归宿。\n}"
        },
        {
            "Type": "家庭市井对话",
            "Location": "刘长卿的家中",
            "Background": "刘长卿的家人聚在一起，讨论他在朝廷的升迁和贬谪，父母对他的仕途表示担忧，兄弟则鼓励他继续努力，家中气氛温馨而充满希冀。",
            "Dialogue": "{\n    角色名:刘长卿的父亲 \n    动作:(搓手，眉头紧锁)\n    讲话:长卿，听闻你在朝中任职，然则，父心忧虑，朝中波诡云谲，汝可要小心行事，切勿被权臣所累。\n}\n{\n    角色名:刘长卿 \n    动作:(安抚父亲，态度坚定)\n    讲话:父亲，孩儿自会谨言慎行，以报家恩。虽处官场险恶，然我心向善，愿为百姓而谋，亦不负家父之教导。只愿能以赤诚之心，守护我心中之信仰，虽有风雨，亦能迎来明媚春光。\n}"
        },
        {
            "Type": "宫廷宴会",
            "Location": "朝廷的盛大宴会",
            "Background": "刘长卿作为宴会的主宾，受到其他官员的敬重，大家互相献酒祝福。在宴会上，刘长卿与王缙等文人讨论诗词，气氛融洽，展现出文人的风采。",
            "Dialogue": "{\n    角色名:王缙 \n    动作:(举杯敬酒，神采飞扬)\n    讲话:长卿兄，今日之宴，可谓盛事，大家齐聚一堂，何不借此良机，畅所欲言，共同探讨诗词之道？\n}\n{\n    角色名:刘长卿 \n    动作:(微笑点头，举杯回应)\n    讲话:王兄言之极是，今夜欢聚，实属难得。诗词乃我等文人之根本，惟愿大家各抒己见，互相砥砺，方能在此文坛之上，共同进步，愿我等无愧于此生，让诗句流传千古，成为后人所传颂之作。\n}"
        },
        {
            "Type": "诗词戏剧对话",
            "Location": "江边的渔舟",
            "Background": "刘长卿随友人泛舟于江上，看到渔夫捕鱼，心生感慨，吟诵出“孤舟相访至天涯”的诗句，表达对人生漂泊的感受，友人对此深表赞同。",
            "Dialogue": "{\n    角色名:友人 \n    动作:(划桨轻舟，神情悠然)\n    讲话:长卿，君子何不吟一首，表达当下的心境？\n}\n{\n    角色名:刘长卿 \n    动作:(凝望江面，心潮起伏)\n    讲话:友人所言极是，今夜江水悠悠，心随波漂泊，恰似我这浮生。自当吟咏一首，表达心中之感。可叹“孤舟相访至天涯”，浮沉世事，愿与君共勉，携手同行，莫忘真情，不求繁华，只愿心安。\n}"
        },
        {
            "Type": "书信交流",
            "Location": "刘长卿的书房",
            "Background": "刘长卿撰写信件，寄给高适，讨论二人共同的文学追求和对政局的看法，期待高适能在信中给予建议和鼓励。",
            "Dialogue": "{\n    角色名:刘长卿 \n    动作:(提笔写信，眉头微皱)\n    讲话:高适兄，近日我思绪万千，常思及往事，写下此信，愿与君共享我心中之念。诗词之道，愈发觉得需不断求索，方能于此文海中寻得真义，希冀能得君之指教，助我在此道上更进一步。\n}\n{\n    角色名:高适 \n    动作:(读信，神情凝重)\n    讲话:长卿，收到你的信，感慨万千。诗词乃人生之寄托，惟愿君能无畏前行，方能成就一番事业。即便在逆境之中，也应保持心中的热忱，愿我能助你一臂之力，共同追寻文学之道。\n}"
        },
        {
            "Type": "家庭市井对话",
            "Location": "海盐县衙门",
            "Background": "刘长卿作为县令，听取百姓的诉苦，详细了解民生疾苦，承诺会加以改善，展现出关心民生的官员形象，百姓感激涕零。",
            "Dialogue": "{\n    角色名:百姓 \n    动作:(恳求，神情恳切)\n    讲话:长卿大人，微臣在下，生活日益艰难，望您能为我们发声，减轻负担，让我们能有口饭吃，过上安稳日子。\n}\n{\n    角色名:刘长卿 \n    动作:(低头思索，目光坚定)\n    讲话:百姓之苦，微臣自当铭记于心。作为县令，责无旁贷，必将及时上奏，向上级反映你们的困境，以求减轻赋税，确保民生安稳。愿在我任内，能尽力为大家创造良好的生活环境，定不负众望。\n}"
        },
        {
            "Type": "宫廷官场对话",
            "Location": "祠部",
            "Background": "刘长卿在祠部与其他官员商讨祭祀的事宜，讨论如何合理安排祭祀活动以弘扬文风，展现出他作为官员的责任感和使命感。",
            "Dialogue": "{\n    角色名:祠部官员 \n    动作:(认真倾听，面露期待)\n    讲话:刘卿，关于祭祀之事，您认为应如何安排，才能更好地传承我们的文化？\n}\n{\n    角色名:刘长卿 \n    动作:(沉思片刻，神情严肃)\n    讲话:诸位，祭祀乃我朝传统，承载着百姓对祖先的敬仰与情感。然则，需合理安排，以使其简洁而有序，方能振兴文风，弘扬我华夏之精神。务必让每一次祭祀都能体现出我们对先贤的尊重与对未来的期望，愿我等能齐心协力，传承这份文化精髓。\n}"
        },
        {
            "Type": "诗词戏剧对话",
            "Location": "长安的书院",
            "Background": "刘长卿与同窗好友们在书院中讨论诗文，互相切磋技艺，分享各自的新作，刘长卿在其中引领话题，激励大家追求学问和理想。",
            "Dialogue": "{\n    角色名:同窗好友 \n    动作:(兴奋地讨论，神情激动)\n    讲话:长卿，今日你新作之诗实在令人惊艳，能否与我们分享一下你的创作灵感？\n}\n{\n    角色名:刘长卿 \n    动作:(微微一笑，神情温柔)\n    讲话:诸君，今日之作，灵感源于我对时局的忧虑与对未来的思考。在这纷繁复杂的世事中，唯有在诗中寻求那一份宁静与寄托，以求心中的安宁与慰藉。愿大家能在诗词的交流中，共同感受这份情怀，携手追寻心中理想，愿我们在这文人之路上，彼此激励，齐心向前。\n}"
        }
    ]
}