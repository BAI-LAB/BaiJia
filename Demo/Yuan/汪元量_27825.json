{
    "基本信息": {
        "姓名": "汪元量",
        "性别": "男",
        "出生年份": "未详",
        "死亡年份": "未详",
        "享年": "未详",
        "朝代": "元",
        "家庭区分": "未详"
    },
    "亲属关系": [],
    "其他关系": [
        "汪元量书序由吴城所作",
        "汪元量书序由刘辰翁所作",
        "汪元量书序由汪森所作",
        "汪元量书跋由马廷鸾所作",
        "汪元量书跋由马廷鸾所作",
        "汪元量书跋由文天祥所作",
        "汪元量书跋由文天祥所作",
        "汪元量书跋由钱谦益所作",
        "汪元量书跋由潘耒所作",
        "汪元量书跋由周方所作",
        "汪元量书、画由陈谟作跋",
        "汪元量为赵作临别赠言(送别诗、序)",
        "汪元量临别得到陈泰所作赠言(送别诗、序)",
        "汪元量为青阳梦炎作哀辞",
        "汪元量赠诗、文的对象是李珏",
        "汪元量赠诗、文的对象是留梦炎",
        "汪元量收到文天祥的赠诗、文",
        "汪元量收到张琼英的赠诗、文",
        "汪元量为李珏之诗文作跋",
        "汪元量诗文跋由钱谦益所作"
    ],
    "入仕信息": [
        {
            "入仕方式": "科举: 进士(笼统)",
            "入仕年份": "1268",
            "入仕年龄": "未详"
        }
    ],
    "别名信息": [
        {
            "别名": "大有",
            "别名类型": "字"
        },
        {
            "别名": "水云",
            "别名类型": "室名、别号"
        },
        {
            "别名": "水云子",
            "别名类型": "室名、别号"
        }
    ],
    "任职信息": [],
    "地理信息": [
        {
            "地名": "钱塘",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "宋旧宫人诗词",
            "著述年份": "1298",
            "著述角色": "未详"
        },
        {
            "著述名称": "湖山类稿",
            "著述年份": "1298",
            "著述角色": "未详"
        },
        {
            "著述名称": "水云集",
            "著述年份": "1298",
            "著述角色": "未详"
        }
    ],
    "社会区分": [
        "音乐学家",
        "[为官者：文]",
        "诗人",
        "精于某种乐器",
        "道士"
    ],
    "机构情况": [],
    "经历事件信息": [
        {
            "在事件中的作用": "未详",
            "经历的事件": "宋亡。",
            "事件简介": NaN
        }
    ],
    "财富情况": [],
    "个人简介": [
        "汪元量（1241～1317年后）南宋末诗人、词人、宫廷琴师。字大有，号水云，亦自号水云子、楚狂、江南倦客，钱塘（今浙江杭州）人。琳第三子。度宗时以善琴供奉宫掖。恭宗德祐二年（1276）临安陷，随三宫入燕。尝谒文天祥于狱中。元世祖至元二十五年（1288）出家为道士，获南归，次年抵钱塘。后往来江西、湖北、四川等地，终老湖山。诗多纪国亡前后事，时人比之杜甫，有“诗史”之目，有《水云集》、《湖山类稿》。 ► 汪元量的诗文(514篇)"
    ],
    "诗词文章内容": [
        {
            "标题": "传言玉女·钱塘元夕",
            "作者": "汪元量",
            "内容": "一片风流，今夕与谁同乐。月台花馆，慨尘埃漠漠。豪华荡尽，只有青山如洛。钱塘依旧，潮生潮落。 万点灯光，羞照舞钿歌箔。玉梅消瘦，恨东皇命薄。昭君泪流，手捻琵琶弦索。离愁聊寄，画楼哀角。"
        },
        {
            "标题": "湖州歌·其六",
            "作者": "汪元量",
            "内容": "北望燕云不尽头，大江东去水悠悠。夕阳一片寒鸦外，目断东南四百州。"
        },
        {
            "标题": "望江南·幽州九日",
            "作者": "汪元量",
            "内容": "官舍悄，坐到月西斜。永夜角声悲自语，客心愁破正思家。南北各天涯。肠断裂，搔首一长嗟。绮席象床寒玉枕，美人何处醉黄花。和泪捻琵琶。"
        },
        {
            "标题": "水龙吟·淮河舟中夜闻宫人琴声",
            "作者": "汪元量",
            "内容": "鼓鞞惊破霓裳，海棠亭北多风雨。歌阑酒罢，玉啼金泣，此行良苦。驼背模糊，马头匼匝，朝朝暮暮。自都门燕别，龙艘锦缆，空载得、春归去。目断东南半壁，怅长淮已非吾土。受降城下，草如霜白，凄凉酸楚。粉阵红围，夜深人静，谁宾谁主？对渔灯一点，羁愁一搦，谱琴中语。"
        },
        {
            "标题": "好事近·浙江楼闻笛",
            "作者": "汪元量",
            "内容": "独依浙江楼，满耳怨笳哀笛。犹有梨园声在，念那人天北。海棠憔悴怯春寒，风雨怎禁得。回首华清池畔，渺露芜烟荻。"
        },
        {
            "标题": "莺啼序·重过金陵",
            "作者": "汪元量",
            "内容": "　　金陵故都最好，有朱楼迢递。嗟倦客又此凭高，槛外已少佳致。更落尽梨花，飞尽杨花，春也成憔悴。问青山、三国英雄，六朝奇伟？\n　　麦甸葵丘，荒台败垒，鹿豕衔枯荠。正潮打孤城，寂寞斜阳影里。听楼头、哀笳怨角，未把酒、愁心先醉。渐夜深、月满秦淮，烟笼寒水。\n　　凄凄惨惨，冷冷清清，灯火渡头市。慨商女、不知兴废，隔江犹唱庭花，余音亹亹。伤心千古，泪痕如洗。乌衣巷口青芜路，认依稀、王谢旧邻里。临春结绮，可怜红粉成灰，萧索白杨风起。\n　　因思畴昔，铁索千寻，谩沉江底。挥羽扇，障西尘，便好角巾私第。清谈到底成何事？回首新亭，风景今如此。楚囚对泣何时已，叹人间今古真儿戏。东风岁岁还来，吹入钟山，几重苍翠。 "
        },
        {
            "标题": "秋日酬王昭仪",
            "作者": "汪元量",
            "内容": "愁到浓时酒自斟，挑灯看剑泪痕深。黄金台愧少知己，碧玉调将空好音。万叶秋风孤馆梦，一灯夜雨故乡心。庭前昨夜梧桐雨，劲气萧萧入短襟。"
        },
        {
            "标题": "一剪梅·怀旧",
            "作者": "汪元量",
            "内容": "十年愁眼泪巴巴。今日思家，明日思家。一团燕月明窗纱。楼上胡笳，塞上胡笳。玉人劝我酌流霞。急捻琵琶，缓捻琵琶。一从别后各天涯。欲寄梅花，莫寄梅花。"
        },
        {
            "标题": "满江红·和王昭仪韵",
            "作者": "汪元量",
            "内容": "天上人家，醉王母、蟠桃春色。被午夜、漏声催箭，晓光侵阙。花覆千官鸾阁外，香浮九鼎龙楼侧。恨黑风吹雨湿霓裳，歌声歇。人去后，书应绝。肠断处，心难说。更那堪杜宇，满山啼血。事去空流东汴水，愁来不见西湖月。有谁知、海上泣婵娟，菱花缺。"
        },
        {
            "标题": "忆秦娥",
            "作者": "汪元量",
            "内容": "马萧萧。燕支山中风飘飘。风飘飘。黄昏寒雨，直是无憀。\n\n玉人何处教吹箫。十年不见心如焦。心如焦。彩笺难寄，水远山遥。"
        },
        {
            "标题": "忆秦娥",
            "作者": "汪元量",
            "内容": "雪霏霏。蓟门冷落人行稀。人行稀。秦娥渐老，着破宫衣。\n\n强将纤指按金徽。未成曲调心先悲。心先悲。更无言语，玉箸双垂。"
        },
        {
            "标题": "文山道人事毕壬午腊月初九日",
            "作者": "汪元量",
            "内容": "崖山禽得到燕山，此老从容就义难。生愧夷齐尚周粟，死同巡远只唐官。雪平绝塞魂何往，月满通衢骨未寒。一剑固知公所欠，要留青史与人看。"
        },
        {
            "标题": "失调名（宫人鼓瑟奏霓裳曲）",
            "作者": "汪元量",
            "内容": "绿荷初展。海榴花半吐，绣帘高卷。整顿朱弦，奏霓裳初遍，音清意远。恍然在广寒宫殿，窈窕柔情，绸缪细意，闲愁难剪。\n\n曲中似哀似怨。似梧桐叶落，秋雨声颤。岂待闻铃，自泪珠如霰。春纤罢按，早心已笑慵歌懒。脉脉凭栏，槐阴转午，轻摇歌扇。"
        },
        {
            "标题": "忆王孙",
            "作者": "汪元量",
            "内容": "长安不见使人愁。物换星移几度秋。一自佳人坠玉楼。莫淹留。远别秦城万里游。"
        },
        {
            "标题": "忆王孙",
            "作者": "汪元量",
            "内容": "神舟稳驾出沉流。明月辉辉命自周。两个先生暗点头。有来由。万劫轮回向此休。"
        },
        {
            "标题": "忆王孙",
            "作者": "汪元量",
            "内容": "离宫别苑草萋萋。对此如何不泪垂。满槛山川漾落晖。昔人非。惟有年年秋雁飞。"
        },
        {
            "标题": "忆秦娥",
            "作者": "汪元量",
            "内容": "如何说。人生自古多离别。多离别。年年辜负，海棠时节。\n\n娇娇独坐成愁绝。胡笳吹落关山月。关山月。春来秋去，几番圆缺。"
        },
        {
            "标题": "锦瑟清商引",
            "作者": "汪元量",
            "内容": "玉窗夜静月流光。拂鸳弦、先奏清商。天外塞鸿飞呼，群夜渡潇湘。风回处，戛玉铿金，翩翻作新势，声声字字，历历锵锵。忽低颦有恨，此意极凄凉。\n\n炉香帘栊正清洒，转调促柱成行。机籁杂然鸣素手，击碎琳琅。翠云深梦里昭阳。此心长。回顾穷阴绝漠，片影悠扬。那昭君更苦，香泪湿红裳。"
        },
        {
            "标题": "汉宫春（春苑赏牡丹）",
            "作者": "汪元量",
            "内容": "玉砌雕栏。见吴宫西子，一笑嫣然。舞困人间半亸，艳粉争妍。珠帘尽卷，看人间、金屋神仙。歌队里，霞裾袅娜，百般娇态堪怜。\n\n别有一枝仙种，更同山并蒂，来奉君筵。猩蜃若教解语，曲谱应传。柘黄独步，昼笼晴，锦幄张天。试剪插，金瓶千朵，醉时细看婵娟。"
        },
        {
            "标题": "女道士王昭仪仙游词",
            "作者": "汪元量",
            "内容": "吴国生如梦，幽州死未寒。金闺诗卷在，玉案道书闲。苦雾蒙丹旐，酸风射素棺。人间无葬地，海上有仙山。"
        },
        {
            "标题": "贾魏公府",
            "作者": "汪元量",
            "内容": "湖边不见碾香车，断珥遗钿满路涂。门迳风轻飞野马，亭台火尽及池鱼。海棠花下生青杞，石竹丛边出紫苏。却忆相公游赏日，三千卫士立阶除。"
        },
        {
            "标题": "金人捧露盘（越州越王台）",
            "作者": "汪元量",
            "内容": "越山云，越江水，越王台。个中景、尽可徘徊。凌高放目，使人胸次共崔嵬。黄鹂紫燕报春晚，劝我衔杯。\n\n古时事，今时泪，前人喜，后人哀。正醉里、歌管成灰。新愁旧恨，一时分付与潮回。鹧鸪啼歇夕阳去，满地风埃。"
        },
        {
            "标题": "送张舍人从军",
            "作者": "汪元量",
            "内容": "大笑出门去，谁能笔砚囚。十年浑不调，万里欲先侯。衰尔吾将老，飞扬子未休。他年身退遁，肯伴赤松游。"
        },
        {
            "标题": "太华峰",
            "作者": "汪元量",
            "内容": "华山山木乱纷纷，铁销垂垂袅袅猿。石齿齿前光烁烁，壁岩岩后势奔奔。奇奇怪怪云根耸，郁郁葱葱雾气昏。上上上头仍上上，最高高处有乾坤。"
        },
        {
            "标题": "满江红（吴江秋夜）",
            "作者": "汪元量",
            "内容": "一个兰舟，双桂桨、顺流东去。但满目、银光万顷，凄其风露。渔火已归鸿雁汊，棹歌更在鸳鸯浦。渐夜深、芦叶冷飕飕，临平路。\n\n吹铁笛，鸣金鼓。丝玉脍，倾香醑。且浩歌痛饮，藕花深处。秋水长天迷远望，晓风残月空凝伫。问人间、今夕是何年，清如许。"
        },
        {
            "标题": "邳州",
            "作者": "汪元量",
            "内容": "身如传舍任西东，夜榻荒邮四壁空。乡梦渐生灯影外，客愁多在雨声中。淮南火后居民少，河北兵前战鼓雄。万里别离心正苦，帛书何日寄归鸿。"
        },
        {
            "标题": "北岳降香呈严学士",
            "作者": "汪元量",
            "内容": "万里溟濛起战埃，翩翩勒马出金台。同君远使山头去，如朕亲行岳顶来。\n野庙横斜挨老树，古碑颠倒枕荒苔。瞻天只有丹心在，香篆炉熏达九垓。"
        },
        {
            "标题": "蜀相庙",
            "作者": "汪元量",
            "内容": "我谒武侯祠，阴郎草凄凄。当时南阳结庐学龙卧，深山大泽无人知。胡为蜀先主，三顾前致辞。欲烦恢复天下计，先生筹策天下奇。浩然出山来，凜凜虎豹姿。乘时既得人，上曰真吾师。已晓关与张，二子不复疑。孤有孔明在军中，如龙有水相因依。历数既有归，破贼当自兹。可怜复汉社稷心未已，当时三峡图垒空巍巍。先生有才过曹丕，中原恢复未可知。惜哉军务劳，一心死无私。出师一表如皎日，千古万古鸿名垂。"
        },
        {
            "标题": "余将南归燕赵诸公子携妓把酒钱别醉中作把酒",
            "作者": "汪元量",
            "内容": "君把酒，听我歌。君不见陌上桑，鹑奔奔兮鹊疆疆。高堂今夕灯烛光，燕姝赵女吹笙簧。君把酒，听我歌。美人美人美如此，倾城倾国良有以。周惑褒姒烽火起，纣惑妲己贤人死。君把酒，听我歌。汉家之乱吕太后，唐家之乱武则天。魏公铜台化焦土，隋炀月殿成飞烟。君把酒，听我歌。美人美人色可食，美人美人笑可爱。美人命薄争奈何，美人色衰相弃背。美人一笑难再得，美人绝色今何在。君不见马嵬坡下杨太真，天生尤物不足珍。那及唐虞九妇人，千古万古名不湮。"
        },
        {
            "标题": "夷山醉歌",
            "作者": "汪元量",
            "内容": "呜呼再歌兮花满台，好月为我光徘徊。人生在世不满百，纷华过眼皆成灰。夷山青青汴水绿，西北高楼咽丝竹。美人十指纤如玉，为我行觞歌一曲。含宫嚼徵当窗牖，露脚斜飞湿杨柳。就中有客话陈桥，如此山河落人手。客且住，听我语，楚汉中分两丘土。七雄争战总尘埃，三国莺花浩无主。咸阳宫殿不复都，华清池沼温泉枯。世间兴废奔如电，沧海桑田几回变。人生得意且尽欢，何须苦苦为高官。人生有命且行乐，何必区区叹牢落。遮莫金章与玉珂，何如桐江披钓蓑。遮莫貂蝉贵此身，何如柴桑漉酒巾。君不见海上看羊手持节，饥来和雪和氈囓。又不见饭颗山头人见嗤，愁吟痛饮真吾师。美人美人劝我酒，有客有客听我歌。须臾客醉美人睡，我亦不知天与地。呜呼再歌兮无人听，月自落兮酒未醒。"
        },
        {
            "标题": "北征",
            "作者": "汪元量",
            "内容": "北师有严程，挽我投燕京。挟此万卷书，明发万里行。出门隔山岳，未知死与生。三宫锦帆张，粉阵吹鸾笙。遗氓拜路傍，号哭皆失声。吴山何青青，吴水何泠泠。山水岂有极，天地终无情。回首叫重华，苍梧云正横。"
        },
        {
            "标题": "寄李鹤田",
            "作者": "汪元量",
            "内容": "南泉多载夜光还，健步移梅种玉山。八十二翁犹矍铄，苦吟不放此心闲。"
        },
        {
            "标题": "湖州歌九十八首 其九十八",
            "作者": "汪元量",
            "内容": "杭州万里到幽州，百咏歌成意未休。燕玉偶然通一笑，歌喉宛转作吴讴。"
        },
        {
            "标题": "湖州歌九十八首",
            "作者": "汪元量",
            "内容": "北望燕云不尽头，大江东去水悠悠。夕阳一片寒鸦外，目断东西四百州。"
        },
        {
            "标题": "湖州歌九十八首 其四十二",
            "作者": "汪元量",
            "内容": "丞相催人急放舟，舟中儿女泪交流。淮南渐远波声小，犹见扬州望火楼。"
        },
        {
            "标题": "湖州歌九十八首 其五",
            "作者": "汪元量",
            "内容": "一匊吴山在眼中，楼台累累间青红。锦颿后夜烟江上，手抱琵琶忆故宫。"
        },
        {
            "标题": "湖州歌九十八首 其八十二",
            "作者": "汪元量",
            "内容": "金屋妆成物色新，三宫日用御厨珍。其余宫女千余个，分嫁幽州老斲输。"
        },
        {
            "标题": "阿房宫故基",
            "作者": "汪元量",
            "内容": "祖龙筑长城，雄关百二所。阿房高接天，六国收歌女。跨海觅仙方，蓬莱眇何许。欲为不死人，万代秦宫主。风吹鲍鱼腥，兹事竟虚语。乾坤反掌间，山河泪如雨。谁怜素车儿，奉玺纳季父。楚人斩关来，一炬成焦土。空余此余基，千秋泣禾黍。"
        },
        {
            "标题": "湖州歌九十八首 其四十五",
            "作者": "汪元量",
            "内容": "销金帐下忽天明，梦里无情亦有情。何处乱山可埋骨，暂时相对坐调笙。"
        },
        {
            "标题": "湖州歌九十八首 其四",
            "作者": "汪元量",
            "内容": "谢了天恩出内门，驾前喝道上将军。白旄黄钺分行立，一点猩红似幼君。"
        },
        {
            "标题": "徐州",
            "作者": "汪元量",
            "内容": "白杨猎猎起悲风，满目黄埃涨太空。野壁山墙彭祖宅，塺花粪草项王宫。古今尽付三杯外，豪杰同归一梦中。更上层楼见城郭，乱鸦古木夕阳红。"
        },
        {
            "标题": "忆秦娥",
            "作者": "汪元量",
            "内容": "水悠悠。长江望断无归舟。无归舟。欲携斗酒，怕上高楼。\n\n当年出塞拥貂裘。更听马上弹箜篌。弹箜篌。万般哀怨，一种离愁。"
        },
        {
            "标题": "忆王孙·心中无事气神和",
            "作者": "汪元量",
            "内容": "心中无事气神和。不觉忻忻言语多。剑用衠?磨更磨。害风哥。割了舌头赶退魔。"
        },
        {
            "标题": "忆秦娥",
            "作者": "汪元量",
            "内容": "笑盈盈。晓妆扫出长眉青。长眉青。双开雉扇，六曲鸳屏。\n\n少年心在尚多情。酒边银甲弹长筝。弹长筝。碧桃花下，醉到三更。"
        },
        {
            "标题": "送琴师毛敏仲北行",
            "作者": "汪元量",
            "内容": "西塞山前日落处，北关门外雨来天。南人堕泪北人笑，臣甫低头拜杜鹃。"
        },
        {
            "标题": "莺啼序（宫中新进黄莺）",
            "作者": "汪元量",
            "内容": "檀栾宫墙数仞，敞朱帘绣户。正春暖、飘拂和风，衮入红尘香雾。见丝柳青青，袅娜如学宫腰舞。有黄莺、恰恰飞来，一梭金羽。\n\n小巧身儿，锦心绣口，圆滑遽如计。避人，渐飞入琼林藏身，桃杏深处。对银屏、珠圆翠陈，隔叶底、恣歌《金缕》。忽群妃，拍手惊飞，奋然高举。\n\n晓来雨湿，花娜柳垂，误投罗网去。缓缓访、六宫寻问，玉纤争握。放入金笼，眼娇眉妩。身如旅琐，无心求友。烟窗分影光阴里，听蛮声，似怨还如诉。\n\n青山隔断，红妆满眼，谁怜一掬。幽恨难吐，沉香拂拂。亭北阑干，已得君王顾。但暗忆、西湖美景，雨色晴光，入翠穿红，巧转娇语。莺莺休怨天家，已赠金衣公子。生前号这恩荣，物类将何补。娇黄白奏词臣，为尔翻成，太平乐府。"
        },
        {
            "标题": "玉楼春（度宗愍忌长春宫齐醮）",
            "作者": "汪元量",
            "内容": "咸淳十载聪明帝。不见宋家陵寝废。暂离绛阙九重天，飞过黄河千丈水。\n\n长春宫殿仙璈沸。嘉会今辰为愍忌。小儒百拜酹霞觞，寡妇孤儿流血泪。"
        },
        {
            "标题": "玉楼春（赋双头牡丹）",
            "作者": "汪元量",
            "内容": "帝乡春色浓於雾。谁遣双环堆绣户。金张公子总封侯，姚魏弟兄皆列土。\n\n碧纱窗下修花谱。交颈鸳鸯娇欲语。绛绡新结转官球，桃李仆奴何足数。"
        },
        {
            "标题": "醉歌",
            "作者": "汪元量",
            "内容": "乱点连声杀六更，荧荧庭燎待天明。侍臣已写归降表，臣妾佥名谢道清。"
        },
        {
            "标题": "忆王孙·长安不见使人愁",
            "作者": "汪元量",
            "内容": "长安不见使人愁。物换星移几度秋。一自佳人坠玉楼。莫淹留。远别秦城万里游。"
        },
        {
            "标题": "长相思",
            "作者": "汪元量",
            "内容": "阿哥儿。阿姑儿。两个天生一对儿。偷吹玉琯儿。"
        },
        {
            "标题": "忆秦娥 其五",
            "作者": "汪元量",
            "内容": "风声恶。个人蕉萃凭高阁。凭高阁。相思无尽，泪珠偷落。"
        },
        {
            "标题": "六州歌头（江都）",
            "作者": "汪元量",
            "内容": "绿芜城上，怀古恨依依。淮山碎。江波逝。昔人非。今人悲。惆怅隋天子。锦帆里。环朱履。丛香绮。展旌旗。荡涟漪。击鼓挝金，拥琼璈玉吹。恣意游嫱。斜日晖晖。乱莺啼。\n\n销魂此际。君臣醉。貔貅弊。事如飞。山河坠。烟尘起。风凄凄。雨霏霏。草木皆垂泪。家国弃。意忘归。笙歌地。欢娱地。尽荒畦。惟有当时皓月，依然挂、杨柳青枝。听堤边渔叟，一笛醉中吹。兴废谁知。"
        },
        {
            "标题": "关山月",
            "作者": "汪元量",
            "内容": "关山月，关山月，东边来，西边没。夜夜照关山，□□多战骨。\n男儿莫去学弓刀，女儿莫嫁关山□。□□母啼送爷去当军，今年妻啼送夫去当□。\n□□□老妻年少，养子嫁夫不得力。关山月，关山月，□□见月圆，月月见月缺。\n万里征夫泪流血。将军□□大羽箭，沙场格斗无休歇。\n谁最苦兮谁□□，□□出戍当门户。只今头白未还乡，母死妻亡业无主。\n关山月，关山月，生离别，死离别。爷娘妻子顾不得，努力戎行当报国。"
        },
        {
            "标题": "衡山道中寄平远赵宣慰",
            "作者": "汪元量",
            "内容": "回雁峰前问讯，楚江几度兰香。望美人兮何许，水云隔断潇湘。"
        },
        {
            "标题": "黄州江下",
            "作者": "汪元量",
            "内容": "黄州渡口，赤壁矶头。冷风凄雨，一叶扁舟。"
        },
        {
            "标题": "瑶花",
            "作者": "汪元量",
            "内容": "天中树木，高耸玲珑，向濯缨亭曲。繁枝缀玉。开朵朵九出。飞琼环簇。唐昌曾见，有玉女、来送春目，更月夜、八仙相聚。素质粲然幽独。\n\n江淮倦客再游，访后土琼英，树已倾覆，攀条掐干，细嗅来、尚有微微清馥。却疑天上列燕赏，催汝归速。恐后时、重谪人间，剩把铅华妆束。"
        },
        {
            "标题": "长相思（越上寄雪江）",
            "作者": "汪元量",
            "内容": "吴山深。越山深。空谷佳人金玉音。有谁知此心。\n\n夜沈沈。漏沈沈。闲却梅花一曲琴。月高松竹林。"
        },
        {
            "标题": "太常引 四月初八日庆六十",
            "作者": "汪元量",
            "内容": "广寒宫殿五云边。看天上、烛金莲。香袅御炉烟。拥彩仗、千官肃然。"
        },
        {
            "标题": "忆秦娥 其六",
            "作者": "汪元量",
            "内容": "如何说。人生自古多离别。多离别。年年辜负，海棠时节。"
        },
        {
            "标题": "好事近 浙江楼闻笛",
            "作者": "汪元量",
            "内容": "独倚浙江楼，满耳怨笳哀笛。犹有梨园声在，念那人天北。"
        },
        {
            "标题": "居拟苏武 其一",
            "作者": "汪元量",
            "内容": "棠棣本同根，芳葩亦相联。谁谓忽远役，怀抱无由宣。\n况我骨肉亲，与子枝叶连。昔为双飞凫，今为孤飞鸢。\n徘徊复彷徨，感激涕泗涟。道路阻且远，四海霏尘烟。\n鹡鸰恐失群，绕树何翩翩。我有一斗酒，可以同笑言。\n去去从此辞，努力云中鞭。"
        },
        {
            "标题": "柳梢青 其三",
            "作者": "汪元量",
            "内容": "长安不见使人愁。物换星移几度秋。一自佳人坠玉楼。\n莫淹留。远别秦城万里游。"
        },
        {
            "标题": "满江红 其一 和王昭仪韵",
            "作者": "汪元量",
            "内容": "天上人家，醉王母、蟠桃春色。被午夜、漏声催箭，晓光侵阙。\n花覆千官鸾阁外，香浮九鼎龙楼侧。恨黑风、吹雨湿霓裳，歌声歇。"
        },
        {
            "标题": "月夜拟李陵诗传 其二",
            "作者": "汪元量",
            "内容": "嘉会不可再，聚散空彷徨。临流歌长吟，送子游远方。\n悲风来天末，圆月流景光。行人驾言迈，令我结中肠。\n岂无一尊酒，与子发慨慷。"
        },
        {
            "标题": "余将南归燕赵诸公子携妓把酒饯别醉中作把酒听歌行 其二",
            "作者": "汪元量",
            "内容": "我把酒，听君歌。美人娟娟花灼灼，月照金樽光绰约。\n有酒有歌君亦愁，把酒听歌君亦乐。我有鹦鹉杯，君有鸬鹚杓。\n一杯一杯复一杯，酒尽还沽共君酌。我把酒，听君歌。\n天不荒，地不老，人生百年休草草。对花对酒且高歌，盖世功名亦枯槁。\n满堂金玉守者谁，万事何如酒杯好。君不见巢父许由空洗耳，伯夷叔齐空饿死。\n范蠡扁舟挟西子，五湖风浪兼天起。又不见相如怀璧空归来，廉颇善饭何壮哉。\n谢安携妓入东山，苍生望望霖雨乾。把酒劝君饮，请君为我歌。\n燕昭筑台金满地，郭隗登台多意气。刘琨梦里起听鸡，班超万里封侯归。\n君不见浣花溪头老翁哭，白首为儒守茅屋。"
        },
        {
            "标题": "唐律寄呈父凤山提举 其九",
            "作者": "汪元量",
            "内容": "愁来不可更禁当，望鬼门关断尽肠。无处告诉只欲死，有时颠倒忽成狂。\n三湘风雨失舟楫，万里路岐多雪霜。遥忆武林社中友，下湖箫鼓醉红装。"
        },
        {
            "标题": "满江红 吴江秋夜",
            "作者": "汪元量",
            "内容": "一个兰舟，双桂桨、顺流东去。但满目、银光万顷，凄其风露。\n渔火已归鸿雁汊，棹歌更在鸳鸯浦。渐夜深、芦叶冷飕飕，临平路。"
        },
        {
            "标题": "竹枝歌 其二",
            "作者": "汪元量",
            "内容": "贾谊祠前酹酒尊，汨罗江上吊骚魂。耒阳更有一抔土，行路人传是假坟。"
        },
        {
            "标题": "竹枝歌 其一",
            "作者": "汪元量",
            "内容": "快风吹我入三巴，桂棹兰桡倚暮花。一道月明天似水，湘灵鼓瑟下长沙。"
        },
        {
            "标题": "嘉定府",
            "作者": "汪元量",
            "内容": "郡楼著眼蜀天宽，分得巴江水一湾。大小峨眉相对立，梨花山接海棠山。"
        },
        {
            "标题": "草地寒甚毡帐中读杜诗",
            "作者": "汪元量",
            "内容": "少年读杜诗，颇厌其枯槁。斯时熟读之，始知句句好。\n书生挟蠹鱼，流行万里道。朱颜日以衰，玄发日已老。\n耿耿不圆卿，宁方自为皂。举目无寸亲，忧伤入怀抱。\n炎天冷如冰，碛地不生草。我马跑沙石，我饥面苍昊。\n人马不相离，冻死俱未保。何当回白日，阴云尽一扫。"
        },
        {
            "标题": "嵩山 其一",
            "作者": "汪元量",
            "内容": "客行天地中，嵩峰何突兀。鸟道阻且修，马烦行复歇。\n一入玉女窗，便觉幽兴发。好鸟鸣嘤嘤，细草乱如发。\n石城荫青松，琼壁白喷雪。中有神圣居，飞甍半摧折。\n宝绘翳苔莓，古碑字亦灭。莫辩千载事，焉能踏仙辙。\n徒有感慨怀，脉脉泪不绝。"
        },
        {
            "标题": "巴江",
            "作者": "汪元量",
            "内容": "巴□鼓棹兴悠悠，野鹿衔花出峡头。网得巨鱼堪切脍，携觞重上荔枝楼。"
        },
        {
            "标题": "开平雪霁",
            "作者": "汪元量",
            "内容": "雪霁山崔嵬，平荒绝人迹。猎猎大风寒，杳杳远天碧。\n腐儒策蹇驴，觅句绕沙碛。一吟三徘徊，日卓人影直。\n孤鸿云中来，对我声呖呖。乃知晴天好，物类各有适。\n顷刻片云生，雪花大如席。伟哉复伟哉，造物真戏剧。"
        },
        {
            "标题": "客感和林石田",
            "作者": "汪元量",
            "内容": "细柳和烟舞湿云，落花随水送归春。门东□□□应噪，江上白鸥谁肯驯。\n朱子不仁唐逆贼，□□□□诳汉忠。离亭一笛悲风急，君赋秦州□□□。"
        },
        {
            "标题": "重访草堂",
            "作者": "汪元量",
            "内容": "放棹花溪去，重来访草堂。菰蒲依静渚，杨柳绕回塘。\n野堑棨高下，山墙竹短长。槁梧含古色，瘦菊减清香。\n鼙鼓檛三叠，旌旗列两行。花娘纷舞袖，座客竞飞觞。\n酱蘸生葱白，齑浇熟韭黄。洪炉催捲饼，匕首割烧羊。\n大笑诸公醉，高谈小子狂。城关犹未掩，冠盖已飞扬。\n鸟语青松里，人行锦树傍。杜陵轻出峡，千古隔潇湘。"
        },
        {
            "标题": "西湖旧梦 其八",
            "作者": "汪元量",
            "内容": "王孙挟弹打鸳鸯，红藕花前世界凉。揭起蓬窗弄湖水，潜螭双眼射金光。"
        },
        {
            "标题": "嵩山 其二",
            "作者": "汪元量",
            "内容": "行行太室峰，秋声若鸣镝。流目瞩崎岖，蓬莱应咫尺。\n上有神仙区，下有穆王宅。徘徊复徘徊，泫然感畴昔。\n八骏不重来，秋山空月白。安得会璆韶，共作瑶池客。"
        },
        {
            "标题": "余将南归燕赵诸公子携妓把酒饯别醉中作把酒听歌行 其一",
            "作者": "汪元量",
            "内容": "君把酒，听我歌。君不见陌上桑，鹑奔奔兮鹊疆疆。\n高堂今夕灯烛光，燕姝赵女吹笙簧。君把酒，听我歌。\n美人美人美如此，倾城倾国良有以。周惑褒姒烽火起，纣惑妲己贤人死。\n君把酒，听我歌。汉家之乱吕太后，唐家之乱武则天。\n魏公铜台化焦土，隋炀月殿成飞烟。君把酒，听我歌。\n美人美人色可食，美人美人笑可爱。美人命薄争奈何，美人色衰相弃背。\n美人一笑难再得，美人绝色今何在。君不见马嵬坡下杨太真，天生尤物不足珍。\n那及唐虞九妇人，千古万古名不湮。"
        },
        {
            "标题": "降香回燕",
            "作者": "汪元量",
            "内容": "一从得玉旨，勒马幽燕起。河北与河南，一万五千里。"
        },
        {
            "标题": "湖州歌九十八首 其八",
            "作者": "汪元量",
            "内容": "锦帆高揭绣帘开，鼍鼓声悲凤管哀。月子纤纤云里见，吴江不尽暮潮来。"
        },
        {
            "标题": "湖州歌九十八首 其七十四",
            "作者": "汪元量",
            "内容": "第五华筵正大宫，辘轳引酒吸长虹。金盘堆起胡羊肉，禦指三千响碧空。"
        },
        {
            "标题": "越州歌二十首 其五",
            "作者": "汪元量",
            "内容": "秋风吹雨暗天涯，越鸟巢翻何以家。岭上万松都斫尽，西湖新路欲排叉。"
        },
        {
            "标题": "二月初八日左丞相吴坚右□□□□□枢密使谢堂参政密",
            "作者": "汪元量",
            "内容": "卮江海蛟□，□□母子悲。□□□□□，□□□征诗。"
        },
        {
            "标题": "湖州歌九十八首 其十五",
            "作者": "汪元量",
            "内容": "晓来宫棹去如飞，掠削鬟云浅画眉。风雨凄凄能自遣，三三五五坐弹棋。"
        },
        {
            "标题": "湖州歌九十八首 其九十七",
            "作者": "汪元量",
            "内容": "两下金襕障御阶，异香缥缈五门开。都人罢市从容立，迎接南朝驸马来。"
        },
        {
            "标题": "越州歌二十首 其九",
            "作者": "汪元量",
            "内容": "脱却黄袍心莫欺，魏王事业止于斯。孤舟走过扬州去，表奏朝廷乞太师。"
        },
        {
            "标题": "越州歌二十首 其一",
            "作者": "汪元量",
            "内容": "淮南西畔草离离，万楫千艘水上飞。旗帜蔽江金鼓震，伯颜丞相过江时。"
        },
        {
            "标题": "送琴师毛敏仲北行 其三",
            "作者": "汪元量",
            "内容": "苏子瞻吃惠州饭，黄鲁直度鬼门关。今日君行清泪落，他年勋业勒燕山。"
        },
        {
            "标题": "湖州歌九十八首 其八十九",
            "作者": "汪元量",
            "内容": "万里羁孤夜忆家，边城吹角更吹笳。须臾敕使传言语，今日天庭赏雪花。"
        },
        {
            "标题": "湖州歌九十八首 其十七",
            "作者": "汪元量",
            "内容": "晓鬓鬅松懒不梳，忽听人说是南徐。手中明镜抛船上，半揭篷窗看打鱼。"
        },
        {
            "标题": "凤州歌 其二",
            "作者": "汪元量",
            "内容": "去路迢迢入两当，三千三百到华阳。黄花川上黄花驿，千百猿声断客肠。"
        },
        {
            "标题": "越州歌二十首 其三",
            "作者": "汪元量",
            "内容": "一阵西风满地烟，千军万马浙江边。官司把断西兴渡，要夺渔船作战船。"
        },
        {
            "标题": "送琴师毛敏仲北行 其一",
            "作者": "汪元量",
            "内容": "西塞山前日落处，北关门外雨来天。南人堕泪北人笑，臣甫头低拜杜鹃。"
        },
        {
            "标题": "西湖旧梦 其三",
            "作者": "汪元量",
            "内容": "红桡绿舫荡清波，露脚斜飞湿芰荷。回首涌金门外望，里河犹自沸笙歌。"
        },
        {
            "标题": "湖州歌九十八首 其十",
            "作者": "汪元量",
            "内容": "太湖风起浪头高，锦柁摇摇坐不牢。靠著篷窗垂两目，船头船尾烂弓刀。"
        },
        {
            "标题": "湖州歌九十八首 其四十九",
            "作者": "汪元量",
            "内容": "长淮风定浪涛宽，锦棹摇摇上下湾。兵后人烟绝稀少，可胜战骨白如山。"
        },
        {
            "标题": "醉歌 其三",
            "作者": "汪元量",
            "内容": "淮襄州郡尽归降，鞞鼓喧天入古杭。国母已无心听政，书生空有泪成行。"
        },
        {
            "标题": "越州歌二十首 其四",
            "作者": "汪元量",
            "内容": "两峰云锁几时开，昨夜京城战鼓哀。渔父生来载歌舞，满头白发见兵来。"
        },
        {
            "标题": "严郑公故宅",
            "作者": "汪元量",
            "内容": "蜀山突兀接青天，郑公故宅城相连。深深古木哀黄鸟，漠漠荒烟哭杜鹃。舞罢遗钿流水外，战余折戟落花前。将军好武通文墨，割据操心未必然。"
        },
        {
            "标题": "巴江",
            "作者": "汪元量",
            "内容": "巴□鼓櫂兴悠悠，野鹿衔花出峡头。网得巨鱼堪切脍，攜觞重上荔枝楼。"
        },
        {
            "标题": "百花潭",
            "作者": "汪元量",
            "内容": "万里扬鞭到益州，旌旗小队锦江头。红船载酒环歌女，摇荡百花潭水秋。"
        },
        {
            "标题": "夔门",
            "作者": "汪元量",
            "内容": "赤甲山连白帝山，三巴三峡百牢关。孤舟行客愁无那，十二峰前十二滩。"
        },
        {
            "标题": "锦城秋暮海棠",
            "作者": "汪元量",
            "内容": "锦城海棠妙无比，秋光染出胭脂蕊。日照殷红如血鲜，箭砂妆粒真珠子。玉环着酒睡初觉，脸薄粉香泪如洗。绛纱穿露水晶圆，笑杀荷花守红死。蜀乡海棠根本别，有色有香成二美。春花开残秋复花，簸弄东君权不已。锦袍公子汗血驹，宾客喧哗间朱紫。有酒如池肉如山，银烛千条照罗绮。萧娘十八青丝发，手把金锺歌皓齿。神仙艳骨世所无，歌声直入青云里。江南倦客惨不乐，鸣笛哀筝乱人耳。干戈满地行路难，屏里吴山数千里。遥怜花国化青芜，浪蕊浮花敢欣喜。草堂无诗花无德，窃号花仙宁不耻。春花撩乱亦可怜，秋花烂熳何为尔。花前妙舞曲未终，红雪纷纷落流水。薄命佳人只土尘，抛盃拔剑长歌起。"
        },
        {
            "标题": "北邙山",
            "作者": "汪元量",
            "内容": "芒芒北邙山，高坟尽无主。惟有石麒麟，相向立秋雨。"
        },
        {
            "标题": "北师驻皋亭山",
            "作者": "汪元量",
            "内容": "钱塘江上雨初乾，风入端门阵阵酸。万马乱嘶临警跸，三官垂泪湿铃鸾。童儿空想追徐福，疠鬼终朝灭贺兰。苦议和亲休练卒，婵娟剩遣嫁呼韩。"
        },
        {
            "标题": "扬州",
            "作者": "汪元量",
            "内容": "重到扬州十载余，画桥雨过月模糊。后皇庙里花何在，炀帝隄边柳亦枯。陂麦青青嘶乱马，城芜冉冉落群乌。人生聚散愁无尽，且小停鞭向酒罏。"
        },
        {
            "标题": "北岳降香呈严学士",
            "作者": "汪元量",
            "内容": "万里溟蒙起战埃，翩翩勒马出金台。同君远使山头去，如朕亲行岳顶来。野庙横斜挨老树，古碑颠倒枕荒苔。瞻天只有丹心在，香篆炉熏达九垓。"
        },
        {
            "标题": "比干墓",
            "作者": "汪元量",
            "内容": "卫州三十里，荒墩草无数。忽听路人言，此葬比干处。下马拊石碑，三叹不能去。斐然成歌章，聊书墓头树。我吊比干心，不吊比干墓。世间贤与愚，同尽成黄土。斯人亦人尔，千千万万古。"
        },
        {
            "标题": "汴都纪行",
            "作者": "汪元量",
            "内容": "寻僧入相国寺，领客过太师桥。行到汴隄西畔，柳阴阴处鱼跳。"
        },
        {
            "标题": "星子驿别客",
            "作者": "汪元量",
            "内容": "星江彼此系行舟，我向南州君北州。彭泽初归元亮醉，沙场远使子卿愁。人生离合花间蝶，世事浮沉柳外鸥。明日沾襟各分手，相思何处倚高楼。"
        },
        {
            "标题": "惜分飞（歌楼别客）",
            "作者": "汪元量",
            "内容": "燕子留君君欲去。征马频嘶不住。握手空相觑。泪珠成缕。眉峰聚。\n\n恨入金徽孤凤语。愁得文君更苦。今夜西窗雨。断肠能赋。江南句。"
        },
        {
            "标题": "浙江亭别客",
            "作者": "汪元量",
            "内容": "诸公来此欲凭阑，秃树粘云溼不乾。小燕正嫌三月雨，老莺又受一春寒。楼头呼酒尽情饮，江上遇花随意看。莫怨人生有离别，人生到此别离难。"
        },
        {
            "标题": "别杨驸马",
            "作者": "汪元量",
            "内容": "去去马空冀北，行行鹤度辽东。弹铗三千客里，囊锥十九人中。杜子肯依严武，孔融不下曹公。南八男儿如此，杀身方是英雄。"
        },
        {
            "标题": "别章杭山",
            "作者": "汪元量",
            "内容": "抱琴曾北向，弹铗复南图。李泌游衡岳，知章赐鉴湖。柱头仙是鹤，濠上子非鱼。此夜同联鼎，他年莫寄书。"
        },
        {
            "标题": "筠溪王奉御寄诗次韵呈崖松卢奉御",
            "作者": "汪元量",
            "内容": "新诗蒙远寄，客路不胜秋。同谷歌臣甫，新丰醉客周。君今嫌作史，我已厌封侯。何日西湖曲，红船上下游。"
        },
        {
            "标题": "兵后登大内芙蓉阁宫人梳洗处",
            "作者": "汪元量",
            "内容": "粲粲芙蓉阁，我登双眼明。手拊沈香阑，美人已东征。美人未去时，朝理绿云鬟，暮吹紫鸾笙。美人既去时，阁下麋鹿走，阁上鸱枭鸣。江山咫尺生烟雾，万年枝上悲风生。空有遗钿碎珥狼籍堆玉案，空有金宝炬错落悬珠楹。杨柳兮青青，芙蓉兮冥冥。美人不见空泪零，锦梁双燕来又去，夜夜蟾蜍窥玉屏。"
        },
        {
            "标题": "洞仙歌（BC2E·陵赵府兵后僧多占作佛屋）",
            "作者": "汪元量",
            "内容": "西园春暮。乱草迷行路。风卷残花堕红雨。念旧巢燕子，飞傍谁家，斜阳外、长笛一声今古。\n\n繁华流水去。舞歇歌沈，忍见遗钿种香土。渐橘树方生，桑枝才长，都付与、沙门为主。便关防、不放贵游来，又突兀梯空，楚王宫宇。"
        },
        {
            "标题": "卜算子（河南送妓移居河西）",
            "作者": "汪元量",
            "内容": "我向河南来，伊向河西去。客里相逢只片时，无计留伊住。\n\n去住总由伊，莫把眉头聚。安得并州快剪刀，割断相思路。"
        },
        {
            "标题": "蚕市",
            "作者": "汪元量",
            "内容": "成都美女白如霜，结伴攜筐去采桑。一岁蚕苗凡七出，寸丝那得做衣裳。"
        },
        {
            "标题": "蚕丛祠",
            "作者": "汪元量",
            "内容": "西蜀风烟天一方，蚕丛古庙枕斜阳。茫然开国人天主，彷佛鸿荒盘古王。"
        },
        {
            "标题": "草地寒甚氈帐中读杜诗",
            "作者": "汪元量",
            "内容": "少年读杜诗，颇厌其枯槁。斯时熟读之，始知句句好。书生挟蠹鱼，流行万里道。朱颜日以衰，玄发日已老。耿耿不圆卿，宁方自为皂。举目无寸亲，忧伤入怀抱。炎天冷如冰，碛地不生草。我马跑沙石，我饥面苍昊。人马不相离，冻死俱未保。何当回白日，阴云尽一扫。"
        },
        {
            "标题": "草地",
            "作者": "汪元量",
            "内容": "龌龊复龌龊，昔闻今始见。一月不梳头，一月不洗面。饥则嚼乾粮，渴则啖雪片。困来卧氈房，重裘颇相恋。故衣连百结，虮虱似珠串。平明猎阴山，鹰犬逐人转。呱呱冻欲僵，老娃泪如霰。忽有使臣来，宣赐尚方饍。"
        },
        {
            "标题": "长城外",
            "作者": "汪元量",
            "内容": "饮马长城窟，马繁水枯竭。水竭将奈何，马嘶不肯歇。君看长城中，尽是骷髅骨。骷髅几千年，犹且未灭没。空衔千年冤，此冤何时雪。祖龙去已远，长城久迸裂。叹息此骷髅，夜夜泣秋月。"
        },
        {
            "标题": "曾平山招饮",
            "作者": "汪元量",
            "内容": "老貌不随俗，固穷而隐居。一坞百竿竹，八窗千卷书。酌以旋篘酒，荐之新网鱼。兴尽出门去，晚凉山雨余。"
        },
        {
            "标题": "柴秋堂越上寄诗就韶柬奚秋崖",
            "作者": "汪元量",
            "内容": "越王台上我同游，越女楼中君独留。燕子日长宜把酒，鲤鱼风起莫行舟。江山有待伟人出，天地不仁前辈休。何处如今觅巢许，欲将心事与渠谋。"
        },
        {
            "标题": "昌州海棠有香二首",
            "作者": "汪元量",
            "内容": "我到昌州看海棠，恰逢时节近重阳。人言好种亦难得，只有州衙一树香。"
        },
        {
            "标题": "昌州海棠有香二首",
            "作者": "汪元量",
            "内容": "香霏堂上树婆娑，不见嫣然亦可嘉。且向秋风一盃酒，枝头的的两三花。夜梦花仙索我诗，他山别种世间稀。一年四季花如锦，莫把娇姿比贵妃。"
        },
        {
            "标题": "黄州江下",
            "作者": "汪元量",
            "内容": "黄洲渡口，赤壁矶头。冷风凄雨，一葉扁舟。"
        },
        {
            "标题": "酬方塘赵待制见赠",
            "作者": "汪元量",
            "内容": "久谓儒冠误，穷愁方弃书。十年心不展，万里意何如。司马归无屋，冯驩出有车。吾曹犹未化，烂醉且穷庐。"
        },
        {
            "标题": "酬隐者刘桃冈",
            "作者": "汪元量",
            "内容": "食既弹长铗，囊悬少错刀。功名须汝辈，诗酒且吾曹。强项贫而乐，扬眉气自豪。北来鱼字密，南去雁书高。拟折渊明柳，重寻梦得桃。明珠忽委赠，价重九方臯。"
        },
        {
            "标题": "初庵傅学士归田里",
            "作者": "汪元量",
            "内容": "燕台同看雪花天，别后音书雁不传。紫阁笑谈为职长，彤闱朝谒在班前。挥毫屡扫三千字，把酒时呼十四弦。闻已挂冠归故里，尚方宣赐钞成船。"
        },
        {
            "标题": "出自蓟门行",
            "作者": "汪元量",
            "内容": "出自蓟门行，行行望天北。何处愁杀人，黑风走沙石。华裾者谁子，意气万人敌。金鞍鞁白马，马奋飞虎生翼。书生尔何为，不草相如檄。徒有经济心，壮年已斑白。"
        },
        {
            "标题": "除夕同舍集饮",
            "作者": "汪元量",
            "内容": "万里阴寒泪欲流，暂时欢笑且忘忧。已呼赤脚来烹雁，更遣苍头为割牛。燕伎女来情不恶，鲁男子在话难投。欲怜半夜朝天去，霜瓦差差十二楼。"
        },
        {
            "标题": "慈元殿赐牡丹",
            "作者": "汪元量",
            "内容": "九重羯鼓声动地，万年枝上回春意。天遣姮娥散一枝，一枝先到山人家。焚香再拜睹国色，雨露沾濡知帝力。我愿人间春不老，长对此花颜色好。"
        },
        {
            "标题": "泸沟桥王昭仪见寄回文次韵",
            "作者": "汪元量",
            "内容": "沟水泸边落木疏，旧家天远寄来书。秋风冷驿宫行未，夜月虚窗客梦初。流雁断鸿飞旷野，舞鸾离鹤别穹庐。裘貂醉尽一樽酒，愁散方知独上车。"
        },
        {
            "标题": "瀛国公入西域为僧号木波讲师",
            "作者": "汪元量",
            "内容": "木老西天去，袈裟说梵文。生前从此别，去后不相闻。忍听北方雁，愁看西域云。永怀心未已，梁月白纷纷。"
        },
        {
            "标题": "答林石田见访有诗相劳",
            "作者": "汪元量",
            "内容": "偶携降帜立诗坛，剪烛西窗共笑欢。落魄苏秦今席暖，猖狂阮籍尚氈寒。山中客老干茎白，海上人归一寸丹。世事本来愁不得，乾坤只好醉时看。"
        },
        {
            "标题": "答开先老子万一山",
            "作者": "汪元量",
            "内容": "庐山五老，招我此行。我琴不鼓，无亏无成。"
        },
        {
            "标题": "答林石田",
            "作者": "汪元量",
            "内容": "南朝千古伤心事，每阅陈编泪满襟。我更伤心成野史，人看野史更伤心。"
        },
        {
            "标题": "答同舍杜德机",
            "作者": "汪元量",
            "内容": "北风吹我上金台，忍见蛾眉堕马嵬。宴罢蟠桃王母去，江南肠断贺方回。"
        },
        {
            "标题": "答徐雪江",
            "作者": "汪元量",
            "内容": "十载高居白玉堂，陈情一表乞还乡。孤云落日渡辽水，匹马西风上太行。行橐尚留官里俸，赐衣犹带御前香。只今对客难为答，千古中原话柄长。"
        },
        {
            "标题": "大元皇后游蓬莱岛",
            "作者": "汪元量",
            "内容": "午夜红云满太清，晓来王母下瑶京。日從万岁山头出，人在九重天上行。"
        },
        {
            "标题": "登蓟门用家则堂韵",
            "作者": "汪元量",
            "内容": "蓟门高处小凝眸，雨后林峦翠欲流。车笠自来还自去，笳箫如怨复如愁。珍珠络臂夸燕舞，纱帽蒙头笑楚囚。忽忆旧家行乐地，春风花柳十三楼。"
        },
        {
            "标题": "东湖送春和陈自堂",
            "作者": "汪元量",
            "内容": "十年南北竞，故旧几人存。兵后谁知我，城中独见君。东湖徐孺宅，北海孔融樽。宛转留春意，吟诗到夜分。"
        },
        {
            "标题": "东平官舍",
            "作者": "汪元量",
            "内容": "晓鞭驿马入东州，瘦骨稜嶒怯素秋。天地不仁人去国，江山如待客登楼。市沽鲁酒难为醉，座咽胡笳易得愁。日暮凭阑穷目力，一行征雁塞边头。"
        },
        {
            "标题": "冬至日同舍会拜",
            "作者": "汪元量",
            "内容": "燕市人争看秀才，团栾此日会金台。葡萄酒熟浇驼髓，萝蔔羹甜煮鹿胎。砚笔寂寥空洒泪，管弦鸣咽自生哀。雪寒门户宾朋少，且拨红炉守泰来。"
        },
        {
            "标题": "巴陵",
            "作者": "汪元量",
            "内容": "重到巴陵秋正清，岳阳城下系孤舲。江湖万里水云阔，天地一凉河叹明。月出洞庭鱼婢舞，气蒸云梦雁奴腥。篙工又鼓潇湘花，渔笛渔榔上下鸣。"
        },
        {
            "标题": "湖州歌九十八首 其三十三",
            "作者": "汪元量",
            "内容": "不堪回首泪盈盈，万里淮河听雨声。莫问萍虀并豆粥，且餐麦饭与鱼羹。"
        },
        {
            "标题": "读文山诗藁",
            "作者": "汪元量",
            "内容": "一朝禽瘴海，孤影落穷荒。恨极心难雪，愁浓鬓易霜。燕荆歌易水，苏李泣可梁。读到难难际，梅花铁石肠。"
        },
        {
            "标题": "读李鹤田钱塘百咏",
            "作者": "汪元量",
            "内容": "南浦亭边话别时，扁舟东下浙江湄。遍将越国千年事，吟作钱塘百咏诗。无火可能烧莽卓，有刀恨不斩高斯。五陵佳气飞扬尽，泪洒西风两鬓丝。"
        },
        {
            "标题": "七月初七夜渡黄河",
            "作者": "汪元量",
            "内容": "长河界破东南天，怒涛日夜如奔川。此行适逢七月夕，妖氛散作空中烟。牛郎织女涉清浅，支机石上今何年。扬帆一纵万里目，身世恍若槎中仙。仰看银河忽倒泻，月明风露何娟娟。狂来拔剑斫河水，欲与祖逖争雄鞭。扣舷把酒酹河伯，低头细看河清涟。平生此怀具已久，到此欲说空回旋。嗟予不晓神灵意，咫尺雷雨心茫然。"
        },
        {
            "标题": "南归对客",
            "作者": "汪元量",
            "内容": "北行十三载，痴懒身羁孤。勒马向天山，咄咄空踟蹰。穷阴六月内，白雪飞穹庐。冷气刺骨髓，寒风割肌肤。饥餐枣与栗，渴饮酪与酥。弃置勿复言，言之则成迂。前年走河北，荆榛郁丘墟。夜宿古战场，鬼物声呜呜。去年及淮南，黄尘翳行裾。长流漂白骨，满目皆畏途。今年归湖山，乔木依故居。堂前双老亲，粲粲色敷腴。壁间岂无琴，床头亦有书。友朋日过從，可嬉仍可娱。开轩耿晴色，梅花绕庭除。呼儿斫海鲸，新篘酒盈壶。偶尔得生还，相对真梦如。万事一画饼，百年捋髭须。向来误儒冠，今也无壮图。且愿休王师，努力加饭蔬。"
        },
        {
            "标题": "光相寺",
            "作者": "汪元量",
            "内容": "峨眉县西四十里，峭壁悬崖削寒翠。崎岖栈道动摇摇，矮石支撑同贔屭。忽窥万仞黑无底，下有龙渊七十二。攀扪步步足难移。大盘小盘八十四。行行更入娑罗平，侧立长嗟心胆碎。洗脚溪头登土峰，板屋数间光相寺。寺中萧然无个僧，普贤小殿生阴气。天仙桥上光明岩，银色光中世界异。须臾风雨洗天来，兜罗绵云塞天地。虚空现出大圆光，五色晕中瞻大士。日暮云收山寂然，乙夜灯分百千计。别有草庵三四僧，花木满轩颓清致。有时云起自雷岩，两道金光出岩际。有时云散光独明，犹见光中回象辔。僧云又有清现光，白日无云光更丽。奇光异草吹香风，怪兽珍禽左右至。善财童子何许来，五十三参见真谛。神通变化无了时，如幻如梦复如戏。胡为狡狯弄精魂，机事机心极无谓。儒生持此问山僧，僧曰如是观如是。若言有相更有光，灵化千千诚小技。何如无光复无相，湛寂名为第一义。菩萨空中数点头，收敛圆光无一事。事山万点白差差，初日照之光毳毳。遥瞻天竺立绵延，我欲游观足如系。平生兹游真冠绝，走笔成诗图快意。"
        },
        {
            "标题": "废苑见牡丹黄色者",
            "作者": "汪元量",
            "内容": "西园兵后草茫茫，亭北犹存御爱黄。晴日暖风生百媚，不知作意为谁香。"
        },
        {
            "标题": "废宅",
            "作者": "汪元量",
            "内容": "王侯多第宅，草满玉阑干。纵有春光在，人谁看牡丹。"
        },
        {
            "标题": "封丘",
            "作者": "汪元量",
            "内容": "今夜宿封丘，明朝过汴州。云横遮远塞，水落见长洲。树折枣初剥，藤枯瓜未收。倾囊沽一斗，聊以慰羁愁。"
        },
        {
            "标题": "凤州歌",
            "作者": "汪元量",
            "内容": "去路迢迢入两当，三千三百到华阳。黄花川上黄花驿，千百猿声断客肠。"
        },
        {
            "标题": "凤鸾双舞",
            "作者": "汪元量",
            "内容": "慈元殿、薰风宝鼎，喷香云飘坠。环立翠羽，双歌丽词，舞腰新束，舞缨新缀。金莲步、轻摇彩凤儿，翩翻作戏。便似月里仙娥谪来，人间天上，一番游戏。\n\n圣人乐意。任乐部、DB41韶声沸。众妃欢也，渐调笑微醉。竞奉霞觞，深深愿、圣母寿如松桂。迢递。更万年千岁。"
        },
        {
            "标题": "凤州",
            "作者": "汪元量",
            "内容": "凤州山馆有清辉，古木扶疏散陆离。红尾锦鸡鸣古埭，绿头花鸭盪幽池。荷声策策秋来后，桂影团团月上时。病马啮荄思故枥，惊乌绕树宿何枝。三分割据人如梦，满目兴亡客自痴。走笔成诗聊纪实，岷峨风土出蹲鸱。"
        },
        {
            "标题": "凤州歌",
            "作者": "汪元量",
            "内容": "凤州南去是南岐，大散横盘势更危。跃马紫金河畔路，万株杨柳撒金丝。"
        },
        {
            "标题": "宫人为尼",
            "作者": "汪元量",
            "内容": "白发今如此，无依实可怜。圣恩空旧想，佛相又新圆。镜晓容颜别，钟昏梦寐悬。百年心上事，怀古泪涟涟。"
        },
        {
            "标题": "花蕊夫人故宅二首",
            "作者": "汪元量",
            "内容": "宅前宅后好青山，零落重门半掩关。玉貌久归天上去，宫词百首落人间。"
        },
        {
            "标题": "孤山和李鹤田",
            "作者": "汪元量",
            "内容": "湖上悲风舞白杨，英雄凋尽只堪伤。花飞废苑怜铜马，草没荒坟卧石羊。人在醉中春已晚，客於愁处日偏长。林西楼观青红湿，又逊僧官燕梵王。"
        },
        {
            "标题": "斡鲁垛观猎",
            "作者": "汪元量",
            "内容": "黑风满天红日出，千里万里栖寒烟。快鹰已落蓟水畔，猎马更在燕山前。白旄黄钺左右绕，氈房殿帐东西旋。海青眇然从此去，天鹅正坠阴崖巅。"
        },
        {
            "标题": "阴山观猎和赵待制回文",
            "作者": "汪元量",
            "内容": "围猎看人放海青，黑山峡口路交横。飞鸿雨湿云天远，去马风寒雪塞平。归客北边关柝击，过军西畔寨灯明。巍巍殿帐氈房暖，衣铁冷深更鼓鸣。"
        },
        {
            "标题": "观鱼台",
            "作者": "汪元量",
            "内容": "高台留古迹，不见隐公游。白日悲风起，清河逆水流。潜鱼投别浦，狡兔据荒丘。应笑臧僖伯，何如谏得休。"
        },
        {
            "标题": "小桃源入三岩观鱼",
            "作者": "汪元量",
            "内容": "眉州城外小桃源，行入三岩涧水喧。人近碧潭才抚掌，唤鱼出沿跳龙门。"
        },
        {
            "标题": "太常引·广寒宫殿五云边",
            "作者": "汪元量",
            "内容": "广寒宫殿五云边。看天上、烛金莲。香袅御炉烟。拥彩仗、千官肃然。世间王母，月中仙子，花甲一周天。乐指沸华年，更福寿，千年万年。"
        },
        {
            "标题": "余将南归燕赵诸公子携妓把酒钱别醉中作把酒",
            "作者": "汪元量",
            "内容": "我把酒，听君歌。美人娟娟花灼灼，月照金樽光绰约。有酒有歌君亦愁，把酒听歌君亦乐。我有鹦鹉杯，君有鸬鹚杓。一杯一杯复一杯，酒尽还沽共君酌。我把酒，听君歌。天不荒，地不老，人生百年休草草。对花对酒且高歌，盖世功名亦枯槁。满堂金玉守者谁，万事何如酒杯好。君不见巢父许由空洗耳，伯夷叔齐空饿死。范蠡扁舟挟西子，五湖风浪兼天起。又不见相如怀璧空归来，廉颇善饭何壮哉。谢安携妓入东山，苍生望望霖雨乾。把酒劝君饮，请君为我歌。燕昭筑台金满地，郭隗登台多意气。刘琨梦里起听鸡，班超万里封侯归。吾不见浣花溪头老翁哭，白首为儒守茅屋。"
        },
        {
            "标题": "岁暮过信州灵溪",
            "作者": "汪元量",
            "内容": "不弹长铗叹无车，独倚枯筇面碧虚。兵破乡村人住少，火烧桥道客行疏。云低天阔鹰呼隼，水落溪喧獭趁鱼。东骛西驰归未得，明朝又是岁将除。"
        },
        {
            "标题": "阆州",
            "作者": "汪元量",
            "内容": "阆州城南海棠溪，客子不可无新诗。正嫌风搅浪花碎，更被雨冲云叶垂。野鸥出没底心性，山禽飞舞犹威仪。江南或问阆州景，锦屏山水天下奇。"
        },
        {
            "标题": "杭州杂诗和林石田",
            "作者": "汪元量",
            "内容": "烽火来千里，狼烟度六桥。岭寒苍兕叫，江晓白鱼跳。壮士披金甲，佳人弄玉箫。偶余尊酒在，聊以永今朝。"
        },
        {
            "标题": "杭州杂诗和林石田",
            "作者": "汪元量",
            "内容": "日月往来谷，乾坤生杀机。江春蛟妾舞，塞暖雁奴归。逆旅诗添债，愁城酒破围。如何秦相国，昨夜{左火右鸟}韩非。"
        },
        {
            "标题": "杭州杂诗和林石田",
            "作者": "汪元量",
            "内容": "石田林处士，吟境静无尘。乱后长如醉，愁来不为贫。饭蔬留好客，笔砚老斯人。近法秦州体，篇篇妙入神。"
        },
        {
            "标题": "杭州杂诗和林石田",
            "作者": "汪元量",
            "内容": "先生忘富贵，久客幸平安。发已千茎白，心犹一寸丹。衣冠前进士，家世旧郎官。醉入乌程里，吟登李杜坛。"
        },
        {
            "标题": "杭州杂诗和林石田",
            "作者": "汪元量",
            "内容": "天目丝丝雨，江头翦翦风。鼓鞞千艇合，刁斗万家同。金马怜焦土，铜驼压草丛。杞天愁欲堕，黑入太阴中。"
        },
        {
            "标题": "杭州杂诗和林石田",
            "作者": "汪元量",
            "内容": "世变长椎髻，时更短后衣。魏庭翁仲泣，唐殿子孙非。树秃鸦争集，梁空燕自归。断桥春已暮，无赖柳花飞。"
        },
        {
            "标题": "杭州杂诗和林石田",
            "作者": "汪元量",
            "内容": "春去雨方歇，水流花自飞。人生蝼蚁梦，世道犬羊衣。日月东西驿，乾坤阖闢扉。斯令无二子，空有首阳薇。"
        },
        {
            "标题": "杭州杂诗和林石田",
            "作者": "汪元量",
            "内容": "吟身春共瘦，独立望江亭。越水荒荒白，吴山了了青。军降欣解甲，民喜罢抽丁。拍碎阑干曲，吞声血泪零。"
        },
        {
            "标题": "杭州杂诗和林石田",
            "作者": "汪元量",
            "内容": "逃难藏深隐，重逢出近诗。乾坤一反掌，今古两愁眉。我作新亭泣，君生旧国悲。向来行乐地，夜雨走狐狸。"
        },
        {
            "标题": "杭州杂诗和林石田",
            "作者": "汪元量",
            "内容": "陵庙成焦土，宫墙没野蒿。亡秦皆赵李，佐汉独萧曹。国子乘黄贵，山人著白高。飞埃犹黯黯，逝水正滔滔。"
        },
        {
            "标题": "杭州杂诗和林石田",
            "作者": "汪元量",
            "内容": "假途虞灭虢，尝胆越吞吴。黑白一棋局，方圆八阵图。是翁犹矍铄，诸老自揶揄。喟叹投麟笔，悲歌击唾壶。"
        },
        {
            "标题": "杭州杂诗和林石田",
            "作者": "汪元量",
            "内容": "此夕知何夕，游船杂战船。山河空百二，宫阙漫三千。雨歇云垂地，潮平水接天。惜哉无祖逖，谁肯著先鞭。"
        },
        {
            "标题": "杭州杂诗和林石田",
            "作者": "汪元量",
            "内容": "有客肠回九，无人发握三。关中新约法，江左旧清谈。铁骑来天北，楼船过海南。一枝巢越鸟，八茧熟吴蚕。"
        },
        {
            "标题": "杭州杂诗和林石田",
            "作者": "汪元量",
            "内容": "蠋也吞声哭，潜行到水头。人谁包马革，子独衣羊裘。水面生何益，南冠死则休。百年如过翼，抚掌笑孙刘。"
        },
        {
            "标题": "杭州杂诗和林石田",
            "作者": "汪元量",
            "内容": "静看从衡士，番成买卖儿。禁中惊战鼓，城上出降旗。魏操非无汉，唐渊不有隋。从兹更革后，宁复太平期。"
        },
        {
            "标题": "杭州杂诗和林石田",
            "作者": "汪元量",
            "内容": "一春云羃羃，三月雨淋淋。鱼菜不归市，莺花空满林。人行官巷口，军簇御街心。老子猖狂甚，犹歌梁甫吟。"
        },
        {
            "标题": "杭州杂诗和林石田",
            "作者": "汪元量",
            "内容": "如此只如此，无聊酒一樽。江山犹昨日，笳鼓又新元。黑潦迷行路，黄埃入禁门。皋亭山顶上，百万汉军屯。"
        },
        {
            "标题": "杭州杂诗和林石田",
            "作者": "汪元量",
            "内容": "偶出西湖士，新蒲缘未齐。携来鳊缩项，买得蟹团脐。问酒入新店，唤船行旧隄。乱离多杀戮，水畔几人啼。"
        },
        {
            "标题": "杭州杂诗和林石田",
            "作者": "汪元量",
            "内容": "天也今如此，人乎可奈何。台边西子去，宫里北人过。玉树歌方息，金铜泪已多。旌旗遮御路，舟楫满官河。"
        },
        {
            "标题": "杭州杂诗和林石田",
            "作者": "汪元量",
            "内容": "蹑足封韩信，剖心嗔比干。河山千古泪，风雨一番寒。世指鹿为马，人呼鸟作鸾。江头潮汹汹，城脚水漫漫。"
        },
        {
            "标题": "满江红 和王昭仪韵",
            "作者": "汪元量",
            "内容": "天上人家，醉王母、蟠桃春色。被午夜、漏声催箭，晓光侵阙。花覆千官鸾阁外，香浮九鼎龙楼侧。恨黑风、吹雨湿霓裳，歌声歇。\n\n人去后，书应绝。肠断处，心难说。更那堪杜宇，满山啼血。事去空流东汴水，愁来不见西湖月。有谁知、海上泣婵娟，菱花缺。"
        },
        {
            "标题": "和徐雪江即事",
            "作者": "汪元量",
            "内容": "万里起青烟，旌旗若涌泉。国家开气数，陵谷见推迁。避难浑无地，偷生赖有天。夜来闻大母，已自纳降笺。"
        },
        {
            "标题": "浙江亭和徐雪江",
            "作者": "汪元量",
            "内容": "朱甍突兀倚云寒，潮打孤城寂寞还。荒草断烟新驿路，夕阳古木旧江山。英雄聚散阑干外，今古兴亡欸乃间。一曲尊前空击剑，西风白发泪斑斑。"
        },
        {
            "标题": "听徐雪江琴",
            "作者": "汪元量",
            "内容": "徐卿寒夜弹玉琴，冻云妒月波澄阴。海上神峰削幽翠，十二楼前玉妃坠。湘娥素女相对泣，翠竹苍梧泪痕湿。幽兰不香蕙花死，千愁万怨青枫里。风敲叶脱雨如啸，百鸟喧啾孤凤叫。老龙吐珠亦洒洒，山鬼摇闩走堂下。徐卿徐卿且停手，呼儿割鸡酌春酒。曲高调古人不识，侧耳西楼咽筝笛。"
        },
        {
            "标题": "衡山道中寄平远赵宣慰",
            "作者": "汪元量",
            "内容": "回雁峰前问讯，楚江几度兰香。望美人兮何许，水云隔断潇湘。"
        },
        {
            "标题": "后主庙",
            "作者": "汪元量",
            "内容": "汉贼不两立，英雄恨不平。孔明劳已死，仲达走还生。双剑鹰鹯急，三秦虎豹横。东南无霸气，恢复恐难行。"
        },
        {
            "标题": "湖山堂",
            "作者": "汪元量",
            "内容": "高堂寂寞半开门，草没颓墙竹满园。雨过湖天笼白昼，云归山市锁黄昏。忘机今古鸥来往，说梦兴亡燕语言。行尽六桥吟更好，万松岭上一声猿。"
        },
        {
            "标题": "湖州歌九十八首 其九十三",
            "作者": "汪元量",
            "内容": "九重蕡烛照帘栊，三殿乘舆去贺冬。金面垂慈多喜色，史官书瑞奉年丰。"
        },
        {
            "标题": "湖州歌九十八首 其十五",
            "作者": "汪元量",
            "内容": "晓来宫櫂去如飞，掠削鬟云浅画眉。风雨凄凄能自遣，三三五五坐弹棋。"
        },
        {
            "标题": "湖州歌九十八首 其七十",
            "作者": "汪元量",
            "内容": "皇帝初开第一筵，天颜问劳思绵绵。大元皇后同茶饭，宴罢归来月满天。"
        },
        {
            "标题": "湖州歌九十八首 其七十五",
            "作者": "汪元量",
            "内容": "第六筵开在禁庭，蒸麋烧鹿荐杯行。三宫满饮天颜喜，月下笙歌入旧城。"
        },
        {
            "标题": "湖州歌九十八首 其八十三",
            "作者": "汪元量",
            "内容": "每月支粮万石钧，日支羊肉六千斤。御厨请给葡萄酒，别赐天鹅与野麕。"
        },
        {
            "标题": "湖州歌九十八首 其八十七",
            "作者": "汪元量",
            "内容": "三殿加餐强自宽，内家日日问平安。大元皇后来相探，特赐丝紬二百单。"
        },
        {
            "标题": "湖州歌九十八首 其四十一",
            "作者": "汪元量",
            "内容": "可怜河畔草青青，锦缆牵江且缓行。爱此淮南山水好，问天乞得片时晴。"
        },
        {
            "标题": "湖州歌九十八首 其五十四",
            "作者": "汪元量",
            "内容": "船泊邳州古岸傍，斜风细雨送昏黄。美人十二船中坐，犹把金猊炷好香。"
        },
        {
            "标题": "湖州歌九十八首 其七十四",
            "作者": "汪元量",
            "内容": "第五华筵正大宫，辘轳引酒吸长虹。金盘堆起胡羊肉，御指三千响碧空。"
        },
        {
            "标题": "湖州歌九十八首 其三十六",
            "作者": "汪元量",
            "内容": "两淮极目草芊芊，野渡灰余屋数椽。兵马渡江人走尽，民船拘敛作官船。"
        },
        {
            "标题": "湖州歌九十八首 其八",
            "作者": "汪元量",
            "内容": "锦颿高揭绣帘开，鼍鼓声悲凤管哀。月子纤纤云里见，吴江不尽暮潮来。"
        },
        {
            "标题": "湖州歌九十八首 其一",
            "作者": "汪元量",
            "内容": "丙子正月十有三，挝鞞伐鼓下江南。臯亭山上青烟起，宰执相看似醉酣。"
        },
        {
            "标题": "湖州歌九十八首 其十八",
            "作者": "汪元量",
            "内容": "京口沿河卖酒家，东边杨柳北边花。柳摇花谢人分散，一向天涯一海涯。"
        },
        {
            "标题": "湖州歌九十八首 其六十五",
            "作者": "汪元量",
            "内容": "日中转柁到河间，万里羁人强自宽。此夜此歌如此酒，长安月色好谁看。"
        },
        {
            "标题": "湖州歌九十八首 其七十二",
            "作者": "汪元量",
            "内容": "第三筵开在蓬莱，丞相行杯不放杯。割马烧羊熬解粥，三宫宴罢谢恩回。"
        },
        {
            "标题": "湖州歌九十八首 其八十六",
            "作者": "汪元量",
            "内容": "雪里天家赐炕羊，两壶九醖紫霞觞。三宫夜给千条烛，更赐高丽黑玉香。"
        },
        {
            "标题": "湖州歌九十八首 其十一",
            "作者": "汪元量",
            "内容": "昨夜三更泪湿腮，伍胥何事梦中来。三宫从此相分别，自勒潮头白马回。"
        },
        {
            "标题": "湖州歌九十八首 其五十九",
            "作者": "汪元量",
            "内容": "琵琶切切更嘈嘈，高柳群蝉遂不号。一片夕阳无限好，汶河西上酒楼高。"
        },
        {
            "标题": "湖州歌九十八首 其九",
            "作者": "汪元量",
            "内容": "一出宫门上画船，红红白白艳神仙。山长水远愁无那，又见江南月上弦。"
        },
        {
            "标题": "湖州歌九十八首 其四十",
            "作者": "汪元量",
            "内容": "凤管龙笙处处吹，都民欣乐太平时。宫娥不识兴亡事，犹唱宣和御制词。"
        },
        {
            "标题": "湖州歌九十八首 其五十二",
            "作者": "汪元量",
            "内容": "北风吹雨入篷间，宫女腰肢瘦怯寒。阿监隔船相借问，计程今日到淮安。"
        },
        {
            "标题": "湖州歌九十八首 其七十七",
            "作者": "汪元量",
            "内容": "第八筵开在北亭，三宫丰燕已恩荣。诸行百戏都呈艺，乐局伶官叫点名。"
        },
        {
            "标题": "湖州歌九十八首 其三十四",
            "作者": "汪元量",
            "内容": "宰执连镳向北行，淮南夜夜鬼灯青。虽然适意无南北，生死难逃筛下星。"
        },
        {
            "标题": "湖州歌九十八首 其八十一",
            "作者": "汪元量",
            "内容": "僧道恩荣已受封，上庠儒者亦恩隆。福王又拜平原郡，幼主新封瀛国公。"
        },
        {
            "标题": "湖州歌九十八首 其三",
            "作者": "汪元量",
            "内容": "殿上群臣默不言，伯颜丞相趣降笺。三宫共在珠帘下，万骑虬须绕殿前。"
        },
        {
            "标题": "湖州歌九十八首 其四十九",
            "作者": "汪元量",
            "内容": "长淮风定浪涛宽，锦櫂摇摇上下湾。兵后人烟绝稀少，可胜战骨白如山。"
        },
        {
            "标题": "湖州歌九十八首 其八十五",
            "作者": "汪元量",
            "内容": "客中忽忽又重阳，满酌葡萄当菊觞。谢后已叨新圣旨，谢家田土免输粮。"
        },
        {
            "标题": "湖州歌九十八首 其四十六",
            "作者": "汪元量",
            "内容": "宫人夜泊近人家，瞥见红榴三四丫。犹说初离行在所，玉阑无数牡丹花。"
        },
        {
            "标题": "湖州歌九十八首 其八十八",
            "作者": "汪元量",
            "内容": "万里修途似梦中，天家赐予意无穷。昭仪别馆香云暖，自把诗书授国公。"
        },
        {
            "标题": "湖州歌九十八首 其二十六",
            "作者": "汪元量",
            "内容": "九出琼花一夜开，无双亭曲小徘徊。可怜后土空祠宇，望断韦郎不见来。"
        },
        {
            "标题": "湖州歌九十八首 其七十九",
            "作者": "汪元量",
            "内容": "第十琼筵敞禁庭，两厢丞相把壶瓶。君王自劝三宫酒，更送天香近玉屏。"
        },
        {
            "标题": "湖州歌九十八首 其二十五",
            "作者": "汪元量",
            "内容": "风雨声中听櫂歌，山炰野馔奈愁何。雪花淮白甜如蜜，不减江珧滋味多。"
        },
        {
            "标题": "湖州歌九十八首 其十",
            "作者": "汪元量",
            "内容": "太湖风卷浪头高，锦柁摇摇坐不牢。靠著篷窗垂两目，船头船尾烂弓刀。"
        },
        {
            "标题": "湖州歌九十八首 其五十八",
            "作者": "汪元量",
            "内容": "一更船泊郓州城，城外巡军夜柝鸣。如此月圆如此客，犹能把酒到天明。"
        },
        {
            "标题": "湖州歌九十八首 其七十三",
            "作者": "汪元量",
            "内容": "第四排筵在广寒，葡萄酒酿色如丹。并刀细割天鸡肉，宴罢归来月满鞍。"
        },
        {
            "标题": "湖州歌九十八首 其六十九",
            "作者": "汪元量",
            "内容": "会同馆里紫蒙茸，兰麝飘来阵阵风。箫鼓沸天回雁舞，黄罗帐幔燕三宫。"
        },
        {
            "标题": "湖州歌九十八首 其二十三",
            "作者": "汪元量",
            "内容": "晓来潮信暂相留，满耳惊涛愁复愁。月殿不知何处在，锦帆摇曳到扬州。"
        },
        {
            "标题": "湖州歌九十八首 其六十七",
            "作者": "汪元量",
            "内容": "恰到杨村旧马头，北风吹雨便成秋。呜呜鬼物败人兴，掩却篷窗且睡休。"
        },
        {
            "标题": "湖州歌九十八首 其九十四",
            "作者": "汪元量",
            "内容": "晓望燕云正雪天，闭门氈帐恣高眠。内家遗钞三千锭，添赐三宫日用钱。"
        },
        {
            "标题": "湖州歌九十八首 其五十六",
            "作者": "汪元量",
            "内容": "歌风台畔水沄沄，地面官人馈酒荤。宫女上船嬉一霎，不禁尘土污衣裙。"
        },
        {
            "标题": "湖州歌九十八首 其二十",
            "作者": "汪元量",
            "内容": "一片淮山落照中，开船忽遇打头风。行军元帅传言语，别拨官军下浙东。"
        },
        {
            "标题": "湖州歌九十八首 其九十七",
            "作者": "汪元量",
            "内容": "两下金幱障御阶，异香缥缈五门开。都人罢市从容立，迎接南朝驸马来。"
        },
        {
            "标题": "湖州歌九十八首 其七十六",
            "作者": "汪元量",
            "内容": "第七筵排极整齐，三宫游处软舆提。杏浆新沃烧熊肉，更进鹌鹑野雉鸡。"
        },
        {
            "标题": "湖州歌九十八首 其六十",
            "作者": "汪元量",
            "内容": "锦帆百幅碍斜阳，遥望陵州里许长。车马争驰迎把盏，走来船上看花娘。"
        },
        {
            "标题": "湖州歌九十八首 其二十四",
            "作者": "汪元量",
            "内容": "金屋煌煌丽九天，朝歌夜舞艳神仙。寻常只道西湖好，不识淮南是极边。"
        },
        {
            "标题": "湖州歌九十八首 其五十一",
            "作者": "汪元量",
            "内容": "邵伯津头闸未开，山城鼓角不胜哀。一川霞锦供行客，且掬荷香进酒杯。"
        },
        {
            "标题": "湖州歌九十八首 其六十六",
            "作者": "汪元量",
            "内容": "长芦转柁是通津，尽是东西南北人。日暮烟花箫鼓闹，红楼烂醉楚州春。"
        },
        {
            "标题": "湖州歌九十八首 其三十八",
            "作者": "汪元量",
            "内容": "青天淡淡月荒荒，两岸淮田尽战场。宫女不眠开眼坐，更听人唱哭襄阳。"
        },
        {
            "标题": "湖州歌九十八首 其八十",
            "作者": "汪元量",
            "内容": "一人不杀谢乾坤，万里来来谒帝阍。高下受官随品从，九流艺术亦沾恩。"
        },
        {
            "标题": "湖州歌九十八首 其二十二",
            "作者": "汪元量",
            "内容": "一半淮江半浙江，怒潮日夜自相撞。扬州昨夜军书至，说道淮安未肯降。"
        },
        {
            "标题": "湖州歌九十八首 其五十三",
            "作者": "汪元量",
            "内容": "宝应城南柳数枝，葭墙艾席是民居。眼前境逆没诗兴，忽有小舟来卖鱼。"
        },
        {
            "标题": "西湖旧梦",
            "作者": "汪元量",
            "内容": "六花飞舞似鹅毛，丞相身穿御赐袍。不念长安有贫者，下湖打鼓饮羊羔。"
        },
        {
            "标题": "湖州歌九十八首 其九十一",
            "作者": "汪元量",
            "内容": "江南郡守列金阶，内里华筵日日排。文武官僚多二品，还乡尽带虎头牌。"
        },
        {
            "标题": "湖州歌九十八首 其五十七",
            "作者": "汪元量",
            "内容": "新济州来旧济州，柳门西畔两三鸥。酒边笑谑消长日，弄竹弹丝尽胜流。"
        },
        {
            "标题": "湖州歌九十八首 其二十八",
            "作者": "汪元量",
            "内容": "官军两岸护龙丹，麦饭鱼羹进不休。宫女垂头空作恶，暗抛珠泪落船头。"
        },
        {
            "标题": "湖州歌九十八首 其四十四",
            "作者": "汪元量",
            "内容": "篷窗倚坐酒微酣，淮水无波似蔚蓝。双橹咿哑摇不住，望中犹自是江南。"
        },
        {
            "标题": "湖州歌九十八首 其三十九",
            "作者": "汪元量",
            "内容": "翠鬟半亸倦梳妆，杨柳风前阵阵凉。弦索懒拈缩纤手，龙涎犹嚼口脂香。"
        },
        {
            "标题": "湖州歌九十八首 其四十三",
            "作者": "汪元量",
            "内容": "拨尽琵琶意欲悲，新愁旧梦两依依。江楼吹笛三更后，细雨灯前醉玉妃。"
        },
        {
            "标题": "湖州歌九十八首 其六十三",
            "作者": "汪元量",
            "内容": "船到沧州且少留，客来同上酒家楼。沿河树折枣初剥，满地藤枯瓜未收。"
        },
        {
            "标题": "湖州歌九十八首 其七十八",
            "作者": "汪元量",
            "内容": "第九筵开尽帝妃，三宫端坐受金卮。须臾殿上都酣醉，拍手高歌舞雁儿。"
        },
        {
            "标题": "湖州歌九十八首 其三十二",
            "作者": "汪元量",
            "内容": "芦荻飕飕风乱吹，战场白骨暴沙泥。淮南兵后人烟绝，新鬼啾啾旧鬼啼。"
        },
        {
            "标题": "湖州歌九十八首 其六十一",
            "作者": "汪元量",
            "内容": "兀兀篷窗坐似禅，景州城外更凄然。官河宛转无风力，马曳驴拖鼓子船。"
        },
        {
            "标题": "湖州歌九十八首 其四十八",
            "作者": "汪元量",
            "内容": "江头杨柳舞婆娑，万马成群啮短莎。北客醉中齐拍手，隔船又唱采茶歌。"
        },
        {
            "标题": "湖州歌九十八首 其八十四",
            "作者": "汪元量",
            "内容": "三宫寝室异香飘，貂鼠氈帘锦绣标。花毯褥裀三万件，织金凤被八千条。"
        },
        {
            "标题": "湖州歌九十八首 其七",
            "作者": "汪元量",
            "内容": "十数年来国事乖，大臣无计逐时挨。三宫今日燕山去，春草萋萋上玉阶。"
        },
        {
            "标题": "湖州歌九十八首 其三十",
            "作者": "汪元量",
            "内容": "太皇太后过江都，遥指淮山似画图。抛却故家风雨外，夜来归梦绕西湖。"
        },
        {
            "标题": "湖州歌九十八首 其十六",
            "作者": "汪元量",
            "内容": "暮雨潇潇酒力微，江头杨柳正依依。宫娥抱膝船窗坐，红泪千行湿绣衣。"
        },
        {
            "标题": "湖州歌九十八首 其十三",
            "作者": "汪元量",
            "内容": "金陵昨夜有降书，更说扬州一战输。淮北淮南清未了，又添军马下东吴。"
        },
        {
            "标题": "湖州歌九十八首 其八十九",
            "作者": "汪元量",
            "内容": "万里羇孤夜忆家，边城吹角更吹笳。须臾敕使传言语，今日天庭赏雪花。"
        },
        {
            "标题": "湖州歌九十八首 其二十七",
            "作者": "汪元量",
            "内容": "两淮战鼓不停挝，万骑精兵赛夜叉。破阵焚舟弹指顷，汉人犹悮夏爷爷。"
        },
        {
            "标题": "湖州歌九十八首 其五十五",
            "作者": "汪元量",
            "内容": "徐州城上觅黄楼，四壁诗章读不休。更欲登台看戏马，州官攜酒共嬉游。"
        },
        {
            "标题": "湖州歌九十八首 其三十五",
            "作者": "汪元量",
            "内容": "更阑炙烛绣檐遮，卸却金钿与翠花。心似乱丝眠不得，江楼中夜咽悲笳。"
        },
        {
            "标题": "湖州歌九十八首 其七十一",
            "作者": "汪元量",
            "内容": "第二筵开入九重，君王把酒劝三宫。驼峰割罢行酥酪，又进雕盘嫩韭葱。"
        },
        {
            "标题": "湖州歌九十八首 其二十一",
            "作者": "汪元量",
            "内容": "扬子江头潮退迟，三宫船傍钓鱼矶。须臾风定过江去，不奈林间杜宇啼。"
        },
        {
            "标题": "湖州歌九十八首 其二十九",
            "作者": "汪元量",
            "内容": "都人不识有干戈，罗绮丛中乐事多。一夜月明天漠漠，汉人歌罢楚人歌。"
        },
        {
            "标题": "湖州歌九十八首 其六十四",
            "作者": "汪元量",
            "内容": "牙樯暂住献州城，鹭去鸥来管送迎。卧笑宫人掷骰子，金钱痴咒卜输赢。"
        },
        {
            "标题": "湖州歌九十八首 其四十七",
            "作者": "汪元量",
            "内容": "丝雨绵云五月寒，淮堧遗老笑儒冠。行军元帅来相探，折送驼峰炙一盘。"
        },
        {
            "标题": "湖州歌九十八首 其九十六",
            "作者": "汪元量",
            "内容": "夜来酒醒四更过，渐觉衾裯冷气多。踏雪敲门双敕使，传言太子送天鹅。"
        },
        {
            "标题": "湖州歌九十八首 其十九",
            "作者": "汪元量",
            "内容": "满船明月夜鸣榔，船上宫人烧夜香。好是烧香得神力，片帆稳送到渔阳。"
        },
        {
            "标题": "湖州歌九十八首 其二",
            "作者": "汪元量",
            "内容": "万马如云在外间，玉阶仙仗罢趋班。三宫北面议方定，遣使臯亭慰伯颜。"
        },
        {
            "标题": "湖州歌九十八首 其六十二",
            "作者": "汪元量",
            "内容": "灌州河水曲如弓，青草坪边路向东。船过州南忽奇绝，一如湖上藉花风。"
        },
        {
            "标题": "湖州歌九十八首 其十二",
            "作者": "汪元量",
            "内容": "受降城下草离离，寒食清明只自悲。汉寝秦陵何处在，莺花无主雨如丝。"
        },
        {
            "标题": "湖州歌九十八首 其十四",
            "作者": "汪元量",
            "内容": "铁瓮城头马乱嘶，金陵城下砲如飞。黑风卷地鼓鼙急，昨夜常州又受围。"
        },
        {
            "标题": "湖州歌九十八首 其五十",
            "作者": "汪元量",
            "内容": "使臣开闸过高邮，杨柳丝丝拂去舟。宫女开篷犹自笑，閒抛金弹打沙鸥。"
        },
        {
            "标题": "湖州歌九十八首 其九十二",
            "作者": "汪元量",
            "内容": "四川昝帅尚粗豪，万马来燕贡一遭。奏授虎符三百面，内家更赐织金袍。"
        },
        {
            "标题": "湖州歌九十八首 其三十一",
            "作者": "汪元量",
            "内容": "万骑横江泣鼓鞞，千枝画角一行吹。淮南今夜好明月，船上美人空泪垂。"
        },
        {
            "标题": "湖州歌九十八首 其九十",
            "作者": "汪元量",
            "内容": "雪子飞飞塞面寒，地炉石炭共团栾。天家赐酒十银瓮，熊掌天鹅三玉盘。"
        },
        {
            "标题": "湖州歌九十八首 其三十七",
            "作者": "汪元量",
            "内容": "宫人清夜按瑶琴，不识明妃出塞心。十八拍中无限恨，转弦又奏广陵音。"
        },
        {
            "标题": "湖州歌九十八首 其六十八",
            "作者": "汪元量",
            "内容": "满朝宰相出通州，迎接三宫晏不休。六十里天围锦帐，素车白马月中游。"
        },
        {
            "标题": "湖州歌九十八首 其九十五",
            "作者": "汪元量",
            "内容": "东宫雪里燕三宫，妃子殷勤把酒锺。百十箜篌弹玉指，两行珠翠击金镛。"
        },
        {
            "标题": "湖州歌九十八首 其十七",
            "作者": "汪元量",
            "内容": "晓鬓鬅忪懒不梳，忽听人说是南徐。手中明镜抛船上，半揭篷窗看打鱼。"
        },
        {
            "标题": "花石纲",
            "作者": "汪元量",
            "内容": "假山虽假总非真，未必中间可隐身。若使此山身可隐，上皇不作远行人。"
        },
        {
            "标题": "湖州歌九十八首",
            "作者": "汪元量",
            "内容": "青天澹澹月荒荒，两岸淮田尽战场。宫女不眠开眼坐，更听人唱哭襄阳。"
        },
        {
            "标题": "湖州歌九十八首",
            "作者": "汪元量",
            "内容": "太肖风起浪头高，锦柁摇摇坐不牢。靠著篷窗垂两目，船头船尾烂弓刀。"
        },
        {
            "标题": "花蕊夫人故宅二首",
            "作者": "汪元量",
            "内容": "千古风流一梦中，江山阅尽几英雄。芙蓉城里家何在，花蕊夫人宅已空。"
        },
        {
            "标题": "华清池",
            "作者": "汪元量",
            "内容": "一夜春寒事可知，海棠无地避风吹。温泉自向东流去，不管飞红出禁池。"
        },
        {
            "标题": "画溪酒边",
            "作者": "汪元量",
            "内容": "夜来饮酒醉如何，酒醒方知事转多。赵国未衰廉蔺在，齐城将下郦韩过。鹊飞月树无依所，龙入风江漫作波。忽有好诗来眼底，画溪榔板唱渔歌。"
        },
        {
            "标题": "淮安水驿",
            "作者": "汪元量",
            "内容": "薄暮舟维杨柳隄，手攀杨柳立多时。汉儿快意歌荷叶，越女含愁舞柘枝。月溼江花和露泫，潮摇淮树带风悲。长亭一夜浑无寐，与空传杯更和诗。"
        },
        {
            "标题": "淮安水驿",
            "作者": "汪元量",
            "内容": "薄暮舟维杨柳堤，手攀杨柳立多时。汉儿快意歌荷叶，越女含愁舞柘枝。\n月湿江花和露泫，潮摇淮树带风悲。长亭一夜浑无寐，与客传杯更和诗。"
        },
        {
            "标题": "寰州道中",
            "作者": "汪元量",
            "内容": "穷荒六月天，地有一尺雪。孤儿可怜人，哀哀泪流血。书生不忍啼，尸坐愁欲绝。鼙鼓夜达明，角笳竞於邑。此时入骨寒，指堕肤亦裂。万里不同天，江南正炎热。"
        },
        {
            "标题": "昝元帅相拉浣花溪泛舟",
            "作者": "汪元量",
            "内容": "行都元帅千蹄马，腰佩角弓箭盈把。浣花溪头具小舟，击鼓吹箫行酒斝。舞腰嬝娜锦缠头，风吹金缕随东流。公孙弟子背面笑，拔剑一击蛟龙愁。万里桥西有茅屋，杜子当年来卜筑。湘江一醉不复归，四松寂寞擎寒玉。"
        },
        {
            "标题": "黄金台和吴实堂韵",
            "作者": "汪元量",
            "内容": "把酒上金台，伤心泪落杯。君臣难再得，天地不重来。古木巢苍鹘，残碑枕碧苔。倚阑休北望，万里起黄埃。"
        },
        {
            "标题": "幽州会同馆",
            "作者": "汪元量",
            "内容": "六花飞舞下天衢，万里羁人心正孤。收拾碎砖裨暖炕，掘穿平地结寒炉。行厨日给官中粟，递驿时供塞上酥。忽报传宣双敕使，王门今欲试齐竽。"
        },
        {
            "标题": "惠山值雨",
            "作者": "汪元量",
            "内容": "惠山寺里北人过，古柏茎茎伐尽柯。三世佛身犹破相，一泓泉水亦生波。山林虽乐无非乐，尘世多魔未是魔。举似于人何以故，坐檐閒看雨滂沱。"
        },
        {
            "标题": "越州歌二十首",
            "作者": "汪元量",
            "内容": "集芳园里策奇功，丞相南行面发红。留得紫绵三百曲，风吹雨打并右空。"
        },
        {
            "标题": "济渎",
            "作者": "汪元量",
            "内容": "玉简投潭洞，金樽出石隈。龙光蟠窟宅，蜃气结楼台。卷地风雷起，掀天雨雹来。人间为济渎，水底即蓬莱。"
        },
        {
            "标题": "寄李鹤田",
            "作者": "汪元量",
            "内容": "文江别后又三年，别后三年诗几篇。老去莫思身外事，命穷甘作饮中仙。天阴雨溼龙归海，云淡风轻鹤在田。回首西湖湖上路，新蒲细柳为谁妍。"
        },
        {
            "标题": "寄赵青山同舍档四首",
            "作者": "汪元量",
            "内容": "谢傅东山喜劫棋，刘生南岳怕联诗。君侯自有通身胆，用舍行藏且顺时。"
        },
        {
            "标题": "寄赵青山同舍档四首",
            "作者": "汪元量",
            "内容": "聚嘲丛谤腐儒痴，江海漂零酒一卮。闲把至音调绿绮，朗吟新句写乌丝。"
        },
        {
            "标题": "寄赵青山同舍档四首",
            "作者": "汪元量",
            "内容": "短褐离披紫凤图，非扬非墨亦非儒。独怜后辈欺前辈，自笑今吾即故吾。"
        },
        {
            "标题": "寄赵青山同舍档四首",
            "作者": "汪元量",
            "内容": "六馆风流不可寻，形骸土木泪痕深。有时咄咄空书字，俗子宁知我辈心。"
        },
        {
            "标题": "蓟北春望",
            "作者": "汪元量",
            "内容": "江南二月蕨笋肥，江北客行殊未归。怕上西楼洒乡泪，东风吹雨湿征衣。"
        },
        {
            "标题": "嘉定府",
            "作者": "汪元量",
            "内容": "郡楼着眼蜀天宽，分得巴江水一湾。大小峨眉相对立，梨花山接海棠山。"
        },
        {
            "标题": "贾魏公府",
            "作者": "汪元量",
            "内容": "葛岭当年宰相家，游人不敢此行过。柳阴夹道莺成市，花影压阑蜂闹衙。六载襄阳围已解，三更鲁港事如何。栋梁今日皆焦士，新有园丁种火麻。"
        },
        {
            "标题": "贾魏公雪中下湖",
            "作者": "汪元量",
            "内容": "冻木号风雪满天，平章犹放下湖船。兽炉金帐羔儿美，不念襄阳已六年。"
        },
        {
            "标题": "贾魏公出师",
            "作者": "汪元量",
            "内容": "奏罢出师表，翻然辞庙堂。千艘空宝玉，万马下钱塘。□许命真主，欺孤欲假王。可能清海岱，宗社再昌唐。"
        },
        {
            "标题": "贾魏公府",
            "作者": "汪元量",
            "内容": "重门犹钉旧桃牌，惆怅行人去不回。万种好花环曲径，一泓流水绕香阶。高台已见胡羊走，乔木惟闻蜀鸟哀。檐外竹梅森似束，邻翁时剪作烧柴。"
        },
        {
            "标题": "九月九日堂红叶二首",
            "作者": "汪元量",
            "内容": "凤凰山上少人家，红叶漫山映落霞。却笑陶潜归栗里，东篱寂寞对黄花。"
        },
        {
            "标题": "九月九日堂红叶二首",
            "作者": "汪元量",
            "内容": "天平山木似花开，青女裁成锦绣堆。暂借秋光作春色，白衣解遣麴生来。"
        },
        {
            "标题": "幽州城南江乡园",
            "作者": "汪元量",
            "内容": "幽州城南花满溪，秋千摇颺高复低。吹笙击鼓园之西，金鞍马踏芳草堤。花娘满眼歌声齐，今日烂醉归去兮。"
        },
        {
            "标题": "幽州寒食游江乡园",
            "作者": "汪元量",
            "内容": "晓出城南信杖藜，江乡小圃百花开。侑尊妓女骑驴去，顶笠僧官跃马来。几架秋千红嬝娜，数行箫管绿低徊。隔河小艇人歌舞，摇荡春光不肯回。"
        },
        {
            "标题": "降香回燕",
            "作者": "汪元量",
            "内容": "一從得玉旨，勒马幽燕起。河北与河南，一万五千里。"
        },
        {
            "标题": "焦山",
            "作者": "汪元量",
            "内容": "焦山寺里白云堆，百尺危楼百尺台。持咒圣僧漂海去，寻访閒客渡江来。雷轰古树蜈公出，日转虚檐燕子回。案上楞严都好在，昆明又见有新灰。"
        },
        {
            "标题": "眉州借景亭",
            "作者": "汪元量",
            "内容": "巍亭借景引壶觞，元佑诗人翰墨香。苍峡雷霆龙意气，碧崖烟雨豹文章。隔邻修竹娟娟静，夹道枯桑冉冉黄。水泛帘栊檐影倒，风吹城堞角声长。巴童结束歌仍俊，蜀女腰脚舞亦狂。千古相望翁季在，眉山草木有辉光。"
        },
        {
            "标题": "锦江蜀先主庙",
            "作者": "汪元量",
            "内容": "国破人何在，宫名喜尚存。虽云蜀先主，犹是汉诸孙。吴魏不相下，关张岂少恩。崩年在三峡，遗恨满乾坤。"
        },
        {
            "标题": "文山丞相丙子自京口脱去变姓名作清江刘洙今",
            "作者": "汪元量",
            "内容": "昔年变姓走淮滨，虎豹從横独怆神。青海茫茫迷故国，黄尘黯黯泣孤臣。魏雎张禄梦中梦，越蠡陶朱身后身。今日相看论往事，刘洙元是姓文人。"
        },
        {
            "标题": "京口野望",
            "作者": "汪元量",
            "内容": "傍岸人家插酒旗，受降城下客行稀。南徐白昼虎成阵，北固黄昏鸦打围。乱后江山元历历，愁边杨柳极依依。櫂歌渔子无些事，网得时鱼换酒归。"
        },
        {
            "标题": "九日次周义山",
            "作者": "汪元量",
            "内容": "杜陵清瘦不禁寒，白发萧萧强笑欢。阶下决明难独立，庭前甘菊好谁看。一钱留得囊羞涩，九日沽来酒带酸。却忆大明朝谒罢，紫萸擎出赐千官。"
        },
        {
            "标题": "居延",
            "作者": "汪元量",
            "内容": "忆昔苏子卿，持节入异域。淹留十九年，风霜毒颜色。啮氈曾牧羝，跣足涉沙碛。日夕思汉君，恨不生羽翼。一朝天气清，持节入汉国。胤子生别离，回视如块砾。丈夫抱赤心，安肯泪沽臆。"
        },
        {
            "标题": "居拟苏武四首",
            "作者": "汪元量",
            "内容": "结发为新婚，恩爱相匹俦。欢乐殊未已，征夫忽西游。中夜起彷徨，仰视天汉流。众星正纵横，皓月澄中州。明发临古道，古道何悠悠。生死从此辞，握手泪不收。勉哉惜芳姿，毋使怀百忧。丈夫抱赤心，妇女安可留。"
        },
        {
            "标题": "出居庸关",
            "作者": "汪元量",
            "内容": "平生爱读书，反被读书误。今辰出长城，未知死何处。下马古战场，荆榛莽回互。群狐正從横，野枭号古树。黑云满天飞，白日翳复吐。移时风扬沙，人马俱失路。踌躇默吞声，聊歌远游赋。"
        },
        {
            "标题": "居拟苏武四首",
            "作者": "汪元量",
            "内容": "棠棣本同根，苏葩亦相联。谁谓忽远役，怀抱无由宣。况我骨肉亲，与子枝叶连。昔为双飞凫，今为孤飞鸢。徘徊复彷徨，感激涕泗涟。道路阻且远，四海霏尘烟。鹡鴒恐失群，绕树何翩翩。我有一斗酒，可以同笑言。去去从此辞，努力云中鞭。"
        },
        {
            "标题": "居拟苏武四首",
            "作者": "汪元量",
            "内容": "黄鹤一远举，千年方始归。众鸟念其群，哀鸣亦相依。彼美双鸳鸯，一旦生乖离。幸有盈尊酒，聊以与子违。请歌远游吟，慷慨声以悲。清商咽丝竹，激烈怆复悽。行人不可留，万里将何之。念子日已远，会念未有期。挽首长叹息，泪下沾我衣。安得生羽翰，与子成双飞。"
        },
        {
            "标题": "居拟苏武四首",
            "作者": "汪元量",
            "内容": "皎皎云间月，灼灼我室闾。酣歌美长夜，清辉丽高隅。征夫许报国，将使万里途。是时吹寒风，晨起驱行车。仰视天文乖，俯视长江殊。良友惜远别，执手相踟蹰。清时不屡好，嘉会难再娱。万里一失所，中道将何如。愿子著明誓，善保千金躯。"
        },
        {
            "标题": "卢奉御自上都回见访",
            "作者": "汪元量",
            "内容": "诗人骑马接官回，解后居庸怀抱开。冷地不禁风聒聒，炎天长见雪堆堆。昨宵我梦中南去，今日君从直北来。说尽穷阴无限事，呼童携酒上金台。"
        },
        {
            "标题": "客感和林石田",
            "作者": "汪元量",
            "内容": "细柳和烟无溼云，落花随水送归春。门东□□□应噪，江上白鸥谁肯驯。朱子不仁唐逆贼，□□□□诳汉忠。离亭一笛悲风急，君赋秦州□□□。"
        },
        {
            "标题": "开平",
            "作者": "汪元量",
            "内容": "冷霰撒行车，呻吟独搔首。须臾大如席，风卷半空走。母子鼻酸辛，依依自相守。书生倒行囊，沽来一樽酒。暂时借温和，耳热岂长久。万木无阴风，言语冰在口。氈房耿无眠，兀兀听刁斗。"
        },
        {
            "标题": "孔子旧宅",
            "作者": "汪元量",
            "内容": "奉出天家一瓣香，著鞭东鲁谒灵光。堂堂圣像垂龙袞，济济贤生列雁行。屋壁诗书今绝响，衣冠人物只堪伤。可怜杏老空坛上，惟有寒鸦口夕阳。"
        },
        {
            "标题": "浮丘道人招魂歌",
            "作者": "汪元量",
            "内容": "有弟有弟隔风雪，音信不通雁飞绝。独处空庐坐缧絏，短衣冻指不能结。天生男儿硬如铁，白刃飞空肢体裂。此时与汝成永诀，汝于何处收兄骨。呜呼三歌兮歌声咽，魂招不来泪流血。"
        },
        {
            "标题": "夔门驿",
            "作者": "汪元量",
            "内容": "宿酲未解据胡床，亭午披衣望麝香。三峡夜来天似水，百蛮秋后月如霜。洲前橘柚垂垂实，石上藤萝细细长。又欲拿舟过滟澦，黄牛白狗接高唐。"
        },
        {
            "标题": "李陵台",
            "作者": "汪元量",
            "内容": "伊昔李少卿，筑台望汉月。月落泪纵横，凄然肠断裂。当时不受死，心怀归汉阙。岂谓壮士身，中道有摧折。我行到寰州，悠然见突兀。下马登斯台，台荒草如雪。妖氛霭冥蒙，六合何恍惚。伤彼古豪雄，清泪泫不歇。吟君五言诗，朔风共呜咽。"
        },
        {
            "标题": "忠州荔枝楼小憩",
            "作者": "汪元量",
            "内容": "竟日扬鞭不暂闲，畏途叠叠是青山。西风吹落忠州去，锦绣窠中屋万间。"
        },
        {
            "标题": "利州",
            "作者": "汪元量",
            "内容": "云栈遥遥马不前，风吹红树带青烟。城因兵破悭歌舞，民为官差失井田。岩谷搜罗追猎户，江湖刻剥及渔船。酒边父老犹能说，五十年前好四川。"
        },
        {
            "标题": "临川水驿",
            "作者": "汪元量",
            "内容": "羊角山高锁战尘，春风吹草绿孤城。鹊巢逊与鸠夫妇，燕幙能容雁弟兄。今古废兴棋一著，萍蓬聚散酒三行。悲歌曲尽故人去，笛响长江月正明。"
        },
        {
            "标题": "眼儿媚·记得年时想荼",
            "作者": "汪元量",
            "内容": "记得年时想荼。蝴蝶满园飞。一双宝马，两行箫管，月下扶归。而今寂寞人何处，脉脉泪沾衣。空房独守，风穿帘子，雨隔窗儿。"
        },
        {
            "标题": "隆州",
            "作者": "汪元量",
            "内容": "歇马隆州借夕凉，壶中薄酒似酸汤。城濠寨屋偏栽柳，市井人家却种桑。官逼税粮多作孽，民穷田土尽抛荒。年来士子多差役，隶籍盐场与锦坊。"
        },
        {
            "标题": "隆庆府",
            "作者": "汪元量",
            "内容": "雁山突兀插青天，剑阁西来接剑泉。如此江山快人意，满船载酒下潼川。"
        },
        {
            "标题": "庐山三叠泉",
            "作者": "汪元量",
            "内容": "唐不过李仙，宋不过苏子。此泉来高处，亦复聊尔耳。"
        },
        {
            "标题": "鲁港",
            "作者": "汪元量",
            "内容": "博徒无计解其纷，夜半鸣钲溃万军。鲁港朔风掀恶浪，吴山寒日翳愁云。周褒媚已终亡国，孟德斯孤忍负君。大木已颠天柱折，钱塘江上雁成群。"
        },
        {
            "标题": "越州歌二十首",
            "作者": "汪元量",
            "内容": "鲁港当年傀儡场，六军尽笑贾平章。三声锣响三更后，不见人呼大魏王。"
        },
        {
            "标题": "泸州",
            "作者": "汪元量",
            "内容": "复作泸州去，轻舟疾复徐。峡深藏虎豹，谷暗隐樵渔。西望青羌远，南瞻白帝迂。晴岚侵簟枕，寒露溼衣裾。野沼荷将尽，山园荔已疏。长官相见后，置酒斫鲸鱼。"
        },
        {
            "标题": "鲁港败北",
            "作者": "汪元量",
            "内容": "夜半槌金鼓，南边事已休。三军坑鲁港，一舸走扬州。星殒天应泣，江喧地欲流。欺孤生异志，回首媿巢由。"
        },
        {
            "标题": "洛阳桥",
            "作者": "汪元量",
            "内容": "日西来到洛阳城，下马桥边信步行。红紫已无花烂漫，青黄只有草從横。风吹渭水秋砧急，月满秦川夜柝清。我醉欲眠眠不得，更听人唱楚歌声。"
        },
        {
            "标题": "吕梁",
            "作者": "汪元量",
            "内容": "吕梁三十仞，县水莫知源。雨歇山如沃，波狂岸欲翻。黄云扑古塞，青草织平原。最是关情处，秋霜一夜猿。"
        },
        {
            "标题": "麻姑仙坛歌",
            "作者": "汪元量",
            "内容": "麻姑飘飘出烟雾，红尾凤飞骑不住。青城山高风露寒，佩环挂着山花树。花雾蒙蒙香湿衣，一点柔红泻香露。群仙行酒擘麒麟，玉盌金盘间犀箸。琼璈笛含氤氲，二十三弦语幽素。琼台醼罢醉不归，月出昆仑天未曙。青衣结束金丝蕊，鹤扇双行引归路。白云叠叠水潺潺，神仙窟宅知何处。"
        },
        {
            "标题": "马嵬坡",
            "作者": "汪元量",
            "内容": "霓裳惊破出宫门，马上香罗拭泪痕。到此竟为山下鬼，不堪鞞鼓似招魂。"
        },
        {
            "标题": "天山观雪王昭仪相邀割驼肉",
            "作者": "汪元量",
            "内容": "北征已十年，抑郁悲局促。拄杖看天山，雪光皎如玉。满目鸇鹰飞，晴天猎鸿鹄。羁人灶无炊，竟夕枵其腹。美人塞边来，邀我分豆粥。手持并铁刀，欣然割驼肉。勿诮草堂翁，一饱死亦足。"
        },
        {
            "标题": "歌妓许冬冬携酒郊外小集",
            "作者": "汪元量",
            "内容": "益州歌妓许冬冬，客里相逢似燕鸿。醉拥蜀琴抽白雪，舞回班扇割西风。山炰野馔荒山里，浪蕊浮花古寺中。偶尔留连借余景，出门一笑夕阳红。"
        },
        {
            "标题": "幽州秋日听王昭仪琴",
            "作者": "汪元量",
            "内容": "瑶池宴罢夜何其，拂拭朱弦落指迟。弹到急时声不乱，曲当终处意尤奇。雪深沙碛王嫱怨，月满关山蔡琰悲。羁客相看默无语，一襟秋思自心知。"
        },
        {
            "标题": "忆秦娥·如何说",
            "作者": "汪元量",
            "内容": "如何说。人生自古多离别。多离别。年年辜负，海棠时节。娇娇独坐成愁绝。胡笳吹落关山月。关山月。春来秋去，几番圆缺。"
        },
        {
            "标题": "满江红·一霎浮云",
            "作者": "汪元量",
            "内容": "一霎浮云，都掩尽、日无光色。遥望处、浮图对峙，梵王新阙。燕子自飞关北外，杨花闲度楼西侧。慨金鞍、玉勒早朝人，经年歇。昭君去，空愁绝。文姬去，难言说。想琵琶哀怨，流泪成血。蝴蝶梦中千种恨，杜鹃声里三更月。最无情、鸿雁自南飞，音书缺。"
        },
        {
            "标题": "满江红·一个兰舟",
            "作者": "汪元量",
            "内容": "一个兰舟，双桂桨、顺流东去。但满目、银光万顷，凄其风露。渔火已归鸿雁汊，棹歌更在鸳鸯浦。渐夜深、芦叶冷飕飕，临平路。\n\n吹铁笛，鸣金鼓。丝玉脍，倾香醑。且浩歌痛饮，藕花深处。秋水长天迷远望，晓风残月空凝伫。问人间、今夕是何年，清如许。"
        },
        {
            "标题": "明皇庙",
            "作者": "汪元量",
            "内容": "三郎幸蜀大琅珰，夜雨闻铃欲断肠。遗庙至今香火闹，女巫调笑舞霓裳。"
        },
        {
            "标题": "牡丹平",
            "作者": "汪元量",
            "内容": "长平山上紫云封，蜀老相传隐者宫。高树蔽天三十里，开花十丈舞春风。"
        },
        {
            "标题": "吴山",
            "作者": "汪元量",
            "内容": "海枯龙去雨淋淋，羯鼓喧哗山禁林。虎士堕弢兵力倦，鸡人罢箭漏声沈。莺摇御柳春犹闹，燕蹴宫花雾转深。肠断木绵庵里客，可怜{左眉可阝}坞筑黄金。"
        },
        {
            "标题": "南岳道中二首",
            "作者": "汪元量",
            "内容": "夜来大醉别衡阳，今日长吟下楚湘。翠藻青苹鱼市井，白苹红蓼雁家乡。江云起处蒙蒙湿，山雨来时阵阵凉。欹枕不禁肝肺热，汪然流涕惜兴亡。"
        },
        {
            "标题": "南岳道中二首",
            "作者": "汪元量",
            "内容": "南岳阴阴松道凉，又骑站马望荆襄。山中老柏滴寒翠，江上危峰撑夕阳。昔往不堪经滟澦，此行重得看潇湘。三宫万里知安否，何日檀栾把寿觞。"
        },
        {
            "标题": "彭州歌",
            "作者": "汪元量",
            "内容": "彭州昔号小成都，城市繁华锦不如。尚有遗儒头雪白，见人犹自问诗书。彭州又曰牡丹乡，花月人称小雒阳。自笑我来逢八月，手攀枯干举清觞。"
        },
        {
            "标题": "平原郡公赵福王挽章",
            "作者": "汪元量",
            "内容": "大王无起日，草木尽伤悲。生在太平世，死当离乱时。南冠流远路，北面幸全尸。旧客行霜霰，呼天泪湿麾。"
        },
        {
            "标题": "平原郡公夜宴月下待瀛国公归寓府",
            "作者": "汪元量",
            "内容": "春事阑珊梦里休，他乡相见泪空流。柳摇楚馆牵新恨，花落吴宫忆旧游。渴想和羹梅已熟，饥思进饭麦初收。瀛洲归去琅玕长，月朗风熏十二楼。"
        },
        {
            "标题": "苏武洲氈房夜坐",
            "作者": "汪元量",
            "内容": "明发启帐房，冷气迸将入。饥鹰傍人飞，瘦马对人立。御寒挟貂裘，蒙头帽氈笠。凄然绝火烟，阴云压身湿。赖有葡萄醅，借暖敌风急。"
        },
        {
            "标题": "泰山",
            "作者": "汪元量",
            "内容": "敕使联镳上翠岑，飞泉跃涧吼雷音。凌高一览知天远，迂曲千蹊觉洞深。龙蛰沧溟蛟舞壑，枭横碧落凤归林。山灵护得神祠在，苔蚀秦碑古树阴。"
        },
        {
            "标题": "钱塘歌",
            "作者": "汪元量",
            "内容": "钱塘江上龙光死，钱王宫阙今如此。白发宫娃作远游，漠漠平沙千万里。西北高楼白云齐，欲落未落日已低。古人不见今人去，江水东流乌夜啼。"
        },
        {
            "标题": "妾薄命呈文山道人",
            "作者": "汪元量",
            "内容": "妾初未嫁时，晨夕深闺中。年当十五余，颜色如花红。千里远结婚，出门山重重。与君盛容饰，一笑开芙蓉。君不顾妾色，剑气干长虹。耿耿丈夫□，□□天下雄。结发未逾载，倏然各西东。妾独□□□，□养姑与翁。姑翁去年春，长梦随飘风。思君□□□，音信安可通。谅无双飞翼，焉得长相从。自服嫁时衣，荆钗淡为容。誓以守贞洁，与君生死同。君当立高节，杀身以为忠。岂无春秋笔，为君纪其功。"
        },
        {
            "标题": "琴台",
            "作者": "汪元量",
            "内容": "文园多病厌文君，恨入金徽不忍闻。寂寞高台留古迹，来牛去马自成群。"
        },
        {
            "标题": "秦岭",
            "作者": "汪元量",
            "内容": "峻岭登临最上层，飞埃漠漠草稜稜。百年世路多翻覆，千古河山几废兴。红树青烟秦祖陇，黄茅白苇汉家陵。因思马上昌黎伯，回首云横泪湿膺。"
        },
        {
            "标题": "玉局诗",
            "作者": "汪元量",
            "内容": "联骑来登卯酉山，老君玉局护阑干。步虚殿上香云绕，空翠萧森北斗寒。"
        },
        {
            "标题": "青阳提刑哀些",
            "作者": "汪元量",
            "内容": "提刑辞宋国，奉使到燕都。入贡能全璧，怀归不献图。看羊居北海，化鹤返西湖。楚客歌哀些，临棺奠酒壶。"
        },
        {
            "标题": "青城山",
            "作者": "汪元量",
            "内容": "敕使穿云破湿苔，水边坐石更行杯。翩翩野鹤飞如舞，冉冉岩花笑不来。乱木交柯盘圣井，数峰削玉并仙台。平明绝顶穷幽讨，更上青城望一回。"
        },
        {
            "标题": "幽州雪霁翰林诸公分韵得明字",
            "作者": "汪元量",
            "内容": "寒雪初晴冷气清，地炉火活渐春生。嬾骑□□□人户，满酌肥羔朝帝京。屋破玉川贫亦乐，□□□坞贵何荣。道心自得锺仪趣，一操南音□□□。"
        },
        {
            "标题": "幽州雪霁翰林诸公分韵得明字",
            "作者": "汪元量",
            "内容": "寒雪初晴冷气清，地炉火活渐春生。懒骑□□□人户，满酌肥羔朝帝京。\n屋破玉川贫亦乐，□□□坞贵何荣。道心自得钟仪趣，一操南音□□□。"
        },
        {
            "标题": "全太后为尼",
            "作者": "汪元量",
            "内容": "南国旧王母，西方新世尊。头颅归妙相，富贵悟空门。传法优婆域，诵经孤独园。夜阑清磬罢，趺坐雪花繁。"
        },
        {
            "标题": "戎州",
            "作者": "汪元量",
            "内容": "锦壳中间玉一团，树高数丈实难攀。泸戎颗颗甜如蜜，夔梓累累味薄酸。"
        },
        {
            "标题": "戎州",
            "作者": "汪元量",
            "内容": "豪士家园为我开，树头树底锦堆堆。书生大嚼真快意，不枉戎州走一回。"
        },
        {
            "标题": "戎州",
            "作者": "汪元量",
            "内容": "害马劳人事已灰，长安无复使臣来。满园蓊蔚千千树，尽是杨妃死后栽。"
        },
        {
            "标题": "戎州",
            "作者": "汪元量",
            "内容": "锦荔戎州第一奇，大如鸡子压枝垂。金刀剪下三千颗，对客从容把酒卮。"
        },
        {
            "标题": "荣州",
            "作者": "汪元量",
            "内容": "醉倚高楼上，裁诗得五言。蚕丛云羃羃，鸟道月昏昏。妓女吹金管，庖丁洗玉盆。客痴浑不寐，府主更开樽。"
        },
        {
            "标题": "戎州",
            "作者": "汪元量",
            "内容": "锦树高枝种万窠，岁收百斛足生涯。八钱买得一斤重，鲁直诗中特地夸。"
        },
        {
            "标题": "三衢官舍和王府教",
            "作者": "汪元量",
            "内容": "十年牢落走穷荒，万里归来行路长。坐上佳宾能鼓瑟，窗前细雨好烧香。武淹某泽常思汉，甫寓鄜州只念唐。秉烛相看真梦寐，夜阑无语意茫茫。"
        },
        {
            "标题": "山东飞放",
            "作者": "汪元量",
            "内容": "天子出猎山之东，臂鹰健卒豪且雄。我欲从之出云中，坐看万马如游龙。"
        },
        {
            "标题": "商山庙",
            "作者": "汪元量",
            "内容": "蹇柏枯松枕庙门，独瞻遗像酹清尊。紫芝奕奕浮香气，碧草纤纤没烧痕。羽翼已成犹有说，腹心相视更何言。高歌一曲归来隐，静看山禽哺子孙。"
        },
        {
            "标题": "杭州杂诗和林石田 其二十一",
            "作者": "汪元量",
            "内容": "竟夕柴门掩，无心接缙绅。山中多乐事，世上少全人。\n诸吕几亡汉，商翁不仕秦。柴桑深僻处，亦有晋遗民。"
        },
        {
            "标题": "杭州杂诗和林石田",
            "作者": "汪元量",
            "内容": "竟夕柴门掩，无心接缙绅。山中多乐事，世上少全人。诸吕几亡汉，商翁不仕秦。柴桑深僻处，亦有晋遗民。"
        },
        {
            "标题": "少室山",
            "作者": "汪元量",
            "内容": "岩岩路径入空蒙，中有幽人旧日宫。野草败垣供暮雨，断碑古木管秋风。山川融结千年秀，天地包笼一世雄。从此不须高索价，高名过眼总飘蓬。"
        },
        {
            "标题": "神女祠",
            "作者": "汪元量",
            "内容": "野庙凄凉向峡中，断崖无路一从容。楚王神女知何在，云锁巫山十二峰。"
        },
        {
            "标题": "忆秦娥·风声恶",
            "作者": "汪元量",
            "内容": "风声恶。个人蕉萃凭高阁。凭高阁。相思无尽，泪珠偷落。锦书欲寄鸿难托。那堪更听边城角。边城角。又添烦恼，又添萧索。"
        },
        {
            "标题": "蜀主芙蓉城",
            "作者": "汪元量",
            "内容": "芙蓉城上草萋萋，吊古徘徊日欲西。帝子不来花蕊去，荒唐无主乱鸦啼。"
        },
        {
            "标题": "同毛敏仲出湖上由万松岭过浙江亭",
            "作者": "汪元量",
            "内容": "钱塘门外看新晴，舞蜨游蜂没一星。风挟断云横北巘，烟随飞雨度南屏，苏隄柳树照波绿，吴苑麦苗连地青。邂逅寻诗过岭去，鼓鞞声震浙江亭。"
        },
        {
            "标题": "宋宫人分嫁北匠",
            "作者": "汪元量",
            "内容": "皎皎千婵娟，盈盈翠红围。辇来路迢递，梳鬟理征衣。复采鸳鸯花，缀之连理枝。忧愁忽已失，欢乐当自兹。君王不重色，安肯留金闺。再令出宫掖，相看泪交垂。分配老斲轮，强颜相追随。旧恩弃如土，新宠岂所宜。谁谓事当尔，苦乐心自知。含情理金徽，烦声乱朱丝。一弹丹凤离，再弹黄鹄飞。已恨听者少，更伤知音稀。吞声不忍哭，寄曲宣余悲。可怜薄命身，万里荣华衰。江南天一涯，流落将安归。向来承恩地，月落夜乌啼。"
        },
        {
            "标题": "送皇甫秀才下荆州",
            "作者": "汪元量",
            "内容": "西南多胜概，挟策缓周旋。笛弄五溪月，櫂摇三峡天。楚江萍似斗，太华藕如船。归橐应无价，人争秀句传。"
        },
        {
            "标题": "送琴师毛敏仲北行",
            "作者": "汪元量",
            "内容": "苏子瞻吃惠州饭，黄鲁直度鬼门关。今日君行清泪落，他年勋业勒燕山。"
        },
        {
            "标题": "送琴师毛敏仲北行",
            "作者": "汪元量",
            "内容": "五里十里亭长短，千帆万帆船去来。请君收泪向前去，要看幽州金筑台。"
        },
        {
            "标题": "送张总管归广西",
            "作者": "汪元量",
            "内容": "燕玉成行把酒卮，酒卮未尽即言离。宾鸿冒雨回峰日，旅燕冲风过海时。棹拨蓼湾秋斫脍，剑飞梅岭夜吟诗。明年有约重来否，一骑红尘贡荔枝。"
        },
        {
            "标题": "苏台怀古",
            "作者": "汪元量",
            "内容": "灵岩寺古树森罗，满目兴亡落逝波。越相舟中西子去，楚王宫里北人过。歌台日暖游麋鹿，禁苑风高走骆驼。却羡老僧无一事，自携瓶锡入烟萝。"
        },
        {
            "标题": "孙殿帅从魏公出师",
            "作者": "汪元量",
            "内容": "我宋麒麟阁，公当向上名。出师休背主，誓死莫偷生。社稷逢今日，英雄在此行。忽为儿女态，一笑欲倾城。"
        },
        {
            "标题": "忠武侯庙",
            "作者": "汪元量",
            "内容": "夔门春水拍天流，人日倾城踏碛游。古庙虫蛇穿画壁，竹风溪雨共啾啾。"
        },
        {
            "标题": "太皇谢太后挽章 其二",
            "作者": "汪元量",
            "内容": "大漠阴风起，羁孤血泪县。忽闻天下母，已赴月中仙。\n哀乐浮云外，荣枯逝水前。遗书乞骸骨，归葬越山边。"
        },
        {
            "标题": "太常引（四月初八日庆六十）",
            "作者": "汪元量",
            "内容": "广寒宫殿五云边。看天上、烛金莲。香袅御炉烟。拥彩仗、千官肃然。\n\n世间王母，月中仙子，花甲一周天。乐指沸华年，更福寿，千年万年。"
        },
        {
            "标题": "太皇谢太后挽章",
            "作者": "汪元量",
            "内容": "羯鼓喧吴越，伤心国破时。雨阑花洒泪，烟苑柳颦眉。事去千年速，愁来一死迟。旧臣相吊后，寒月堕燕支。"
        },
        {
            "标题": "太皇谢太后挽章",
            "作者": "汪元量",
            "内容": "大汉阴风起，羁孤血泪县。忽闻天下母，已赴月中仙。哀乐浮云外，荣枯逝水前。遗书乞骸骨，归葬越山边。"
        },
        {
            "标题": "唐律寄呈父凤山提举十首",
            "作者": "汪元量",
            "内容": "南岳诸峰处处嘉，麻鞋竹杖蹑青霞。山前已见九杈□，洞里不逢三朵花。岩瀑垂垂腾晓蜃，野田渺渺落寒鸦。衡阳鼓角风悲咽，游子斯时正忆家。"
        },
        {
            "标题": "唐律寄呈父凤山提举十首",
            "作者": "汪元量",
            "内容": "燕山只在乱云边，过了黄河便豁然。鼠帽蒙头车上坐，貂裘拥鼻草间眠。秋砧捣落千营月，晓寨炊残万灶烟。说与奚奴休笑我，诗人要看好山川。"
        },
        {
            "标题": "唐律寄呈父凤山提举十首",
            "作者": "汪元量",
            "内容": "自笑儒衣世法疏，穷愁何日得伸舒。一从挟策来燕地，几拟陈情乞鉴湖。风雨凄凄鸿雁瘦，雪霜凜凜鹡鴒孤。湘江楼上无憀甚，不见吴山似画图。"
        },
        {
            "标题": "唐律寄呈父凤山提举十首",
            "作者": "汪元量",
            "内容": "抱琴挟策马萧萧，北望燕云道路遥。紫塞晓行闻鸡叫，黄河夜渡见鱼跳。周回四蜀愁双剑，浩荡三湘梦六桥。踏遍乾坤犹是客，小山丛桂不能招。"
        },
        {
            "标题": "唐律寄呈父凤山提举十首",
            "作者": "汪元量",
            "内容": "夜来梦里到吾庐，梦破潸然泪似珠。吴女北游簪素柰，湘娥南望泣苍梧。风吹远浦秋鸿杳，月出空山夜鹤孤。忽忆西湖梅与柳，梦随云水度西湖。"
        },
        {
            "标题": "唐律寄呈父凤山提举十首",
            "作者": "汪元量",
            "内容": "黄帽催人急放舟，荻花枫叶共飕飕。天公作恶云翻手，河伯为妖风打头。接翅野鸦围古堞，断行孤雁落中州。吴山只隔淮山路，江北江南处处愁。"
        },
        {
            "标题": "唐律寄呈父凤山提举十首",
            "作者": "汪元量",
            "内容": "锦帆浩荡湿龙鸾，乐指三千粉泪寒。万里远行看日近，一人不杀见天宽。玉关屡沐军罗拜，金殿时蒙上问安。宴罢御香携满袖，醉归环佩月中看。"
        },
        {
            "标题": "唐律寄呈父凤山提举十首",
            "作者": "汪元量",
            "内容": "昔年去国大苍黄，同舍诸生半死亡。春别浙江花似雾，秋行碛地草如霜。时沽市酒借余景，屡宿官邮悲故乡。满目故人皆厚禄，吾侪添得两奚囊。"
        },
        {
            "标题": "唐律寄呈父凤山提举十首",
            "作者": "汪元量",
            "内容": "西兴渡口乱啼鸦，锦缆牵江目力赊。六馆衣冠沦道路，三宫珠玉走风砂。山川不尽心难老，岁月忧煎发渐华。行到湘南归不得，倚门应是望天涯。"
        },
        {
            "标题": "唐律寄呈父凤山提举十首",
            "作者": "汪元量",
            "内容": "愁来不可更禁当，望鬼门关断尽肠。无处告诉只欲死，有时颠倒忽成狂。三湘风雨失舟檝，万里路岐多雪霜。遥忆武林社中友，下湖箫鼓醉红装。"
        },
        {
            "标题": "糖多令（吴江中秋）",
            "作者": "汪元量",
            "内容": "莎草被长洲。吴江拍岸流。忆故家、西北高楼。十载客窗憔悴损，搔短鬓、独悲秋。\n\n人在塞边头。断鸿书寄不。记当年、一片闲愁。舞罢羽衣尘面，谁伴我、广寒游。"
        },
        {
            "标题": "题赐砚",
            "作者": "汪元量",
            "内容": "斧柯片石伴幽閒，堪与遗民共号顽。试忆当时承赐事，墨痕如泪尽成斑。"
        },
        {
            "标题": "题王导像",
            "作者": "汪元量",
            "内容": "秦淮浪白蒋山青，西望神州草木腥。江左夷吾甘半壁，只缘无泪洒新亭。"
        },
        {
            "标题": "天坛山",
            "作者": "汪元量",
            "内容": "我登天坛山，洒然清吟目。群峰如儿孙，罗列三十六。支藤陟曾巅，中有少室屋。山人化飞仙，庭除生苜宿。古碑野火烧，剥落字难读。雏鹿卧幽岩，孤鸟响空谷。解鞍小迟留，偷閒半日足。长啸归去来，题诗纪幽独。"
        },
        {
            "标题": "通州道中",
            "作者": "汪元量",
            "内容": "一片秋云妒太虚，穷荒漠漠走群狐。西瓜黄处藤如织，北枣红时树若屠。雪塞捣砧人戍远，霜营吹角客愁孤。几回兀坐穹庐下，赖有葡萄酒熟初。"
        },
        {
            "标题": "醉歌",
            "作者": "汪元量",
            "内容": "淮襄州郡尽归降，鼙鼓喧天入古杭。国母已无心听政，书生空有泪成行。"
        },
        {
            "标题": "潼州府",
            "作者": "汪元量",
            "内容": "潼江待我洗吟眸，如此江山是胜游。红袖斗歌才拍手，绿鬟对舞尽缠头。箜篌急撚风生座，鼙鼓连挝月上楼。一夜不眠鸡戒晓，又骑铺马过绵州。"
        },
        {
            "标题": "万安殿夜直",
            "作者": "汪元量",
            "内容": "凤衔紫诏下云端，千载明良际会难。金阙早朝天表近，玉堂夜直月光寒。宫衣屡赐恩荣重，御宴时开礼数宽。却忆玄都人去后，桃花零落倚阑干。"
        },
        {
            "标题": "万州",
            "作者": "汪元量",
            "内容": "槎牙鸟道没人烟，狼虎交横马不前。回首青山藏白跖，万州城下草连天。"
        },
        {
            "标题": "望海楼独立",
            "作者": "汪元量",
            "内容": "风吹腥气满楼台，独倚阑干十二回。天入越江龙逝去，雨昏吴市燕飞来。旌旗闪闪千帆过，帘幙重重一笛哀。惆怅玉环何处在，海棠犹自向人间。"
        },
        {
            "标题": "闻父老说兵",
            "作者": "汪元量",
            "内容": "昔闻天兵入西蜀，鞞鼓乱挝裂岩谷。金鞍战马踏云梯，日射旌旗红{上竹下敕}{上竹下敕}。黑雾压城尘涨天，西方杀气成愁烟。钓鱼台畔古战场，六军战血平三川。天寒日落愁无色，将军一剑万人敌。妇女多在官宫中，兵气不扬长太息。"
        },
        {
            "标题": "云安闻鹃",
            "作者": "汪元量",
            "内容": "云安风景愚能说，苍峡风掀浪如雪。杜鹃叫得口流血，染遍山花归不得。臣甫再拜哦新诗，诗成甫也成愁绝。都人重是古帝魂，敬重此鸟心不辍。不知此鸟知不知，四时叫得巴山裂。却忆群姬左右趋，三十六宫醉花月。"
        },
        {
            "标题": "金山",
            "作者": "汪元量",
            "内容": "杨柳堤边看渡船，金山山上访金仙。一江风起尘扬海，两岸潮来浪拍天。\n龙化老人频问法，狐为少妇窃听禅。此机何与书生事，且借方床熟昼眠。"
        },
        {
            "标题": "吴儿",
            "作者": "汪元量",
            "内容": "玉貌儿童泪盈把，辫发垂肩行酒斝。将军又去打苏州，出门指使教牵马。"
        },
        {
            "标题": "吴山晓望",
            "作者": "汪元量",
            "内容": "城南城北草芊芊，满地干戈已惘然。燕燕莺莺随战马，风风雨雨渡江船。小儒愁剧吟如哭，老子歌阑醉欲眠。一夜春寒花命薄，乱飘红紫下平川。"
        },
        {
            "标题": "昝相公送锦被",
            "作者": "汪元量",
            "内容": "蜀都府主迎宾客，赠我蜀锦三百尺。美人蔌蔌弄金梭，鸳鸯机上初成疋。繁花乱蕊皆同心，艳卉中含杜鹃血。玉妃如霜姑射仙，金刀剪破云霞缬。为我裁成合欢被，细意密缝无线迹。道人把玩色相射，银海光摇泪珠滴。却忆故家初破时，绣龙画雉如砂石。绮窗窈窕花离离，红妆万境娇无力。百幅锦帆风不动，绿湿红鲜盪春碧。纷华过眼一梦如，蜀锦呈绫复何益。白茅安用红锦包，虎皮难以裹羊质。只今卷锦还府主，心地了然无得失。铜壶漏断银缸灭，昆仑影转初三月。道人坐久闻妙香，纸帐蒲团自清绝。"
        },
        {
            "标题": "西湖旧梦",
            "作者": "汪元量",
            "内容": "月香水影逋梅白，雨色晴光坡柳青。一箇销金锅子里，舞裾歌扇不曾停。"
        },
        {
            "标题": "西湖旧梦",
            "作者": "汪元量",
            "内容": "南高峰对北高峰，十里荷花九里松。烟雨楼台僧占了，西湖风月属吾侬。"
        },
        {
            "标题": "西湖旧梦",
            "作者": "汪元量",
            "内容": "王孙挟弹打鸳鸯，红藉花前世界凉。揭起蓬窗弄湖水，潜螭双眼射金光。"
        },
        {
            "标题": "西湖旧梦",
            "作者": "汪元量",
            "内容": "红桡绿舫盪清波，露脚斜飞湿芰荷。回首涌金门外望，里河独自沸笙歌。"
        },
        {
            "标题": "西湖旧梦",
            "作者": "汪元量",
            "内容": "帝城官妓出湖边，尽作军装斗画船。夺得锦标权遗喜，金银关会赏婵娟。"
        },
        {
            "标题": "西湖旧梦",
            "作者": "汪元量",
            "内容": "如此湖山正好嬉，游人船上醉如泥。黄莺不入垂杨柳，却立海棠花上啼。"
        },
        {
            "标题": "西湖旧梦",
            "作者": "汪元量",
            "内容": "嵯峨云髻簇金钿，血色罗裾湿晓烟。陌上相逢通一笑，第三桥下是奴船。"
        },
        {
            "标题": "西湖旧梦",
            "作者": "汪元量",
            "内容": "溶溶漾漾碧粼粼，船去船来不碍人。日午中官传上旨，内家宣赐玉堂春。"
        },
        {
            "标题": "西湖旧梦",
            "作者": "汪元量",
            "内容": "芙蓉照水桂香飘，车马纷纷度六桥。锦幔笼船人似玉，隔花相对学吹箫。"
        },
        {
            "标题": "峡边山寺",
            "作者": "汪元量",
            "内容": "寺近阴崖多雾雨，峡边灵窦忽风雷。松间白足攜诗板，石上苍头把酒杯。"
        },
        {
            "标题": "戏马台",
            "作者": "汪元量",
            "内容": "台空马尽始知休，枳棘丛边鹿自游。泗水不关兴废事，佛峰空锁古今愁。风吹野甸稻花晚，雨暗山城枫叶秋。欲吊英灵何处在，髑髅无数满长洲。"
        },
        {
            "标题": "湘夫人祠",
            "作者": "汪元量",
            "内容": "舟维古渡小从容，二女含嚬媚晚风。野庙半间蒙薜荔，湘江两岸泣芙蓉。\n玉台有镜蝌铭古，锦瑟无弦雁柱空。行近祠南默惆怅，倚筇江上数青峰。"
        },
        {
            "标题": "湘夫人祠",
            "作者": "汪元量",
            "内容": "舟维古流小从容，二女含嚬媚晚风。野庙半间蒙薜荔，湘江两岸泣芙蓉。玉台有镜蝌铭古，锦瑟无弦雁柱空。行近祠南默惆怅，倚筇江上数青峰。"
        },
        {
            "标题": "琴调相思引（越上赏花）",
            "作者": "汪元量",
            "内容": "晓拂菱花巧画眉。猩罗新翦作春衣。恐春归去，无处看花枝。\n\n已恨东风成去客，更教飞燕舞些时。惜花人醉，头上插花归。"
        },
        {
            "标题": "涪州",
            "作者": "汪元量",
            "内容": "晓立验樯乌，时闻鸟兽呼。斯须风力健，遮莫水程迂。赤岩石稠叠，白盐山独孤。眼前犹有险，不尽更危途。"
        },
        {
            "标题": "兴元府",
            "作者": "汪元量",
            "内容": "秋风吹我入兴元，不马荒邮倚竹门。诗句未成云渡水，酒杯方举月临轩。山川寂寞非常态，市井萧条似破村。官吏不仁多酷虐，逃民饿死弃儿孙。"
        },
        {
            "标题": "燕山送黄千户之旴江",
            "作者": "汪元量",
            "内容": "万里关河道路迂，出门一笑意何如。来时雨雪侵驼褐，归日风云蔼驷车。玉座喜闻黄石策，金台荣拜紫泥书。野人无以效芹献，一斗酒边双鲤鱼。"
        },
        {
            "标题": "燕山九日",
            "作者": "汪元量",
            "内容": "九日凄凉戏马台，龙山高会亦尘埃。天翻地覆英雄尽，暑往寒来岁月催。人隔关河归未得，客逢时节转堪哀。十年旧梦风吹过，忍对黄花把酒杯。"
        },
        {
            "标题": "扬子江",
            "作者": "汪元量",
            "内容": "扬子津头客子愁，孤舟欲渡意绸缪。蛟龙汹汹争新穴，鸥鹭轻轻下故洲。水卷岸沙连地去，风掀江浪接天流。试披陆羽图经看，洗鼎煎茶更少留。"
        },
        {
            "标题": "药市",
            "作者": "汪元量",
            "内容": "蜀乡人是大医王，一道长街尽药香。天下苍生正狼狈，愿分良剂救膏肓。"
        },
        {
            "标题": "夷山醉歌",
            "作者": "汪元量",
            "内容": "楚狂醉歌歌正发，更上梁台望明月。朔风猎猎吹我衣，绝代佳人皎如雪。搥羯鼓，弹箜篌，烹羊宰牛坐糟丘，一笑再笑扬清讴。遥看汴水波声小，锦櫂忘还事多少。昨日金明池上来，艮岳凄凉麋鹿绕。麦青青，黍离离，万年枝上鸦乱啼。二龙北狩不复返，六龙南渡无还期。金铜泪迸露盘湿，画阑桂柱酸风急。鸠居鹊构苍隼入，蛇出燕巢白狐立。东南地陷妖气黑，双凤高飞海南陌。吴山日落无沈沈，母子同行向天北。关河万里雨露深，小儒何必悲苦辛。归来耳热忘头白，买笑挥金莫相失。呼奚奴，吹觱篥，美人纵复横，今夕复何夕。楚狂醉歌歌欲辍，老猿为我啼竹裂。"
        },
        {
            "标题": "忆湖上",
            "作者": "汪元量",
            "内容": "我忆西湖断桥路，雨色明光自朝暮。燕去鸿来今几度，梅花万里水云隔。日夜思家归不得，偶然醉归文姬侧。"
        },
        {
            "标题": "忆王孙（集句数首，甚婉娩，情至可观）",
            "作者": "汪元量",
            "内容": "汉家宫阙动高秋。人自伤心水自流。今日晴明独上楼。恨悠悠。白尽梨园子弟头。"
        },
        {
            "标题": "永安宫",
            "作者": "汪元量",
            "内容": "蜀主遗宫有古槐，颓墙古木鸟喈喈。金舆罢幸荒金屋，玉仗休班废玉阶。三峡浪舂红日碎，两岸风振黑云霾。孔明图垒仍登览，野寺残僧拾堕柴。"
        },
        {
            "标题": "永康军",
            "作者": "汪元量",
            "内容": "锦城飞马过青城，无奈风声更雨声。一夜不眠何似者，筹花赌酒到天明。"
        },
        {
            "标题": "幽州除夜醉歌",
            "作者": "汪元量",
            "内容": "燕姬压酒春宵永，列炬摇光拂红影。银鸭香烘云母屏，绮窗绣阁流芳馨。脆管声含兰气娇，风钗拖颈乌云飘。锦瑟无端促弦急，纤蛾敛翠翻成泣。雕笼啁哳鸡鸣早，一笑红颜镜中老。"
        },
        {
            "标题": "幽州歌",
            "作者": "汪元量",
            "内容": "汉儿辫发笼氈笠，日暮黄金台上立。臂鹰解带忽放飞，一行塞雁南征急。"
        },
        {
            "标题": "幽州会饮",
            "作者": "汪元量",
            "内容": "客路相逢在异乡，佐尊先得杜韦娘。舞回锦臂花争艳，醉吸金波月斗光。他日未忘今日乐，老年须记少年狂。五陵游侠休相笑，归去奚奴有锦囊。"
        },
        {
            "标题": "幽州除夜",
            "作者": "汪元量",
            "内容": "十年旅食在天涯，到处身安只是家。雪塞春回邹衍律，霜营寒入祢衡挝。壶倾卯酒杯浮粟，厨出辛盘饤簇花。奴仆不须喧鼓吹，恐惊枥马与林鸦。"
        },
        {
            "标题": "幽州月夜酒边赋西湖月",
            "作者": "汪元量",
            "内容": "西湖月，光皎洁，曾照钱王九重阙。钱王歌舞恋春风，月亦有情光不歇。一朝歌舞成尘土，断礎荒宫走狐兔。月亦伤主不肯明，人亦吞声泪如雨。西湖月，几度圆，几度缺。人生南北岐路多，几度相逢几度别。去年月圆时，我在西湖十里荷花香，□□月吞酒卮。今年月缺时，我在燕山万里来□□，□酒招月来。劝月酒一杯，我酒饮尽□□□□□□饮，胡为乎来哉。停杯问月月变色，嫌□□□□□窄。人生如白驹之过隙，若不痛饮真可惜。□□□物如流水，何如月照金樽里。首阳二子忍□□，□丘盗跖成蝼蚁。我有长鲸吸川口，倒挽银河添我酒。我酒千年饮不乾，月光与我长相守。酒酣拔剑斫地歌，钱王宫阙生白波。西湖月，光更多，有酒不饮将如之何。"
        },
        {
            "标题": "幽州送景僧录归钱塘",
            "作者": "汪元量",
            "内容": "天目山前景老禅，长安传法旧沙门。十年不见身为累，万里相逢舌尚存。漠漠尘埃凝破衲，凄凄风露袭归辕。到家定有秋光在，报答黄花满故园。"
        },
        {
            "标题": "晓行",
            "作者": "汪元量",
            "内容": "痴坐书窗待晓钟，背灯无语意无穷。一家骨肉正愁绝，四海弟兄如梦同。西舍东邻今日别，北鱼南雁几时通。行行忍见御沟水，流出满江花片红。"
        },
        {
            "标题": "御宴蓬莱岛",
            "作者": "汪元量",
            "内容": "晓入重闱对冕旒，内家开宴拥歌讴。驼峰屡割分金盌，马嬭时倾泛玉瓯。禁苑风生亭北角，寝园日转殿西头。山前山后花如锦，一朵红云侍辇游。"
        },
        {
            "标题": "豫章驿",
            "作者": "汪元量",
            "内容": "豫章门外尽青原，高阁临江喜尚存。莺舌澜翻嘲鹤静，鸥心恬淡厌蛙喧。绿波淼淼投书渚，翠竹森森写韶轩。约客不来人已远，满天风雨又黄昏。"
        },
        {
            "标题": "月夜听琴",
            "作者": "汪元量",
            "内容": "如此良夜，秋空月圆。君弹山鬼，我拊水仙。"
        },
        {
            "标题": "月夜拟李陵诗传",
            "作者": "汪元量",
            "内容": "嘉会不可再，聚散空彷徨。临流歌长吟。送子游远方。悲风来天末，圆月流景光。行人驾言迈，令我结中肠。岂无一尊酒，与子发慨慷。"
        },
        {
            "标题": "月夜拟李陵诗传",
            "作者": "汪元量",
            "内容": "清时难再得，离别安可留。出门望西北，欲往还绸缪。俯视长河奔，方舟激中流。惊波一何骇，返顾令人忧。天风吹枯桑，日暮寒飕飕。何当从此别，送子狐白裘。"
        },
        {
            "标题": "月夜拟李陵诗传",
            "作者": "汪元量",
            "内容": "河梁日将暮，游子安所从。执手古路侧，征裾飘长风。行行忽已远，眇若孤飞鸿。人生非松乔，代谢自有终。长当崇令名，赤心以为忠。"
        },
        {
            "标题": "越州歌二十首",
            "作者": "汪元量",
            "内容": "月夜湖歌歌正长，船来船去水茫茫。上塘歌了下塘唱，更唱吴王与越王。"
        },
        {
            "标题": "越州歌二十首",
            "作者": "汪元量",
            "内容": "淮南西畔草离离，万檝千艘水上飞。旗帜蔽江金鼓震，伯颜丞相过江时。"
        },
        {
            "标题": "越州歌二十首",
            "作者": "汪元量",
            "内容": "东南半壁日昏昏，万骑临轩趣幼君。三十六宫随辇去，不堪回首望吴云。"
        },
        {
            "标题": "越州歌二十首",
            "作者": "汪元量",
            "内容": "两峰云销几时开，昨夜京城战鼓哀。渔父生来载歌舞，满头白发见兵来。"
        },
        {
            "标题": "越州歌二十首",
            "作者": "汪元量",
            "内容": "脱却黄袍心莫斯，魏王事业止於斯。孤舟走过扬州去，表奏朝廷乞太师。"
        },
        {
            "标题": "越州歌二十首",
            "作者": "汪元量",
            "内容": "苍生恸哭入云霄，内苑琼林已作樵。打断六更天未晓，禁庭两桁籸盘烧。"
        },
        {
            "标题": "越州歌二十首",
            "作者": "汪元量",
            "内容": "一阵西风满地烟，千军万马浙江边。官司把断西兴渡，要夺渔船作战船。"
        },
        {
            "标题": "越州歌二十首",
            "作者": "汪元量",
            "内容": "贾庙巍巍尽敕封，秦齐两国受恩同。木棉庵下无依鬼，合策麒麟第一功。"
        },
        {
            "标题": "越州歌二十首",
            "作者": "汪元量",
            "内容": "秋风吹雨暗天涯，越鸟巢翻何以家。岭上万松都斫尽，西湖新路欲排叉。"
        },
        {
            "标题": "越州歌",
            "作者": "汪元量",
            "内容": "师相平章误我朝，千秋万古恨难消。萧墙祸起非今日，不赏军功在断桥！"
        },
        {
            "标题": "越女",
            "作者": "汪元量",
            "内容": "越女为驱虏，朝来揽镜慵。欲梳新堕马，忍□□□□。"
        },
        {
            "标题": "越州歌二十首",
            "作者": "汪元量",
            "内容": "昨梦吴山阆苑开，风吹仙乐下瑶台。翠围红阵知多少，半揭珠帘看驾来。"
        },
        {
            "标题": "越州歌二十首",
            "作者": "汪元量",
            "内容": "群臣上疏纳忠言，国害分明在目前。只论平章行不法，公田之后又私田。"
        },
        {
            "标题": "越州歌二十首",
            "作者": "汪元量",
            "内容": "鳌山灯月照人嬉，宣德门前万玉姬。记得那年三五夜，快行擎驾倒行归。"
        },
        {
            "标题": "越州歌二十首",
            "作者": "汪元量",
            "内容": "年年宫柳好春光，百啭黄鹂绕建章。冶杏夭桃红胜锦，牡丹屏里燕诸王。"
        },
        {
            "标题": "越州歌二十首",
            "作者": "汪元量",
            "内容": "甲子初秋柳宿乖，皇天无雨只空雷。正当七月初三夜，帝劝长星酒一杯。"
        },
        {
            "标题": "越州歌二十首",
            "作者": "汪元量",
            "内容": "昔梦吴山列御筵，三千宫女烛金莲。而今莫说梦中梦，梦里吴山只自怜。"
        },
        {
            "标题": "越州歌二十首",
            "作者": "汪元量",
            "内容": "丝风毛雨共凄凉，燕子楼空恨恨长。今日客逢新酒熟，夜来春去落花忙。"
        },
        {
            "标题": "越州歌二十首",
            "作者": "汪元量",
            "内容": "内湖三月赏新荷，锦缆龙舟缓缓拖。醉里君王宣乐部，隔花教唱采莲歌。"
        },
        {
            "标题": "昝相公席上",
            "作者": "汪元量",
            "内容": "燕云远使栈云间，便遣郫筒助客欢。闪闪白鱼来丙穴，绵绵紫鹤出巴山。神仙缥缈艳金屋，城郭繁华号锦官。万里桥西一回首，黑云遮断剑门关。"
        },
        {
            "标题": "昝舍人锦江泛舟",
            "作者": "汪元量",
            "内容": "舍人与客放船开，网得鲸鱼饷酒杯。西川锦雀甜如蜜，录事相分二百枚。"
        },
        {
            "标题": "张平章席上",
            "作者": "汪元量",
            "内容": "两鬓萧萧不耐秋，兴来今日谒公侯。舞余燕玉锦缠头，又著红靴踢绣毬。"
        },
        {
            "标题": "昭君墓",
            "作者": "汪元量",
            "内容": "一昔王昭君，远嫁单于去。上马出宫门，琵琶语如诉。昔为汉宫妃，觅句绕沙碛。一吟三徘徊，日卓人影直。孤鸿云中来，对我声呖呖。乃知晴天好，物类各有适。顷刻片云生，雪花大如席。伟哉复伟哉，造物真戏剧。"
        },
        {
            "标题": "竹枝歌十首",
            "作者": "汪元量",
            "内容": "柘枝舞罢竹枝歌，风烛须臾奈尔何。马玉池中鸿雁密，定王台上骆驼多。"
        },
        {
            "标题": "真定官舍",
            "作者": "汪元量",
            "内容": "使君数间夜如何，灯烛高张照绮罗。白酒千杯浇客醉，红妆一面恼人多。风烟漠漠庭前树，霜月娟娟沼内荷。驿吏出门相语及，城南便是滹沱河。"
        },
        {
            "标题": "真定官舍",
            "作者": "汪元量",
            "内容": "使君数问夜如何，灯烛高张照绮罗。白酒千杯浇客醉，红妆一面恼人多。\n风烟漠漠庭前树，霜月娟娟沼内荷。驿吏出门相语及，城南便是滹沱河。"
        },
        {
            "标题": "终南山馆",
            "作者": "汪元量",
            "内容": "夜凉金气转凄其，正是羁孤不寐时。千古伤心南渡曲，一襟清泪北征诗。霜凝鞞鼓星横剑，风卷旌旗月满卮。旅雁已离榆塞去，帛书摇曳过江迟。"
        },
        {
            "标题": "重庆府",
            "作者": "汪元量",
            "内容": "铁作篙师铁作舟，风撞浪涌可无忧。林间麋鹿遥相望，峡里蛟龙横不休。目断吊桥空悄悄，头昏伏枕自悠悠。锦城秋色追随尽，好处山川更一游。"
        },
        {
            "标题": "重访马碧梧",
            "作者": "汪元量",
            "内容": "万里远行役，十年良可哀。前辈古风在，故人今雨来。绝口不言事，挽须惟把杯。种得碧梧树，春风花自开。"
        },
        {
            "标题": "重访草堂",
            "作者": "汪元量",
            "内容": "放櫂花豀去，重来访草堂。菰蒲依静渚，杨柳绕回塘。野暂棕高下，山墙竹短长。槁梧含古色，瘦菊减清香。鼙鼓檛三叠，旌旗列两行。花娘纷舞袖，座客竞飞觞。酱蘸生葱白，虀浇熟韭黄。洪炉催卷饼，匕首割烧羊。大笑诸公醉，高谈小子狂。城关犹未掩，冠盖已飞扬。鸟语青松里，人行锦树傍。杜陵轻出峡，千古隔潇湘。"
        },
        {
            "标题": "重游甘露寺",
            "作者": "汪元量",
            "内容": "小留甘露莫开船，我欲题诗寄佛轩。犬下修廊迎宿舍，僧归曲巷背闩门。梅边拂石安棋局，竹外鸣琴荐酒尊。却忆市朝无事日，笙歌日日醉昏昏。"
        },
        {
            "标题": "竹枝歌十首",
            "作者": "汪元量",
            "内容": "黄陵庙前枫叶丹，黄陵渡头烟水寒。美人万里不相见，月子弯弯只自看。"
        },
        {
            "标题": "竹枝歌十首",
            "作者": "汪元量",
            "内容": "天上人间一梦过，春来秋去奈愁何。铜仙有泪如铅水，不似湘妃竹上多。"
        },
        {
            "标题": "竹枝歌十首",
            "作者": "汪元量",
            "内容": "落木萧萧风怒号，平沙漠漠雁腥臊。湘江秋水澄如练，山鬼嚣时山月高。"
        },
        {
            "标题": "竹枝歌十首",
            "作者": "汪元量",
            "内容": "贾谊祠前酹酒尊，汨罗江上吊骚魂。耒阳更有一抔土，行路人传是假坟。"
        },
        {
            "标题": "竹枝歌十首",
            "作者": "汪元量",
            "内容": "弄玉吹箫过洞庭，烟波渺渺接巴陵。朗吟仙子来何处，飞上君山玩月明。"
        },
        {
            "标题": "竹枝歌十首",
            "作者": "汪元量",
            "内容": "湘江日落乱帆飞，不向东归便北归。杨柳渡头村店里，青裙女子卖乌柙。"
        },
        {
            "标题": "竹枝歌十首",
            "作者": "汪元量",
            "内容": "白头渔父白头妻，网得鱼多夜不归。生怕渡官搜着税，巴东转柁向巴西。"
        },
        {
            "标题": "竹枝歌十首",
            "作者": "汪元量",
            "内容": "湘南湘北蕙花开，树头树底猨乱哀。云巢九疑虞帝庙，雨昏三峡楚王台。"
        },
        {
            "标题": "竹枝歌十首",
            "作者": "汪元量",
            "内容": "快风吹我入三巴，桂櫂兰桡倚暮花。一道月明天似水，湘灵鼓瑟下长沙。"
        }
    ],
    "对话内容": [
        {
            "Type": "宫廷官场对话",
            "Location": "南宋宫廷大殿",
            "Background": "汪元量身着简朴的道袍，坐在御前，向度宗献上新作的琴曲，曲调中隐含对国破家亡的哀怨。度宗赞赏道：“朕之所思，正是爱卿之所感，琴音如泪，令人心碎。”",
            "Dialogue": "{\n    角色名:度宗  \n    动作:(微微侧身，目光炯炯地凝视汪元量)\n    讲话:爱卿所奏之曲，虽简朴无华，然其韵律暗藏国破家亡之痛，恰似一曲哀怨的悲歌，令人心神俱伤。琴音如泪，宛如我心之所思，正是我国之忧患，何以不让我痛彻心扉？我在此刻，仿佛听见了那滚滚江水，将一切繁华与往昔尽数带走，留余一片沉寂与无奈。想当年，江山如画，英雄辈出，现今却沦为他人之手，朕痛心疾首，愿以此曲共鸣，唤醒众人之心。\n}\n{\n    角色名:汪元量  \n    动作:(低头，手指轻抚琴弦，声音低沉)\n    讲话:陛下之言，仆心有戚戚焉。此曲乃仆心之所寄，曲调中所隐含的忧伤，正是我等百姓之哀。国破家亡，昔日繁华已成梦境，何其可叹！然则，若能以琴音传达此情，虽无力挽回，却也可寄托我对故国的思念与对未来的期盼。愿陛下以此曲为鉴，明思国政，勿再让此悲剧重演于他人之上，愿我等能共守这片土地，重塑往日辉煌。\n}"
        },
        {
            "Type": "诗词戏剧对话",
            "Location": "京城文人雅集",
            "Background": "在文人聚会中，汪元量与文天祥相对而坐。汪元量吟诵道：“北望燕云不尽头，大江东去水悠悠。”文天祥回应：“英雄何必问归期，今日对酒当歌时。”两人皆因国家之事而感慨。",
            "Dialogue": "{\n    角色名:文天祥  \n    动作:(微微颔首，目光坚定地看着汪元量)\n    讲话:汪兄所吟之句，正切我心中之痛，北望燕云不尽头，大江东去水悠悠，正是我对这江山河流的无限感慨与无奈。英雄何必问归期，今日对酒当歌时，岂不正是我们这一代人应对国难而奋起的时刻？我虽身陷囹圄，然心中壮志犹存，汪兄之诗，激励我继续前行。愿我等共勉，携手重振我中华之精神，虽云无力回天，然心志不屈，令人振奋。\n}\n{\n    角色名:汪元量  \n    动作:(轻抚琴弦，神情凝重)\n    讲话:文兄之言，仆深有同感。北望燕云，仿似一条无法回头的路，正如我心中所想，尽管身处这个动荡的时代，然我心中仍存有一份希望。长河落日，江水悠悠，往昔的繁华似乎已不复存在，但愿我们能在这片土地上，留下我们的痕迹，唱响我们的壮志。英雄何必问归期，今日对酒当歌时，正是我等心中燃起的希望与梦想，愿与文兄共勉，携手并肩，直面未来的风雨。\n}"
        },
        {
            "Type": "书信交流",
            "Location": "汪元量书房",
            "Background": "汪元量在给好友李珏写信，信中提到昔日共游西湖的美好时光，并附上几首新作的诗句，表达对友人的思念与对时局的忧虑。",
            "Dialogue": "{\n    角色名:汪元量  \n    动作:(提笔，沉思片刻，开始书写)\n    讲话:李兄，近来可安好？仆常忆起昔日与君共游西湖之美景，山水相映，彼此吟唱，犹在眼前，恍如昨日。时光荏苒，转眼已是千里迢迢，仆心中对友人的思念愈发浓烈，愿以此信寄托我对友人的关怀与思念。附上几首新作之诗，愿君能够于闲暇时细读，感受其中情意与忧虑。愿我等虽然相隔遥远，心却始终相连，愿时局渐平，重聚之日不远。\n}\n{\n    角色名:李珏  \n    动作:(接过信，面带微笑)\n    讲话:元量兄，收到君信，心中倍感欣喜。昔日游湖之乐，犹如梦境，今朝共饮之愿，自当铭记。君之诗作，必将细读，愿能与君同赏，携手共度这动荡之年。君之思念，仆亦感同身受，愿时光不负，早日重聚，共诉衷肠。愿我俩都能在这乱世中，携持一份希望，朝着未来前行。\n}"
        },
        {
            "Type": "家庭市井对话",
            "Location": "钱塘的集市",
            "Background": "汪元量与邻居闲聊，谈起战乱中家乡的变化。邻居感慨道：“如今市井冷清，昔日繁华已不复存在。”汪元量点头，心中涌起对故国的无尽怀念。",
            "Dialogue": "{\n    角色名:邻居  \n    动作:(摇头叹息，目光望向远方)\n    讲话:汪兄，如今市井冷清，昔日繁华已不复存在。街头巷尾，往日的欢声笑语，似乎都随着那场战乱烟消云散。家乡的变化，令人心痛，时常想起那时的安宁，仿佛就在昨日。如今却只剩下愁苦与无奈，望着这片土地，真是令人心伤。\n}\n{\n    角色名:汪元量  \n    动作:(叹息，眼神沉痛)\n    讲话:邻居所言，仆深以为然。国破家亡，战乱无情，昔日的繁华已成往事，心中所思，纷纷扰扰。然则，纵使时局再艰，仆亦愿以诗词寄情，抒发心中所感。愿未来的日子，能重现那份温暖与希望，虽然道途曲折，然我等不应放弃心中之梦，愿与邻居共勉，携手度过这段艰难岁月。\n}"
        },
        {
            "Type": "宫廷官场对话",
            "Location": "元朝朝堂",
            "Background": "汪元量在朝上为赵作临别赠言，言辞恳切，表达对老友的祝福与不舍。朝中大臣吴城、刘辰翁等人静静聆听，眼中流露出感动。",
            "Dialogue": "{\n    角色名:赵  \n    动作:(面带愁苦，目光凝重)\n    讲话:汪兄，此次临别赠言，言辞恳切，令我倍感温暖。然则，今朝之别，实乃无奈，身为文人，却只能寄情于笔端，难以挽回这随风而逝的岁月。愿兄能够将我此行的心情，融入字里行间，化作永恒的纪念，待我归来之日，再共论心声。\n}\n{\n    角色名:汪元量  \n    动作:(握拳，语气坚定)\n    讲话:赵兄，仆之赠言虽简，却是仆心中真情所寄。无论前路多么艰辛，愿兄能铭记我对你友情的珍视，待归时再聚，畅谈往事。此时此刻，正是对过往的追忆与对未来的期待，愿你能以此为激励，勇往直前，仆在此默默祝福，愿你平安归来，携手再书华章。\n}"
        },
        {
            "Type": "诗词戏剧对话",
            "Location": "湖边柳树下",
            "Background": "汪元量与留梦炎对坐，汪元量手持琵琶，弹唱《水龙吟》。留梦炎听后，赞叹道：“汪兄琴声如泣，正是我心所念。”两人互相激励，讨论诗词与音乐。",
            "Dialogue": "{\n    角色名:留梦炎  \n    动作:(手持琵琶，轻轻拨动弦音)\n    讲话:汪兄，今日能在此共饮，听您弹唱《水龙吟》，如沐春风，琴声如泣，令人心醉。不禁感叹，您之琴音，竟能引人追忆往事，感怀国破家亡之痛。愿您继续以琴音传达心声，愿我能为您添一份助力，共同谱写这时代的悲歌。\n}\n{\n    角色名:汪元量  \n    动作:(微微一笑，眼中闪烁着泪光)\n    讲话:梦炎朋友之言，仆心中倍感欣慰。琴音虽简，却是对我心中情感的真实流露，正如水流般细腻，愿能与您共鸣，传达我对这国土的思念与对未来的期盼。愿我们在这动荡的岁月中，能彼此支持，共同面对内心的忧虑与外界的挑战，携手共度这段艰难时光。\n}"
        },
        {
            "Type": "家庭市井对话",
            "Location": "汪元量家中",
            "Background": "汪元量的母亲与他谈及家族的往事，母亲回忆起汪元量小时候对琴的热爱，汪元量则感慨道：“如今只愿琴声能护我心中之忧。”",
            "Dialogue": "{\n    角色名:母亲  \n    动作:(轻轻叹息，目光柔和)\n    讲话:元量，儿啊，您自幼便对琴有着浓厚的兴趣，如今却因国事而忧心忡忡。母亲虽知世事无常，然我心中常为你自豪。愿你能在这纷扰的时代中，坚守心中之梦，继续为世人奏响那份美好与和谐。\n}\n{\n    角色名:汪元量  \n    动作:(面露沉思，神情恍惚)\n    讲话:母亲所言，仆心中感激。然则，岁月无情，时局动荡，仆虽深爱琴音，然心中多愁苦。愿以琴声寄托我对家国的思念与对未来的希望，恳请母亲理解仆心之所向，愿在这条路上，能伴随母亲的支持，继续追求那份宁静与美好。\n}"
        },
        {
            "Type": "宫廷官场对话",
            "Location": "元世祖的私邸",
            "Background": "汪元量被召入宫，世祖询问他对当下局势的看法。汪元量回答：“诗人有责，愿以琴音为国抚伤。”世祖点头，表示赞同。",
            "Dialogue": "{\n    角色名:元世祖  \n    动作:(眉头紧锁，神情严肃)\n    讲话:汪元量，朕闻你琴音之美，恰似一曲悲歌，然在这国难之际，朕欲问你对当下局势之看法。你作为文士，如何看待这困局？愿以你之智慧，助我明理，携手共渡难关。\n}\n{\n    角色名:汪元量  \n    动作:(微微一礼，面色坚定)\n    讲话:陛下，仆虽身处乱世，然心中自有一份坚定。国之兴亡，理应众志成城，愿以琴音传达我对国家的忠诚与希望。若能助陛下明理，仆愿以身作则，期盼能与陛下携手共克时艰，挽救这破碎的国度，重见往日光辉。\n}"
        },
        {
            "Type": "书信交流",
            "Location": "汪元量书房",
            "Background": "汪元量正在给陈泰写信，信中提到他对家乡的思念，以及对未来的期待，表达出一位诗人的无奈与希望。",
            "Dialogue": "{\n    角色名:汪元量  \n    动作:(提笔，神情凝重)\n    讲话:陈泰兄，近来可好？仆常思念故乡之景，心中对未来的期待愈发强烈。写此信以寄托情感，愿与君分享我对家乡的思念，以及对未来的希冀，盼望时局渐平，重聚之日不远。愿君安好，常常挂念。\n}\n{\n    角色名:陈泰  \n    动作:(接过信，微笑点头)\n    讲话:元量兄，得君信心中甚喜。昔日共游之乐，仿佛就在昨日，愿能早日重聚。你之思念，仆亦心知肚明，愿时光不负，携手共度这段艰难岁月，一同书写美好的未来。\n}"
        },
        {
            "Type": "诗词戏剧对话",
            "Location": "湖山之上",
            "Background": "汪元量与好友周方在山顶对月共饮，汪元量作《湖山类稿》，赋诗道：“月明点滴在山川，愿与君共醉此生。”周方应声而和，二人情深意重。",
            "Dialogue": "{\n    角色名:周方  \n    动作:(举杯，微笑)\n    讲话:汪兄，今日在此共饮，何其快也！月明点滴在山川，愿与君共醉此生，畅谈过往，惩前毖后。虽世事多变，然我二人之情，岂可轻言放弃？愿携手共度未来，继续追寻那份梦想与希望。\n}\n{\n    角色名:汪元量  \n    动作:(举杯相应，眼中流露出感动)\n    讲话:周兄之言，令我心中暖意涌动。月明点滴，正如我心中情感之流，愿与君共饮共歌，直面未来的风雨。虽世道多艰，然我等心志不屈，愿在这片土地上，继续书写属于我们的华章，携手并肩，共同面对漫漫长路。\n}"
        }
    ]
}