{
    "基本信息": {
        "姓名": "张雨",
        "性别": "男",
        "出生年份": "1283",
        "死亡年份": "1350",
        "享年": "68",
        "朝代": "元",
        "家庭区分": "未详"
    },
    "亲属关系": [
        "张雨的祖父是张逢源",
        "张雨的父是张M",
        "张雨的从子;姪子是张谊"
    ],
    "其他关系": [
        "张雨被臧国祚欣赏/器重",
        "张雨学生为张简",
        "张雨为杨维祯所著书作序",
        "张雨书序由黄溍所作",
        "张雨书序由黄溍所作",
        "张雨书序由姚绶所作",
        "张雨书序由徐达左所作",
        "张雨墓志铭由任士林所作",
        "张雨墓志铭由刘基所作",
        "张雨为范梈所著书作跋",
        "张雨相唱和的对象是郑元祐",
        "张雨相唱和的对象是马臻",
        "张雨相唱和的对象是萨都剌",
        "张雨相唱和的对象是朱德润",
        "张雨相唱和的对象是张可久",
        "张雨传记作者为姚绶",
        "张雨祭文由袁华所作",
        "张雨为周密之书、画作跋",
        "张雨为李衎之书、画作跋",
        "张雨为钱选之书、画作跋",
        "张雨为高克恭之书、画作跋",
        "张雨为张彦辅之书、画作跋",
        "张雨为黄公望之书、画作跋",
        "张雨为顾安之书、画作跋",
        "张雨书、画由倪瓒作跋",
        "张雨书、画由王彝作跋",
        "张雨书、画由高启作跋",
        "张雨为陈旅作临别赠言(送别诗、序)",
        "张雨为赵宜裕作临别赠言(送别诗、序)",
        "张雨临别得到虞集所作赠言(送别诗、序)",
        "张雨临别得到柳贯所作赠言(送别诗、序)",
        "张雨临别得到杨载所作赠言(送别诗、序)",
        "张雨为薛玄曦作哀辞",
        "张雨为释觉恩作哀辞",
        "张雨佛寺记由虞集所作",
        "张雨墓表由姚绶所作",
        "张雨墓表由徐伯龄所作",
        "张雨挽诗、词由张翥所作",
        "张雨为吴全节作挽诗、词",
        "张雨为管道升作挽诗、词",
        "张雨画赞(画像记)由张昱所作",
        "张雨致书危素",
        "张雨赠诗、文的对象是郑元祐",
        "张雨赠诗、文的对象是戴表元",
        "张雨赠诗、文的对象是释大䜣",
        "张雨赠诗、文的对象是冯子振",
        "张雨赠诗、文的对象是倪瓒",
        "张雨赠诗、文的对象是吴睿",
        "张雨赠诗、文的对象是汪巽元",
        "张雨赠诗、文的对象是常泰",
        "张雨赠诗、文的对象是张雯",
        "张雨赠诗、文的对象是强可仕",
        "张雨赠诗、文的对象是陈柏",
        "张雨赠诗、文的对象是刘沙剌班",
        "张雨赠诗、文的对象是薛玄曦",
        "张雨赠诗、文的对象是纽邻",
        "张雨收到虞集的赠诗、文",
        "张雨收到郑元祐的赠诗、文",
        "张雨收到张翥的赠诗、文",
        "张雨收到李孝光的赠诗、文",
        "张雨收到萨都剌的赠诗、文",
        "张雨收到陈镒的赠诗、文",
        "张雨收到成廷珪的赠诗、文",
        "张雨收到袁华的赠诗、文",
        "张雨收到倪瓒的赠诗、文",
        "张雨收到吕诚的赠诗、文",
        "张雨收到王鉴的赠诗、文",
        "张雨收到张逊的赠诗、文",
        "张雨为杨维祯之建筑物题咏、记、命名",
        "张雨建筑物得到马臻的题咏、记、命名",
        "张雨建筑物得到陈旅的题咏、记、命名",
        "张雨建筑物得到袁华的题咏、记、命名",
        "张雨建筑物得到倪瓒的题咏、记、命名",
        "张雨为卢挚之诗文作跋",
        "张雨为范梈之诗文作跋",
        "张雨诗文跋由郑元祐所作",
        "张雨诗文跋由张翥所作",
        "张雨诗文跋由贡师泰所作",
        "张雨诗文跋由王行所作",
        "张雨诗文跋由袁华所作",
        "张雨诗文跋由蓝智所作",
        "张雨诗文跋由李昱所作",
        "张雨诗文跋由臧国祚所作",
        "张雨诗文跋由陈世昌所作"
    ],
    "入仕信息": [],
    "别名信息": [
        {
            "别名": "伯雨",
            "别名类型": "字"
        },
        {
            "别名": "句曲外史",
            "别名类型": "室名、别号"
        },
        {
            "别名": "泽之",
            "别名类型": "别名、曾用名"
        },
        {
            "别名": "贞居子",
            "别名类型": "室名、别号"
        }
    ],
    "任职信息": [
        {
            "官职": "提点寺观宫",
            "起始年份": "未详",
            "结束年份": "未详",
            "任职方式": "正授",
            "任职地点": "开元路"
        },
        {
            "官职": "住持寺观宫",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "住持寺观宫",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        }
    ],
    "地理信息": [
        {
            "地名": "钱塘",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "句曲外史诗集",
            "著述年份": "1348",
            "著述角色": "未详"
        }
    ],
    "社会区分": [
        "道士",
        "诗人"
    ],
    "机构情况": [],
    "经历事件信息": [],
    "财富情况": [],
    "个人简介": [
        "张雨（1283～1350）元代诗文家，号句曲外史，道名嗣真，道号贞居子曾从虞集受学，博学多闻，善谈名理。诗文、诗文、书法、绘画，清新流丽，有晋、唐遗意。年二十弃家为道士，居茅山，尝从开元宫王真人入京，欲官之，不就。 ► 张雨的诗文(317篇)"
    ],
    "诗词文章内容": [
        {
            "标题": "喜春来·泰定三年丙寅岁除夜玉山舟中赋",
            "作者": "张雨",
            "内容": "江梅的的依茅舍，石漱溅溅漱玉沙。瓦瓯篷底送年华。问暮鸦：何处阿戎家？"
        },
        {
            "标题": "白无咎黄蜀葵",
            "作者": "张雨",
            "内容": "金铜仙人雨中立，铅泪恰如辞汉时。倾心脉脉何所待，愿见白日光陆离。"
        },
        {
            "标题": "子昂墨写萱草",
            "作者": "张雨",
            "内容": "碧浪湖头翰墨香，山蜂游趁午阴凉。戏拈小笔涂幽草，正自无忧得可忘。"
        },
        {
            "标题": "题理妆士女",
            "作者": "张雨",
            "内容": "谁见新妆出绣帏，辛夷花下六铢衣。莫教蜂蝶知踪迹，閒与邻娃斗草归。"
        },
        {
            "标题": "句",
            "作者": "张雨",
            "内容": "家藏逸少笼鹅字，门系龟蒙放鸭船。"
        },
        {
            "标题": "湖州竹枝词",
            "作者": "张雨",
            "内容": "临湖门外是侬家，郎若闲时来吃茶。黄土筑墙茅盖屋，门前一树紫荆花。"
        },
        {
            "标题": "句",
            "作者": "张雨",
            "内容": "风沙不惮五千里，将身跳入仙人壶。"
        },
        {
            "标题": "东坡书蔡君谟梦中绝句二放营妓绝句三虞伯生题四绝于后真迹藏义兴王子明家要予次韵凡九首 其四",
            "作者": "张雨",
            "内容": "钗头新绿荔枝红，那与江桃色味同。闻道端明新进谱，一时殿阁起薰风。"
        },
        {
            "标题": "碧筒饮",
            "作者": "张雨",
            "内容": "采绿谁持作羽觞，使君亭上晚樽凉。玉茎沁露心微苦，翠盖擎云手亦香。\n饮水龟藏莲叶小，吸川鲸恨藕丝长。倾壶误展琳琅袖，笑绝耶溪窈窕娘。"
        },
        {
            "标题": "广陵有寄璚花诗丐余次韵",
            "作者": "张雨",
            "内容": "未信人间日易斜，携春来问列仙家。情知后土无双树，迷杀江都是此花。\n芍药谩吟红茧粟，璚儿从眄玉兰芽。一壶能共樊川老，醉写乌丝侧帽纱。"
        },
        {
            "标题": "烟梅睡雀墨戏",
            "作者": "张雨",
            "内容": "珍偶偏怜琼树，寒香漠漠纷纷。谁见罗浮月黑，一枝同梦梨云。"
        },
        {
            "标题": "梧叶儿",
            "作者": "张雨",
            "内容": "移家去，市隐间。幽事颇相关。刘商观棋罢，韩康卖药还。\n点检绿云鬟。数不尽、龟溪好山。"
        },
        {
            "标题": "集王摩诘书语六言二首 其二",
            "作者": "张雨",
            "内容": "夜深僮仆静默，月明辋水沦涟。独与山僧饭讫，寒林远火初然。"
        },
        {
            "标题": "妆镜",
            "作者": "张雨",
            "内容": "璧月朝朝琼树，明星处处阿房。不似千秋镜里，与人能鉴兴亡。"
        },
        {
            "标题": "集王摩诘书语六言二首 其一",
            "作者": "张雨",
            "内容": "寒犬吠声如豹，夜春相应疏钟。华子冈头清月，照人独坐山中。"
        },
        {
            "标题": "东风第一枝",
            "作者": "张雨",
            "内容": "清泪如铅，绿房迎晓，宝阶低拥云叶。蜻蜓飞上搔头，依前艳香未歇。\n西窗暗雨，怪帘低、参差凉月。正一丛、深倚琅玕，石上只愁磨折。"
        },
        {
            "标题": "西湖竹枝词",
            "作者": "张雨",
            "内容": "光尧内禅罢言兵，几番御舟湖上行。东家邻舍宋大嫂，就船犹得进鱼羹。"
        },
        {
            "标题": "蝶恋花 次疏翁冬至韵",
            "作者": "张雨",
            "内容": "空谷天寒殊慰藉。半幅瑶华，唤得春回也。金马玉堂犹传舍。\n嵩云颍水风流夜。"
        },
        {
            "标题": "喜春来",
            "作者": "张雨",
            "内容": "江梅的的依茅舍。石濑溅溅漱玉沙。瓦瓯蓬底送年华。\n问暮鸦。何处阿戎家。"
        },
        {
            "标题": "子昂风篁图为叶景修作",
            "作者": "张雨",
            "内容": "不同主人看竹，稍似隐居听松。一代亲承墨妙，叶公信有真龙。"
        },
        {
            "标题": "鹧鸪天 赠医士沈德诚",
            "作者": "张雨",
            "内容": "东老传家道气浓。榴皮壁上有仙踪。耳孙阴德如何限，都在参苓药笼中。"
        },
        {
            "标题": "踏莎行 为朱德辉送医僧道二首 其一",
            "作者": "张雨",
            "内容": "龙树名方，阿师偏得。参苓药笼真奇特。闲身偶尔病魔侵，几番劳动黄金锡。"
        },
        {
            "标题": "踏莎行",
            "作者": "张雨",
            "内容": "春梦还山，药罗岩上。觉来便觉身无恙。不知引入市尘壶，丹瓢犹挂苍龙杖。"
        },
        {
            "标题": "渔父 赞船子和尚二首",
            "作者": "张雨",
            "内容": "此物由来不可名。丝纶收去水波平。长抱膝，可怜生。\n谁共蓑衣卧月明。"
        },
        {
            "标题": "踏莎行",
            "作者": "张雨",
            "内容": "玉镜台前，看花如雾。交柯接叶纷无数。春寒约住柳丝圈，月明染下方诸露。"
        },
        {
            "标题": "蝶恋花",
            "作者": "张雨",
            "内容": "雨馆幽人朝睡美。好趁春晴，茶灶随行李。九朵芙蓉青似洗。\n天河一夜增新水。"
        },
        {
            "标题": "蝶恋花 新柳",
            "作者": "张雨",
            "内容": "谁道鹅儿黄似酒。对酒新鹅，得似垂丝柳。松粉泥金初染就。\n年年春雪消时候。"
        },
        {
            "标题": "渔父",
            "作者": "张雨",
            "内容": "上钓金鳞不用多。踏翻船子便高歌。犹有在，问如何。\n问取侬家张志和。"
        },
        {
            "标题": "瑶花慢 赋雪次仇山村韵",
            "作者": "张雨",
            "内容": "筛冰为雾，屑玉成尘，借阿姨风力。千岩竞秀，怎一夜、换作连城之璧。\n先生闭户，怪短日、寒催驹隙。想平沙鸿爪成行，□似醉时书迹。"
        },
        {
            "标题": "遵道竹枝",
            "作者": "张雨",
            "内容": "筼筜谷口白云生，云里琅玕万玉声。惊破幽人春枕梦，一窗斜月半梢横。"
        },
        {
            "标题": "如梦令 山中逃热三首",
            "作者": "张雨",
            "内容": "湖外残钟未了。过岭樵夫恁早。犬吠又人行，推枕北窗清晓。\n清晓。清晓。劳动数声啼鸟。"
        },
        {
            "标题": "南乡子 题李紫筼山居",
            "作者": "张雨",
            "内容": "午枕托冥搜。得句栖霞半岭头。不柰风篁疏雨过，飕飕。\n化蝶飞来为少留。"
        },
        {
            "标题": "水调歌头 为初心真人七帙初度时延祥有赐田之命",
            "作者": "张雨",
            "内容": "瑞霭延真馆，春满瑞真家。绛县老人年纪，更柰紫髯何。\n前日黄华迎赐，赐予青毡旧物，田野总讴歌。报贶启金箓，笙鹤恰来过。"
        },
        {
            "标题": "浪淘沙令",
            "作者": "张雨",
            "内容": "抛下杖头钱。取次高眠。玉梅金缕孟家蝉。说着钱塘都似梦，懒问游船。"
        },
        {
            "标题": "百字令",
            "作者": "张雨",
            "内容": "橙黄橘绿，占一年好景，人间真乐。玉麈金鳌相对峙，如我视今犹昨。\n珍重留侯，招邀黄石，俱赴蟠桃约。一卮仙酒，得陪三老斟酌。"
        },
        {
            "标题": "如梦令",
            "作者": "张雨",
            "内容": "绿锦峰峦似绣。曲折一渠冰溜。中有养疴人，敧枕北窗清昼。\n清昼。清昼。胡蝶还知梦否。"
        },
        {
            "标题": "苏武慢 至正八年夏和虞道园",
            "作者": "张雨",
            "内容": "清露晨流，新桐初引，消受北窗凉晓。经卷熏炉，笔床茶具，长物任他围绕。\n老子无情，年光有限，只似木人花鸟。指凝云、数朵奇峰，曾见汉唐池沼。\n还自笑，待老学蟫鱼，金题玉躞，书里便容身了。阿对泉头，布衣无恙，占断雨苔风筱。\n独鹤归迟，西山缺处，掠过乱鸦林表。舞琴心三叠胎仙，坐到天高月小。"
        },
        {
            "标题": "望梅花 寿师道真人",
            "作者": "张雨",
            "内容": "何处仙家方丈。浑连水、隔他尘坱。放鹤天宽，看云窗小，万幅丹青图障。\n凭高望。笑掣金鳌，人道是、蓬莱顶上。"
        },
        {
            "标题": "柳梢青 题杨补之墨梅",
            "作者": "张雨",
            "内容": "面目冰霜。逃禅正派，只让花光。怪底徐卿，为渠描貌，萦损柔肠。"
        },
        {
            "标题": "水调歌头 赠都料邵子和还嘉禾",
            "作者": "张雨",
            "内容": "别有梓人传，精艺夺天工。便使玉人雕琢，妙手略相同。\n宝殿网珠窗户，华盖狻猊床座，金碧斗玲珑。花萼间芝草，细缕一重重。"
        },
        {
            "标题": "八声甘州 舟次垂虹寄玄洲许道民",
            "作者": "张雨",
            "内容": "柳洲冰未浣柰春寒，仙风引归槎。渺云岑天末，烟江雨外，犹认渔家。\n独酌瓦瓯篷底，谁与饭胡麻。疑听松风响，水宿蒹葭。"
        },
        {
            "标题": "涧阿对雨二首",
            "作者": "张雨",
            "内容": "山云油然作，山雨来不缓。既沾灵石坞，遂洒寒栖馆。\n落水遽如许，众草行复烂。有酒不堪酌，无物堪把玩。\n与闻季长笛，宁从中散锻。代谢夫何如，徒为白首叹。"
        },
        {
            "标题": "道言",
            "作者": "张雨",
            "内容": "造物于我厚，一切使我薄。瓶中有储粟，持此卧云壑。\n弊衣取苟完，得味在藜藿。花鸟予友于，尊酒不独酌。\n床头堆故书，败履置床脚。未尝身没溺，何与世浊恶。\n正如散马牛，不识穿与络。异时老髑髅，会有南面乐。"
        },
        {
            "标题": "集太白语酬僧净月",
            "作者": "张雨",
            "内容": "主人碧岩里，为余话幽栖。真诀自从茅氏得，风流还与远公齐。\n满堂空翠如可扫，而君解来一何好。白玉麈尾谈重玄，琉璃砚水常枯槁。\n苍苍云松，拂彼白石。世人闻此皆掉头，就中与君心莫逆。\n袖拂紫烟去，空中闻天鸡。借问苏耽鹤，早晚向江西。"
        },
        {
            "标题": "凤凰台上忆吹箫 和欧阳彦珍催桂",
            "作者": "张雨",
            "内容": "桂影团团，小山丛底，今年特地收香。早阵风阵雨，频掩西窗。\n一剪辟寒金碎，甚教人、长想容光。凄凉夜，香篝撤去，孤负华堂。"
        },
        {
            "标题": "九月风雨清斋",
            "作者": "张雨",
            "内容": "中林授衣节，寒气早已集。牖户洎裘褐，凡百缺治葺。\n穷居昧时序，颇讶光景急。丛篁助幽翳，漾濑发空寂。\n水禽穿屋过，岩树排檐入。陶尊既尘渍，墨突亦雨立。\n遐思把菊咏，端处掬溜室。空言非药饵，殆不废九日。"
        },
        {
            "标题": "太常引",
            "作者": "张雨",
            "内容": "莫将西子比西湖。千古一陶朱。生怕在楼居。也用着、风帆短蒲。"
        },
        {
            "标题": "涧阿对雨二首 其二",
            "作者": "张雨",
            "内容": "步归灵涧幽，泥染居士屩。不知岚雨深，稍怯布衣薄。\n拂床次群帙，扫径堆脱箨。清坐亦偶然，吾非慕仙爵。"
        },
        {
            "标题": "水龙吟 代玄览和东泉学士自寿之作",
            "作者": "张雨",
            "内容": "古来宰相神仙，有谁得似东泉老。今朝佳宴，杨枝解唱，花枝解笑。\n钟鼎山林，同时行辈，故人应少。问功成身退，何须更学，鸱夷子，烟波渺。"
        },
        {
            "标题": "延陵公承庆堂诗",
            "作者": "张雨",
            "内容": "大江苍苍兀龙虎，辅元之家百神頫。望拜受釐若稽古，上清真人阅众甫。\n新宫洁斋导天语，纷云郁霞错承宇。虚皇穆然阳卫武，左飙右欻降軨羽。\n县钟镗镗迅击鼓，赫金蔡服赭朱户。双珠月明带宝璐，挟以流黄玉■（木昙）具。\n既竣大礼私事举，吉日宗族奉爵俎。青紫系地簪绶组，魏张代剑新捧土。\n饶国开观治宿莽，报君亲师物咸睹。抚己一念或未溥，西壁考书玄范府。\n寒冰层阴发春煦，日若休明沐仁雨。道德大非方仙五，月佩六印非适取。\n持旌召趣迹旁午，下土滓"
        },
        {
            "标题": "倪元镇玄文馆会饮",
            "作者": "张雨",
            "内容": "亲知贵浃密，屡此良宴会。堂陛自崇广，促席归卧内。\n说诗盛使气，屈折高李辈。更端辄笑谑，知节已沾醉。\n玲珑檐花乱，萧屑风竹碎。政使韩伯休，移床夜相对。"
        },
        {
            "标题": "独行",
            "作者": "张雨",
            "内容": "春泥未成沙，曳屣柔且平。春风不鸣条，振衣凉且轻。\n我意本静惬，中林便独行。松盖无曲影，水乐皆全声。\n踽踽迫前冈，悠悠度斜坑。老樵眼如猫，见我不问名。\n直赠金光草，疑是古先生。"
        },
        {
            "标题": "听雨楼",
            "作者": "张雨",
            "内容": "雨中市井迷烟雾，楼底雨声无著处。不知雨到耳边来，还是耳根随雨去。\n好将此语问风幡，闻见何时得暂閒。钟动鸡鸣雨还作，依然布被拥春寒。"
        },
        {
            "标题": "王时敏听雪斋",
            "作者": "张雨",
            "内容": "顽寒赑屃河流澌，银涛铁骑交奔驰。珑玲淅簌瓦沟满，坐窗已有幽人知。\n东家暖客红醅凝，嘈杂新声迷听莹。后园压折万琅玕，雪多政自无人听。\n我时空山夜寂寥，风篁雪窦筛琼瑶。希声疏越不可尽，鸣球戛击如闻韶。\n忆昔斋居困学翁，大书听雪烦楚龚。百年胜事将无同，不传师旷传王恭。\n鹤氅明朝行雪里，须辨龙头煎雪水。床下何人闻斗蚁，唤起春雷来洗耳。"
        },
        {
            "标题": "早春对雨杂言",
            "作者": "张雨",
            "内容": "寒谷望春如望赦，雨雨风风恶相嚇。床头败絮未尝温，石上瘦花浑欲谢。\n三时尽辨禽鸟鸣，合涧助为风水声。白水田头漫无路，老稚种麦已青青。\n朝晴独见扶犁叟，人生合作无犁耦。不须识字只耕田，酒杯也到扶犁手。"
        },
        {
            "标题": "赵千里聚扇上写山次韵题",
            "作者": "张雨",
            "内容": "翠水丹山气旁礴，几叠香痕经手握。何年破镜飞上天，吴淞水剪并刀薄。\n江南宝绘多遗馀，王孙不归恨蘼芜。蘼芜消歇秋风起，班姬为我歌乌乌。"
        },
        {
            "标题": "用韵送净月上人",
            "作者": "张雨",
            "内容": "阴崖颠风无时兴，篁竹偃地虎昼行。斲冰积雪卧空谷，春至唯闻禽鸟鸣。\n华阳南便洞窗小，香烟西放蛾眉道。神僧问讯破孤寂，把臂入林一倾倒。\n帕头蒙寒驴背驮，泥滑稳于杯渡波。寄谢少年王敬和，独行其如法汰何？"
        },
        {
            "标题": "三月十三夜对月",
            "作者": "张雨",
            "内容": "幽篁不见天，况乃见月色。晴来春尚佳，岂不有馀日。\n离离花气上，稍稍帘阴直。啼鴂夜不眠，声欲碎岩石。\n闻声思逾寂，悟赏在兹夕。"
        },
        {
            "标题": "效隐居拟古乐府寒夜愁",
            "作者": "张雨",
            "内容": "夜寒生，群兽惊，寂兮寥兮栖遁情。阴宫漫漫落叶平，冈头霜月弄微明。\n寒漏涩，寒弦紧。愁肠结，愁语尽。人生异木石，思来谁能忍。"
        },
        {
            "标题": "次韵率性来山人见贻之作",
            "作者": "张雨",
            "内容": "南峰后，灵石前，岚霞茜绚争春妍。贫家客来净扫地，亦有一瓶红杜鹃。\n东坡七过山南坞，山人能记坡翁语。君方骑马听朝鸡，为我入林来听雨。\n雨声吹断听松声，怪石长松为友生。怜君慰我支离者，不饮向人空复情。\n我如病马离群去，君如伯乐能相顾。羊群好在金华山，梦里相逢犹识路。"
        },
        {
            "标题": "游惠山寺",
            "作者": "张雨",
            "内容": "水品古来差第一，天下不易第二泉。石池漫流语最胜，江流湍激非自然。\n定知有锡藏山腹，泉重而甘滑如玉。调符千里辨淄渑，罢贡百年离宠辱。\n虚名累物果可逃，我来为泉作解嘲。速唤点茶三昧手，酬我松风吹兔毫。"
        },
        {
            "标题": "种树",
            "作者": "张雨",
            "内容": "植梓五十本，移松八百栽。山灵借好雨，似为道人来。\n青意争郁勃，细声亦吹洒。松如稚子长，梓长未盈把。\n吾衰讵能待，将以荫来者。"
        },
        {
            "标题": "游龙井方圆庵阅宋五贤二开士像",
            "作者": "张雨",
            "内容": "独寻招提游，果得世外欢。昔贤所栖集，画像藏屋端。\n山僧启锁鱼，不待啜茗乾。修广各异制，精采俱生完。\n堂堂苏长公，英气邈难干。筇杖紫道服，天风吹袖宽。\n清献薄须眉，示我铁肺肝。尚馀所施物，片石椭而寒。\n侍郎胡金华，高括侍中冠。眉间可容掌，手版出中单。\n颍滨与淮海，秋色亚层峦。参寥独缁衣，颔髭茁茅菅。\n最后辨才师，文茵高座安。空山一室内，举目皆龙鸾。\n再拜倾挈壶，喜极重悲酸。去之三百载，归路何漫漫。\n斯人为列星，下视虫沙繁。宁不念学子，道术救彫残。\n抵舍亟摹貌，微哉难控抟。梦中傥未遇，展诗时一观。"
        },
        {
            "标题": "同张德常游张公洞",
            "作者": "张雨",
            "内容": "骑入秋云罨画间，日出洞灵犹启关。东皇衣覆云雾海，玉女盆盛人鸟山。\n牵骡步步踏石髓，投龙往往祝金环。茅家小吏向尘土，弭节相迟明当还。"
        },
        {
            "标题": "耕渔轩",
            "作者": "张雨",
            "内容": "幽人薄世荣，耕渔夙所喜。朝耘西华田，莫钓洞庭水。\n浮湛干戈际，无誉亦无毁。酿秫云翻瓮，鲙鱼雪飞几。\n客来具杯酌，客去味经史。缅怀清渭滨，何如鹿门里。\n往者不复见，斯人亦云已。努力勤所业，庶免素餐耻。"
        },
        {
            "标题": "无波古井水",
            "作者": "张雨",
            "内容": "古井何泓然，不食自甘冷。去来绝攀缘，挽断辘轳绠。\n唯有中宵月，圆中时照影。"
        },
        {
            "标题": "寄倪元镇",
            "作者": "张雨",
            "内容": "雨天初寒雪复作，春风相欺何太颠。谁依井灶皆兽迹，独拥书册犹鸢肩。\n枸杞埋根乍难斸，樱桃放花殊可怜。贺监宅前旧游处，快放柳条维酒船。"
        },
        {
            "标题": "清权尊师集中览庚戌见怀一诗感念今昔自伤之情",
            "作者": "张雨",
            "内容": "天既劳我晚，不如早息我。奚止七不堪，于世无一可。\n空山酒半瓢，秃发花三朵。平生仲长统，谁能曲如锁。"
        },
        {
            "标题": "学诗斋联句",
            "作者": "张雨",
            "内容": "明良赓歌基，猗那奏鼓始。清庙殊雍雍，赤舄固几几。\n岂惟缁衣贤，政以朱襮美。原鸰兄弟急，河鲂父母迩。\n便施谷中葛，亦采体下菲。咏桑表沃若，歌莱赋乐只。\n鲍谮苏公绝，厉怀凡伯耻。思鸣卷阿凤，愿绘衮衣蜼。\n蔽以思无邪，毋曰鼠有体。言超授简贡，道在过庭鲤。\n遂去文辞害，亦屏训诂眯。谲谏主风刺，昌言发兴比。\n雅亡继麟笔，和寡续巴里。镐罢鱼在藻，屈倡凫汎水。\n縆弦谁与奏，补苴自难拟。哀哀河梁别，堂堂沛风起。\n祠雒悔心萌，决虞壮图已。塞瓠恨茀郁，援桂慄藿蘼。\n便啼城上乌，犹恨水中沚。隆中抱膝想，许下横槊伟。\n体要必中度，葩正悉循理。响当贯珠串，辍始辏车轨。\n清圆斲冰苦，颖脱扣钟喜。无题白乃圣，有作甫良史。\n险如横空盘，突若破阵褫。雕锼百神困，策役万象靡。\n爨桐声玉明，庙乐厌石齿。挥毫既凌厉，赋物斯须委。\n郯公学方笃，吴歈好诚鄙。萧斋扁佳名，华构落新址。\n诗律妙独造，吏尘净一洗。瑰辞出语阱，遗经贮腹笥。\n道在用服形，神悟为洗髓。不亏素王造，信全幽人履。\n肾胃苦搯擢，物累困成毁。直登陶韦奥，旁摩鲍谢垒。\n燄凌天策燉，古偕灵光岿。请验百世传，致慎一匮圯。\n两老皆苦心，六义始盈耳。挂一真漏万，聊以示吾子。"
        },
        {
            "标题": "玉笙谣为铁门笙伶周奇赋",
            "作者": "张雨",
            "内容": "我有紫霞想，爱闻白玉笙。县匏比竹无灵气，昆邱采此十二茎。\n凤咮衔明珠，凤翼排素翎。金华周郎妙宫徵，子晋仙人初教成。\n月下吹参差，群雏亦和鸣。缑氏山头白云起，七月七日来相迎。\n长谢时人一挥手，飘下满空鸾鹤声。"
        },
        {
            "标题": "黄公泉",
            "作者": "张雨",
            "内容": "黄公鍊药处，遗井兹邱上。何年一泓碧，褒博照容状。\n不意樵者歌，犹闻紫芝唱。"
        },
        {
            "标题": "夕佳楼",
            "作者": "张雨",
            "内容": "西山朝气爽，南山夕气佳。朝爽人共忻，夕佳吾所怀。\n山僧阅世久，结庐深避乖。蕙楼将对峙，菌阁亦双排。\n维南列崇阜，不受烟岚霾。我亦迟暮人，心迹倦鸟偕。\n兹焉记高躅，庶与静者谐。"
        },
        {
            "标题": "冬夜震泽风雪异常",
            "作者": "张雨",
            "内容": "晴燠不可恃，一夕冬令变。屡忘和煦恩，惟曰祈寒怨。\n老屋雪没隙，广泽风肆便。反覆鼓洪涛，扬簸塞荒堑。\n隐然洞庭乐，勇盛阖闾战。万物刍狗如，埋没加蹂践。\n凌晨枉严冱，野日复葱茜。仁哉天地心，观复斯可见。"
        },
        {
            "标题": "赠倪元镇",
            "作者": "张雨",
            "内容": "庞公有名言，鱼鸟托栖止。而其遗子孙，亦在安而己。\n子有丘壑趣，文弱与时背。强梁方蛇吞，贪黩亦虎噬。\n何以犯多难，适为田业累。深泥没老象，自拔须勇志。\n连环将谁解，旦暮迭兴废。所以明哲徒，置身兴废外。\n贤者蘧伯玉，知非复何悔。"
        },
        {
            "标题": "过太湖",
            "作者": "张雨",
            "内容": "溔㵿鱼龙戏，僻侧凫雁宿。并吞三万顷，宁不为小曲。\n唯应鸱夷子，曾泊西山麓。"
        },
        {
            "标题": "奔月卮歌荅铁雅所作",
            "作者": "张雨",
            "内容": "甓社明珠奔入月，脱壳政似风蝉洁。渔网出之不敢视，涤尽含沙光不灭。\n文昌四星吞在腹，一一金晶大如菽。蜃物还来作饮器，日夜雄雌绕林屋。\n一扇桃核宽有馀，半叶蕉心卷未舒。饮非其人跃入水，怪雨盲风生坐隅。\n置之天上白玉盘，斗柄挹酒长阑干。李白跳下鲸鱼背，持劝我饮相交欢。\n幽宫冯夷为予泣，酌尽海水百怪出。还我平生老蚌胎，许君醉卧鲛人室。"
        },
        {
            "标题": "华山寺三泉",
            "作者": "张雨",
            "内容": "寺以华山名，一一灵泉泻。会昌旧文字，毁壁存牖下。\n往劫莲花开，曷以信来者。"
        },
        {
            "标题": "上方教寺",
            "作者": "张雨",
            "内容": "橘林千黄金，林静路逾僻。忽临消夏湾，云海浩如积。\n绮季不可追，空馀骐骥迹。"
        },
        {
            "标题": "毛公坛",
            "作者": "张雨",
            "内容": "方坛荫奇竹，俨彼毛骨秀。想见黄眉公，时来濯冰溜。\n一往不可得，尚问何日又。"
        },
        {
            "标题": "悼薛玄卿",
            "作者": "张雨",
            "内容": "玄卿难再得，本是餐霞人。高怀独超物，洞鉴亦绝伦。\n君自江东我吴下，早岁联翩侍金马。御榻赐书凡一束，仙苑偷桃动盈把。\n紫虚元君之玉诀，青城先生教我者。感君多道气，探怀为君写。\n学士承旨平原公，许我与君扬□同。一时标名两外史，羽衣白茅立下风。\n我还句曲廿馀载，君乘輶轩历烟海。归锦桥西结草楼，楼中袱被长相待。\n风烟山水共追寻，福临洞口话离心。年深书字化为碧，白首苍茫成古今。\n圣井山崩数千尺，君从群龙去无迹。困顿盐车筱岭头，此日思君复何益。"
        },
        {
            "标题": "古诗十首 其六",
            "作者": "张雨",
            "内容": "昔者齐桓公，往见小臣稷。一日凡三至，欲见且弗得。\n骜爵固轻主，骜霸亦轻士。大夫纵骜爵，骜霸吾敢尔。\n所以终见之，不为从者止。谁云内行缺，论霸亦可矣。"
        },
        {
            "标题": "古诗十首 其九",
            "作者": "张雨",
            "内容": "齐有善相狗，假买取鼠者。数年不取鼠，畜之不如舍。\n相曰实良狗，志在獐麈鹿。欲观取鼠能，请桎其后足。\n桎足乃取鼠，淹尔骥獒气。安得忘言徒，喻此鸿鹄志。"
        },
        {
            "标题": "古诗十首 其五",
            "作者": "张雨",
            "内容": "虞人百里奚，所鬻五羊皮。有得其说者，乃是公孙枝。\n献诸秦穆公，四境不足治。贤者倘不遇，后世谁当知。"
        },
        {
            "标题": "古诗十首 其十",
            "作者": "张雨",
            "内容": "燕雀争善处，处在大屋下。姁姁甚相乐，子母得相哺。\n一朝灶突决，火炎屋栋燬。燕雀色不变，不知祸及己。\n人臣私聚敛，迷国坏纲纪。孰谓斯人智，不如燕雀耳。"
        },
        {
            "标题": "古诗十首 其七",
            "作者": "张雨",
            "内容": "桓公遇宁戚，饭牛中夜起。赐之以衣冠，一说境内理。\n再说为天下，桓公以师事。卫与齐不远，安用疑客子。\n不患有小恶，所患亡大美。且人固难全，用长当若此。"
        },
        {
            "标题": "次倪元镇游虎邱",
            "作者": "张雨",
            "内容": "振屐稍践危，援藤遂支滑。尚馀金玉气，山川相应发。\n沼吴不满眼，轩中树如发。花覆阖闾城，石绕生公榻。\n适与幽人携，及兹暮春月。坐久得忘言，移䩳荫清樾。"
        },
        {
            "标题": "古诗十首 其八",
            "作者": "张雨",
            "内容": "业烦则无功，礼烦则不庄。令苛则不听，禁多则不行。\n国人逐狡兔，因之杀子阳。严刑无所赦，适见召乱亡。"
        },
        {
            "标题": "答寄笋蔬",
            "作者": "张雨",
            "内容": "远寄玉山篇，来自故人庐。竹萌且柔弱，荻笋亦丰瘦。\n姜醯助芳辛，浊醪为前驱。猪肝恐累人，我亦仲叔徒。\n念此风雨中，江外致嘉蔬。柬诗答幽意，老饕良可吁。"
        },
        {
            "标题": "游虎邱次东坡先生韵",
            "作者": "张雨",
            "内容": "日出东海头，虎气踞兹岭。渴心望气往，解后辘轳井。\n宁若军中拜，奔泉酬老耿。莽邱专鬼物，阴壑杂蛇黾。\n鱼肠卧池底，百鍊岂重矿。以问神物化，后日属吴猛。\n怪蟒既血刃，大道孰争骋。我行须人扶，鸠杖惭祝哽。\n小吴不满眼，坐纳三万顷。化国方日长，霸业久灰冷。\n淞水翰归吴，过溪柳迁永。吾非斯人俦，短句惜流景。\n茶烟寄禅榻，弄我鬓丝影。散人初无号，奚必烦上请。"
        },
        {
            "标题": "古诗十首 其四",
            "作者": "张雨",
            "内容": "鲁君聘颜阖，踰垣避使者。我非恶富贵，君胡独不舍。\n全生以为上，迫生以为下。当知得道人，治国其土苴。"
        },
        {
            "标题": "古诗十首 其一",
            "作者": "张雨",
            "内容": "不爱昆冈玉，不爱江汉珠。爱己有苍璧，有之利有馀。\n吾生为我有，其利当何如。论爵不足贵，论富不能踰。\n达生命之情，顺生以自娱。"
        },
        {
            "标题": "墨龙",
            "作者": "张雨",
            "内容": "高昌世子写墨龙，此龙乃出开元东井中。东井水与天河通，龙下取水遗其踪。\n道人识为黑帝子，逃入世子之笔锋。井头夜半飞霹雳，元气淋漓雪色碧。\n一锁银床五百年，才点目睛生羽翼。"
        },
        {
            "标题": "古诗十首 其三",
            "作者": "张雨",
            "内容": "墨子叹染丝，所叹一何长。染于苍则苍，染于黄则黄。\n奚独染丝然，染国在所当。有染如伊皋，禹汤称圣王。\n殷纣染恶来，既染国亦亡。染士如孔聃，死久道弥光。"
        },
        {
            "标题": "古诗十首 其二",
            "作者": "张雨",
            "内容": "荆人有遗弓，索之将奚为。且荆人遗之，乃荆人得之。\n孔子闻之曰，去其荆可耳。老聃闻则曰，去其人可矣。\n天下有至公，孔聃得其理。天地且弗有，莫知其所始。"
        },
        {
            "标题": "十月十八夜震泽风大作明日大雪异常又明日甲子日出大寒",
            "作者": "张雨",
            "内容": "弱龄逃世网，一勇以求志。折旋四十载，竟日坐有累。\n大拙使为巧，小朴使为器。用是役于人，夫岂足言智。\n飘风鼓具区，如我长噫气。追惟年运往，通夕遂忘寐。\n圣人罕言命，天道殊难致。委顺待未来，馀日敢终弃。"
        },
        {
            "标题": "滨洲云巢图",
            "作者": "张雨",
            "内容": "苍山不受寒，裹以白兜罗。借云以为暖，我意不在多。\n小营丹鹤巢，高栖翠云柯。飞仙度鸾笙，老人卧鸡窠。\n谁能江海去，风雨一渔蓑。"
        },
        {
            "标题": "独酌",
            "作者": "张雨",
            "内容": "静极忽不惬，掩书曝前轩。荣木樊四维，时禽托孤园。\n群物方趋功，吾衷恒晏然。本乏超世才，偶脱区中缘。\n妙理寄浊醪，嘉名爱灵仙。从吾所好耳，富贵须何年。"
        },
        {
            "标题": "寄题刘彦基丹室",
            "作者": "张雨",
            "内容": "昔闻冲虚宫，远在锦江头。往来多异人，东望不可求。\n借问鸿宝书，枕中今在不。尚馀一丸药，光景夜不收。\n食之生羽翼，飞去十二楼。下视何苍苍，至情难久留。\n我将拾瑶草，迟子于玄洲。"
        },
        {
            "标题": "次韵晋卿翰林赠陈秉彝",
            "作者": "张雨",
            "内容": "金华黄太史，出为儒台冠。诗文齐六经，奇古谁敢传。\n如掇明月珠，妙在九曲穿。而子工笔札，狗监非所荐。\n挈之登龙门，果获尾时彦。孜孜勤执经，矻矻劳染翰。\n敏手不暇给，精华且屡换。怜才吾辈事，子乃羞自献。\n由兹数来往，无事辄相见。湖岭错萦纡，烟霞争变幻。\n一夕快雨馀，春物已消半。言归天台奥，俄顷语离散。\n此手不易执，明日柁楼饭。迢迢望白云，瀑布声许悍。\n赤城跨沧海，朝霞以为岸。倘遇仙者徒，勿易樵牧贱。\n予衰志求道，千载犹暮旦。老经三百家，一一理残卷。\n霜毫犯冠箨，墨汁滓衣汗。何功使愿果，尽力输老腕。\n子书能瘦硬，泪眼秋隼健。唯馀箧中字，照我目光烂。\n送子望崖返，回目穷海甸。春夕岂不短，反侧移漏箭。\n才梦金庭游，还逐涛江乱。荐知家庭乐，旭日阴始泮。\n身扶老人杖，衣忆慈母线。还期当及时，迟子秋水观。\n栖栖寡俦侣，孤坐至日晏。追步太史作，用以申缱绻。"
        },
        {
            "标题": "天池石壁为铁雅赋",
            "作者": "张雨",
            "内容": "尝读枕中记，华山閟中吴。神泉发其颠，青壁缭其隅。\n春风四山来，群绿互纷扶。羽觞曲折行，浮花与之俱。\n采珠搴薜荔，洗玉弄芙蕖。聱叟颇好名，石洼作鱼湖。\n鸿乙志草堂，挑烟遂成图。而此涤烦矶，阅世如摴蒲。\n发兴云林子，盥手与我摹。居然缩地法，挈入壶公壶。"
        },
        {
            "标题": "【商调】梧叶儿_赠龟溪医隐",
            "作者": "张雨",
            "内容": "赠龟溪医隐唐茂之（二首）参苓笼，山水闲，好处在西关。放取诗瓢去，携将酒榼还。把酒倩歌鬟，休举似江南小山。移家去，市隐闲，幽事颇相关。刘商观奕罢，韩康卖药还。点检绿云鬟，数不尽龟溪好山。"
        },
        {
            "标题": "台掾萨天锡求识予面而之燕南八月十四夜风雨宿菌阁绝句七首明日追寄之 其三",
            "作者": "张雨",
            "内容": "巡官畏虎盛前呵，惊动燕山萨照磨。剪烛对床诗未稳，从渠醉尉问谁何。"
        },
        {
            "标题": "台掾萨天锡求识予面而之燕南八月十四夜风雨宿菌阁绝句七首明日追寄之 其一",
            "作者": "张雨",
            "内容": "李公求识少陵面，未闻草堂三日留。看君用意古人上，却愧无言与献酬。"
        },
        {
            "标题": "台掾萨天锡求识予面而之燕南八月十四夜风雨宿菌阁绝句七首明日追寄之 其二",
            "作者": "张雨",
            "内容": "鹤台道民掩柴扃，雁门才子宿寒厅。恰有金华一樽酒，且置茅家双玉瓶。"
        },
        {
            "标题": "台掾萨天锡求识予面而之燕南八月十四夜风雨宿菌阁绝句七首明日追寄之 其四",
            "作者": "张雨",
            "内容": "物华年鬓两骎骎，忆别何堪动此心。乔木万株天一握，菌巢独自看秋阴。"
        },
        {
            "标题": "八月十五夜待月",
            "作者": "张雨",
            "内容": "移床露坐閒临水，浴鹄湾头足芰荷。秋已平分催节序，月还端正照山河。\n老怜宋玉生悲思，狂忆桓伊作浩歌。云汉茫茫一卮酒，白头惭愧古人多。"
        },
        {
            "标题": "台掾萨天锡求识予面而之燕南八月十四夜风雨宿菌阁绝句七首明日追寄之 其六",
            "作者": "张雨",
            "内容": "走送蒲衣庵外路，归时望见赤山湖。林子求看换鹅帖，胡郎传送捕鱼图。"
        },
        {
            "标题": "台掾萨天锡求识予面而之燕南八月十四夜风雨宿菌阁绝句七首明日追寄之 其七",
            "作者": "张雨",
            "内容": "内台最近燕南幕，博士台郎有此除。山泽何当大人赋，寄声多谢马相如。"
        },
        {
            "标题": "台掾萨天锡求识予面而之燕南八月十四夜风雨宿菌阁绝句七首明日追寄之 其五",
            "作者": "张雨",
            "内容": "高情常爱白云多，云为漫山雨注河。野人宁知御史雨，秪见石田苏晚禾。"
        },
        {
            "标题": "早春怨 拟白石",
            "作者": "张雨",
            "内容": "盼得春来，春寒春困，陡顿无聊。半剔残＊，片时春梦，过了元宵。空山暮暮朝朝。到此际无魂可消。却倚东风，水如衣带，草似裙腰。"
        },
        {
            "标题": "百字令 四月四日为王国辅生日作",
            "作者": "张雨",
            "内容": "红莲一舸，向游仙梦里，步虚金阙。朝罢香烟携满袖，初度玳筵重设。玉轴琵琶，金瓶芍药，都在春风列。天然清贵，樵林自爱晴雪。笑说奉母闲居，吾非巧宦，未信潘郎拙。戏引鸳雏香径底，好在双珠明月。锦绣楼台，燕莺帘幕，垂柳青丝结。金笼放鸽，年年飞絮时节。"
        },
        {
            "标题": "代玄览真人次虞伯生见寄韵",
            "作者": "张雨",
            "内容": "屋倚松杉路拥莎，金鳌小隐且婆娑。几年有约遥相望，一棹何时肯见过。\n老去山中空岁月，秋来江上政风波。黄花满眼香醪熟，对此其如逸兴何。"
        },
        {
            "标题": "京师答薛玄卿",
            "作者": "张雨",
            "内容": "重重城阙乱烟花，只拟将身乞酒家。试听御沟冰下水，与君持底驻年华。"
        },
        {
            "标题": "怀薛玄卿",
            "作者": "张雨",
            "内容": "丹楼百尺倚云霄，有客怀仙兴独高。腰下苍精缠宝气，眉间脉理卷金毛。\n拟招薛子青田鹤，与钓任公碧海鳌。幸自苍顽同木石，思君一夕梦劳劳。"
        },
        {
            "标题": "烛影摇红 红梅",
            "作者": "张雨",
            "内容": "休击珊瑚，怕惊幺凤枝头睡。看花犹自未分明，雪在空阶砌。步障齐奴故里。尽一幅、仙人绛袂。妍丹吮粉，拟觅生绡，芳心难寄。姑射肌肤，朝霞散入春风髓。石桥冰酒影娥闲，略约相逢地。错妒嫣然妩媚。柰儿家、天寒翠被。碧桃和露，听彻吹笙，绿珠羞坠。"
        },
        {
            "标题": "寄冯海粟待制附天目僧过广陵 其三",
            "作者": "张雨",
            "内容": "昨日淮南召八公，扬州拟看醉围红。赚人鸡犬云中去，策转江头控鹤童。"
        },
        {
            "标题": "寄冯海粟待制附天目僧过广陵 其二",
            "作者": "张雨",
            "内容": "三都一序争传赋，借重西州皇士安。惭愧山图经品藻，苦心留得后人看。"
        },
        {
            "标题": "寄冯海粟待制附天目僧过广陵 其一",
            "作者": "张雨",
            "内容": "天目峰头一鹤回，白云持赠当寒梅。琼花观里开包处，寄得玄砂白纸来。"
        },
        {
            "标题": "寄吴兴赵承旨",
            "作者": "张雨",
            "内容": "亭下鸥波好放船，苍苍葭菼水如天。投纶渔父小垂手，化蝶秋虫大学仙。\n麻纸丹书应满笈，鳊鱼紫蟹不论钱。清真逸少谁同传，独许华阳许叔玄。"
        },
        {
            "标题": "赠姜彦翁秀才",
            "作者": "张雨",
            "内容": "科举恩沾乡贡榜，学校例贡诸生员。多岐取士从润色，百骸受蠹争夤缘。\n穷巷授徒缺养母，普天为吏横索钱。妙年立身在择术，老生常谈无弃捐。"
        },
        {
            "标题": "和率性大涤十咏 其三 凤洞",
            "作者": "张雨",
            "内容": "第几峰前苍玉洞，何年于此凤求皇。梧枝宿久毛皆变，竹实餐多髓亦香。\n露湿紫苔春似锦，月明丹穴夜生光。我亦鹓行旧俦侣，云中有路共回翔。"
        },
        {
            "标题": "李宁之煮茶亭",
            "作者": "张雨",
            "内容": "桐君山下一区宅，木茂土肥泉水香。槎头钓鱼秋雨足，亭子煮茶春日长。\n两山徒为盘谷隐，一水尚系平泉庄。莫厌身名俱隐约，会见輶轩来晦冈。"
        },
        {
            "标题": "朝中措 早春书易玄九曲新居壁",
            "作者": "张雨",
            "内容": "草堂移住古城隈。堂后水平阶。要结柴桑邻里，不须鸥鹭惊猜。行厨竹里，园官菜把，野老山杯。说与定巢新燕，杏花开了重来。"
        },
        {
            "标题": "初阳台",
            "作者": "张雨",
            "内容": "初阳台上新亭好，一曲笙簧石壁开。惊起玄真狂道士，步虚飞下玉清台。"
        },
        {
            "标题": "云巢楼",
            "作者": "张雨",
            "内容": "初阳台上白云多，云里层层玉树歌。栖息一枝缘未稳，飞翻干仞奈危何。\n雨中幕燕雷惊起，峰顶笙鸾目送过。好在丹梯无百尺，屋头看尽白鸥波。"
        },
        {
            "标题": "石州慢 和黄一峰秋兴",
            "作者": "张雨",
            "内容": "落日空城，禾黍夜深，砧杵才歇。怪他萝薜＊衣，风露润滋凉浃。清愁多少，只消目送飞鸿，五弦已是心悲咽。把酒问青天，又中秋时节。闻说。谪仙去后，何人敢拟，酒豪诗杰。草草山窗，还我旧时明月。书帷冷落，□□□□□□，闲人闲字偏情热。孤负楮先生，有一庭红叶。"
        },
        {
            "标题": "春菜",
            "作者": "张雨",
            "内容": "土甲离离宿雨痕，畦蔬小摘当盘飧。红绫饼餤残牙齿，合向岩头嚼菜根。"
        },
        {
            "标题": "风雨近寒食未已",
            "作者": "张雨",
            "内容": "一榻清寒恋旧毡，无言桃李不成妍。柳长渐碍螭头舫，雨重浑迷卵色天。\n谁向侯家分赐烛，自依丹井食新泉。海南上巳才登冢，忍待晴泥扫墓田。"
        },
        {
            "标题": "春溪晓渡",
            "作者": "张雨",
            "内容": "怪底朝来云气升，雨晴洗遍碧碐磳。山腰行李去未远，谷口人家呼渡应。\n彷佛箫台凌凤吹，安排春水理鱼罾。卧游已惬平生志，深负床头六尺藤。"
        },
        {
            "标题": "次韵倪元镇赠小山张掾史还寄元镇",
            "作者": "张雨",
            "内容": "为爱髯张亦痴绝，簿领尘埃多强颜。何如膝上王文度，转忆江南庾子山。\n绿树四邻悬榻在，青溪千仞荷锄还。风流耆旧凋零尽，莫怪参军语带蛮。"
        },
        {
            "标题": "次韵杨廉夫送僧仲猷归澄江礼敬寺",
            "作者": "张雨",
            "内容": "千岁岩头坐两夏，秋来忽梦刀头环。笑别白"
        },
        {
            "标题": "次韵杨廉夫见投",
            "作者": "张雨",
            "内容": "白发黄冠归故里，某邱某水昔曾经。石泉新处钻槐火，山雨多时拾菌钉。\n溪叟扶犁天际去，邻娃吹笛夜深听。杜陵醉眼元空阔，解道乾坤水上萍。"
        },
        {
            "标题": "和率性大涤十咏 其四 翠蛟亭",
            "作者": "张雨",
            "内容": "谁见苍龙劈石开，此峰元自胜飞来。阑干截断山头雨，赑屃翻将地底雷。\n寒甚祇疑云是雪，霜馀每恨叶成堆。坡仙独对无言说，惭愧搜诗日几回。"
        },
        {
            "标题": "答杨廉夫二首 其一",
            "作者": "张雨",
            "内容": "弄水摘花春可怜，风雨倦寻茅步船。我家南坞有灵石，龙井西头无杜鹃。\n野雀乱雏畏人过，弱柳委地趁蚕眼。子云胡为甘寂寞，后世何人知太玄。"
        },
        {
            "标题": "大涤山",
            "作者": "张雨",
            "内容": "此峰屹立浩无前，信是人间别有天。铜柱何烦天北际，蓬山宁在海东边。\n采樵巨箬多无骨，捣药灵禽或是仙。老我不能为狡狯，峰头看月几回圆。"
        },
        {
            "标题": "南洞居三首 其二",
            "作者": "张雨",
            "内容": "山中栋宇自齐梁，唯数南岩古道场。虎洞窥来光剡剡，鹅池临罢绿泱泱。\n天寒最觉松神王，丹化悬知鹤寿长。珍重平生金鹊尾，大茅峰下独焚香。"
        },
        {
            "标题": "乙亥二月还钱塘书怀寄刘师鲁",
            "作者": "张雨",
            "内容": "黑头时与王孙别，春草又青天一涯。贫甚冯驩犹有铗，归来丁令已无家。\n葑田湖窄残舟少，墓道山荒剩屋斜。还忆菌巢书数卷，雪麋应护手栽花。"
        },
        {
            "标题": "寄渭清远记室",
            "作者": "张雨",
            "内容": "大石坠腰勤苦行，此生深愧老卢能。雨留涧下三板水，苔卧窗间七尺藤。\n清壑钟传晨放梵，云门诗到夜挑灯。凭君试问龙河隐，政在钟山第几层。"
        },
        {
            "标题": "代溪月翁和吴宗师所寄赐酒感兴诗韵",
            "作者": "张雨",
            "内容": "年年恩霈出皇家，此度仍回八月槎。望阙苍龙分瑞霭，开樽白兽泻流霞。\n笺天久已知心事，鉴水唯应换鬓华。遥想新春供大礼，班头对御祝椒花。"
        },
        {
            "标题": "丹阳道中观稼",
            "作者": "张雨",
            "内容": "行遍山东黄叶村，纵横草路细难分。荒鸡户暗蟏蛸月，落雁天黏䆉稏云。\n下泽车傍悬酒榼，延陵词畔读碑文。空山更觅牛羊径，入兽依然不乱群。"
        },
        {
            "标题": "史局先生示以季境□□赠行卷辄题一绝卷锦",
            "作者": "张雨",
            "内容": "校书苦借青藜杖，下马笑拈金屈卮。好是淮南师弟子，钱唐相见落花时。"
        },
        {
            "标题": "题彭大年祷雨诗卷和仲举韵延祐己未开玄道院作",
            "作者": "张雨",
            "内容": "羽衣秋薄剪湘荷，茅屋山宫补绿萝。白石资方青䭀饭，洪厓借乘雪精骡。\n松云暖忆春游岳，冰草寒怜晓度河。使节南归如见念，峰头笙鹤好相过。"
        },
        {
            "标题": "悼鹤",
            "作者": "张雨",
            "内容": "羽毛冻损雪襕斑，碧落游魂杳不还。和靖船归笼尚闭，浮邱经在寿能悭。\n长身被裹玄黄内，旧迹苔封紫翠间。欲撰瘗铭修故事，寄书先报九华山。"
        },
        {
            "标题": "赠渔樵侣",
            "作者": "张雨",
            "内容": "郁木坑前负薪者，道士矶头垂钓翁。我辈与结平生友，夫君还有古人风。\n水羞凉味蒲芽白，野饭昼香松菌红。见说行藏多岁月，不离三泖九山中。"
        },
        {
            "标题": "茅山逢故人 句曲道中送友 案此下原有殿",
            "作者": "张雨",
            "内容": "山下寒林平楚。山外云帆烟渚。不饮如何，吾生如梦，鬓毛如许。能消几度相逢，遮莫而今归去。壮士黄金，昔人黄鹤，美人黄土。"
        },
        {
            "标题": "和实喇卜郎中上巳湖上道宫韵",
            "作者": "张雨",
            "内容": "望湖楼观似山阴，水边丽人同赏心。槐火新泉还有梦，玉鱼葬地已无金。\n三潭雨压蛟龙睡，半岭风传鸾凤音。拟续临河修禊事，尘埃茧纸不堪临。"
        },
        {
            "标题": "灯花联句",
            "作者": "张雨",
            "内容": "星阁迎寒閟，霜钟动夜摐。酒深燔朮火，漏下续兰釭。\n寸草荧芝小，丹葩瑞带双。金枝交婉娈，银粟乱鬃鬞。\n蜡结飞蛾笑，膏融吐凤愯。汞珠光透镜，火齐幻垂幢。\n的的煇青琐，淫淫飐玉缸。烛龙擎紫盖，翘燕缀红䝄。\n邻眼书窥隙，仙眉墨晕窗。狂吟心蕊发，喜听足音跫。\n折堲风吹座，钩帘月堕江。青藜如见遇，挥手出纷厖。"
        },
        {
            "标题": "新栗寄云林",
            "作者": "张雨",
            "内容": "朅来常熟尝新栗，黄玉穰分紫壳开。果园坊中无买处，顶山寺里为求来。\n囊盛稍共来禽帖，酒荐深宜蘸甲杯。首奉云林三百颗，也胜酸橘寄书回。"
        },
        {
            "标题": "定风波 玉虚宗师十月二十八日诞，丁卯?",
            "作者": "张雨",
            "内容": "阁成后，拜镇南王赐衣之宠，喜而作歌漆点方瞳雪覆眉。鹤巢殿角与云齐。笑挈蓬莱三百丈。更向。白云层外着丹梯。步障诸峰霜似锦。借问。高寒那与世人知。杨子贤王新有教。淡染。高丽绫子制荷衣。"
        },
        {
            "标题": "腊尽",
            "作者": "张雨",
            "内容": "小雪初晴腊尽时，无穷梅柳怨开迟。人间不觉春来早，只有吾家布被知。"
        },
        {
            "标题": "十二月五日雪晴",
            "作者": "张雨",
            "内容": "日光玉洁千峰立，快雪晴时一气凝。当昼垆亭摧扫巷，犯寒渔榜借收冰。\n松皮石裂号饥鼠，窗隙尘消触冻蝇。青茁菜芽浑可爱，倩谁春餤捲红绫。"
        },
        {
            "标题": "满江红 开元斗室落成，玄览真人命名得?",
            "作者": "张雨",
            "内容": "笑向桃花，又一番、玄都春色。彷佛记、主家阴洞，不多陈迹。竹里棋枰憎乌污，林间鹤语无人识。怪东风、迟暮却归来，庞眉客。沟水涨，云充斥。环堵隘，花狼藉。似石鱼湖小，酒船宽窄。庭下已生书带草，旁人错认扬雄宅。问青天、明月落谁家，无心得。"
        },
        {
            "标题": "和坡仙寒食诗",
            "作者": "张雨",
            "内容": "寒食今年二月晦，又分新火到厨烟。碧桃花落閒谁埽，白苧衣轻老更便。\n发箧但馀金薤墨，考年正在玉堂编。大书绝类颜光禄，小字骎骎逼墓田。"
        },
        {
            "标题": "寄欣笑隐",
            "作者": "张雨",
            "内容": "翻经台畔惜分携，华盖峰前几梦思。一席地分眠鹿草，三更月在挂猿枝。\n我书安能半袁豹，君才端倍十曹丕。上番画逢虞秘监，不嫌频窜仰山碑。"
        },
        {
            "标题": "范以善云林清远馆",
            "作者": "张雨",
            "内容": "华阳范监居幽眇，不到元窗未易逢。山气半为湖外雨，松声遥答岭头钟。常闻神女骑龙过，亦有仙人控鹤从。安用乘流三万里，小天元在积金峰。"
        },
        {
            "标题": "方广寺石桥",
            "作者": "张雨",
            "内容": "绿玉飞梁碧藓封，羽人来倚瀑帘风。偶翻贝叶经台上，与散昙华茗椀中。\n有象到头终幻灭，无生弹指即虚空。春寒大展三衣坐，百衲云山一线通。"
        },
        {
            "标题": "自笑",
            "作者": "张雨",
            "内容": "自笑摧颓如病鹤，羽衣仍复会婆娑。已裁斑竹将扶老，更剪蟠枝作养和。\n骤雨欲来移蚁穴，落花多罢分蜂窠。裹头多上春官老，不道丘园自一科。"
        },
        {
            "标题": "风入松 寿吴大宗师",
            "作者": "张雨",
            "内容": "羽衣能补舜衣裳。闲看云忙。宣文奎画龙珠护，□家山、辉映琳琅。天上重逢初度，仙韶锡宴非常。满期人道鲁灵光。合佩金章。丹牙修出纤纤月，看年年、玉斧吴刚。不枉盘根寿栎，要扶宗社灵长。"
        },
        {
            "标题": "凤皇山怀古",
            "作者": "张雨",
            "内容": "江右夷吾浪得名，豫州英槩亦沉冥。夕阳枯木山如赭，秋雨荒台草自青。\n汉苑玉鱼谁复葬，昭陵石马亦无灵。可怜白发商人妇，犹向灯前话后庭。"
        },
        {
            "标题": "狮儿词 赋梅次仇山村韵",
            "作者": "张雨",
            "内容": "含香弄粉，便句引、游骑寻芳，城南城北。别有西村、断港冰澌微绿。孤山路熟。伴老鹤、晚先寻宿。怕冻损、三花两蕊，寒泉幽谷。几番花阴濯足。记归来醉卧，雪深平屋。春梦无凭，鬓底闹蛾争扑。不如图画，相对展、官奴风竹。烧黄独。自听瓶笙调曲。"
        },
        {
            "标题": "次韵段推官观潮",
            "作者": "张雨",
            "内容": "雪涛卷入白螺杯，云梦吞将滟滪堆。陈马直从天汉落，飓风先自海门来。\n青山一向开银壁，黄伞中央立露台。好在画图留壮观，江头白首不堪回。"
        },
        {
            "标题": "楼居春晓望玄圃",
            "作者": "张雨",
            "内容": "子晋新宫倚太霞，绕湖烟火万人家。观台一面无人处，日出烟消都是花。"
        },
        {
            "标题": "开元真人见贻刘商观弈图石刻毫发布缕皆尽精妙盖李龙眠临唐画本茅君彦模勒为玉局仙翁所藏云",
            "作者": "张雨",
            "内容": "薪桂苏兰者，能来立坐隅。徒闻玉楮刻，遂信石枰图。\n妙迹传仙李，高名重大苏。向来林下意，不敢易樵夫。"
        },
        {
            "标题": "葛岭新居",
            "作者": "张雨",
            "内容": "葛洪川上有馀地，善和里中无故书。为惜人间秋水观，鸡鸣犬吠又移居。"
        },
        {
            "标题": "葛岭杂书",
            "作者": "张雨",
            "内容": "小娃小艇无踪迹，只有荷花雨溅裙。净洗一方天水碧，不教歌板污游云。"
        },
        {
            "标题": "葛岭柬乐閒高士并寄公文道弟",
            "作者": "张雨",
            "内容": "葛洪井上访贞居，一饮甘泉足自如。拂袖莫嫌狂散甚，子非知我我知鱼。"
        },
        {
            "标题": "六月六日步过白莲峰眠食尽日而回",
            "作者": "张雨",
            "内容": "沥沥阶除走暗泉，入厨新溜动厨烟。早来燕坐斋中饭，梦在山光寺里眠。\n石脚尽盘千个竹，树头未动一声蝉。此中长日谁为伴？海岳庵诗在枕边。"
        },
        {
            "标题": "送姚焕章还京口兼简张率性",
            "作者": "张雨",
            "内容": "江乡人事凋讹尽，人日题诗复送行。十载归来访邻里，他年科第属门生。\n春泉暗动金沙井，晴雪微椷铁瓮城。推官厅有诗人住，閒暇相求一寄声。"
        },
        {
            "标题": "次韵答萨天锡见寄",
            "作者": "张雨",
            "内容": "推敲指点据吟鞍，苦为搜诗梦不閒。谁会凤凰台上意，手挼黄菊看钟山。"
        },
        {
            "标题": "灵岩寺",
            "作者": "张雨",
            "内容": "我欲搜林觅砚材，谁将奇石半岩栽。胸中故有涵空阁，好借君王避暑来。"
        },
        {
            "标题": "归自雨中写况寄景修博士",
            "作者": "张雨",
            "内容": "蛙处水连围屋草，鸠时雨烂覆檐花。移过书窗金鹊尾，秪言浑似野人家。"
        },
        {
            "标题": "登善精舍葺治苟完七小诗以写予怀",
            "作者": "张雨",
            "内容": "故山破屋谁来补，辛苦经营拾燕泥。几树桃花相送老，不消更著子规啼。"
        },
        {
            "标题": "登善精舍葺治苟完七小诗以写予怀 其二",
            "作者": "张雨",
            "内容": "涧中采石重铺径，坡上移花小筑墩。深结云岚为保障，剩培松竹当儿孙。"
        },
        {
            "标题": "登善精舍葺治苟完七小诗以写予怀 其三",
            "作者": "张雨",
            "内容": "梓柳都移五十栽，稚松千个绿毰毸。旁人莫笑千年计，万一他时化鹤来。"
        },
        {
            "标题": "登善精舍葺治苟完七小诗以写予怀 其四",
            "作者": "张雨",
            "内容": "玉钩桥水如凝碧，才过床头写瀑雷。恰是东风太薄劣，逆流花片出墙来。"
        },
        {
            "标题": "次韵实喇卜郎中题襄阳官舍",
            "作者": "张雨",
            "内容": "岘山日落春风起，竹坞湘桃零乱开。倒著接䍦驮瘦马，无人知道使君来。"
        },
        {
            "标题": "玄洲倡和十首 其六 玄洲精舍",
            "作者": "张雨",
            "内容": "李基遗故鼎，赵啸绝风云。悠悠千载下，更复属夫君。"
        },
        {
            "标题": "木兰花慢 己未十月十七日寿溪月真人",
            "作者": "张雨",
            "内容": "试瑶台借雪，春意早，满林峦。笑东老殷勤，能倾家酿，与尽清欢。曾因求贤把诏，便朗吟、湓浦又庐山。自爱西湖烟雨，玉鞭分付青鸾。神仙官府肯容闲。枢要在玄关。有溪上金鳌，月中金粟，长驻婴颜。愿似洪＊橘术，尽千年、游戏向人间。早晚凤池书到，通明殿上催班。"
        },
        {
            "标题": "赋西塞山送赵季文湖州学录",
            "作者": "张雨",
            "内容": "往来苕霅旧山川，流水桃花思杳然。溪女浣纱春雨后，仙人把钓夕阳边。\n渔歌未用朝廷觅，惠政先由隐逸传。不信青衫涴尘土，水晶宫里住三千。"
        },
        {
            "标题": "柳道传送别还茅山次韵复谢",
            "作者": "张雨",
            "内容": "乌蜀先生相见稀，钟陵初载橐书归。江南萧艾作人立，卷里卢龙看雪飞。\n最怜玉斧有道气，重惜子真犹布衣。去去空山相忆夜，朱弦三叹为君挥。"
        },
        {
            "标题": "贺新郎 戏次仲举韵",
            "作者": "张雨",
            "内容": "金屋书中有。为钱塘佳丽，待寻欢偶。记得朝云前日梦，伏事东坡最久。且不是、郡无官守。日日湖中公事了，更成围、妓女随车后。翁两鬓，秃如帚。老来莫负簪花手。比佳人难得，灵芝三秀。此夕灯花何太喜，便用买红缠酒。催看个、肩舆迎取。有子平生千万足，看明年、堕地于菟走。挂冠去，学疏受。"
        },
        {
            "标题": "寄题陈生华山图二首 其一",
            "作者": "张雨",
            "内容": "西祀曾寻箭筈天，云台石室故依然。雪驴嗅地鞭不起，一笑太平三百年。"
        },
        {
            "标题": "寄题陈生华山图二首 其二",
            "作者": "张雨",
            "内容": "华岳秋高不受寒，虎头粉墨意萧閒。赤城别有思仙梦，长在明星玉女间。"
        },
        {
            "标题": "马伯庸御史石田山房",
            "作者": "张雨",
            "内容": "监州遗爱地，御史读书堂。弦诵犹怀鲁，田园独在光。\n白茅编野屋，翠竹被溪梁。欲赋淮南隐，知君意不忘。"
        },
        {
            "标题": "寄樊子中打碑者",
            "作者": "张雨",
            "内容": "樊迟讵学圃，可论金石交。常赋旧文字，如见古陶匏。\n汉篆龙回壁，梁书室卧蛟。墨卿吾与尔，聊复隐三茅。"
        },
        {
            "标题": "舟次滆湖用柳博士梦薛玄卿诗韵寄倪元镇兼怀道传明德",
            "作者": "张雨",
            "内容": "思远重逢茅小君，香消酒尽路三分。五湖归思浮天水，一霎秋阴过雨云。\n柳子篇章浑可法，花奴弦索共谁闻。唯应自洗唐溪石，填得金泥小篆文。"
        },
        {
            "标题": "明皇按乐图",
            "作者": "张雨",
            "内容": "髯伶识乐句，我信曲有误。月白商声多，尘起渔阳戍。"
        },
        {
            "标题": "寄杨廉夫郑明德",
            "作者": "张雨",
            "内容": "快雪时晴春意动，归舟移缆向方塘。走寻饮伴鸡豚社，误落诗名锦绣场。\n子云奇字谁能问，郑老襟期独不忘。阖闾城中可终老，安得四万买沧浪。"
        },
        {
            "标题": "送郑明德适越",
            "作者": "张雨",
            "内容": "四十日春廿日雨，问花寻柳意茫然。竹根卧瓶高笔冢，灶下生薪连术烟。\n茅家名馀铁垆步，龙井气胁金沙泉。稽山酒船速回棹，迟子归来烹蕨拳。"
        },
        {
            "标题": "玄洲倡和十首 其五 桐华源",
            "作者": "张雨",
            "内容": "华林清散景，丹水碧凝脂。落叶秋无数，玄都懒寄诗。"
        },
        {
            "标题": "径山寺僧山水",
            "作者": "张雨",
            "内容": "澄心茧纸墨花香，上有元晖古印章。怪底径山山寺里，老僧衣袖著潇湘。"
        },
        {
            "标题": "魏国赵夫人管君挽诗",
            "作者": "张雨",
            "内容": "曾谒西池閟殿春，赐加大国宠疏频。择婿当年郗太傅，能书今日卫夫人。\n玉镜离台空掩月，宝衣堆桁暗凝尘。千秋乡中名不没，墓有通儿书老银。"
        },
        {
            "标题": "快雨喜晴而开阳室适成赋诗自慰",
            "作者": "张雨",
            "内容": "春来耽酒仍耽困，一枕雨声如蜜甜。老锸栽松宁有待，饥肠食笋独无餍。\n峰连笔格安空翠，泉入茶垆斗谷帘。吾爱吾庐聊复尔，少留佳日在茅檐。"
        },
        {
            "标题": "赠笔生沈君实",
            "作者": "张雨",
            "内容": "玉堂弄翰青钱选，闻道吴兴屡出奇。何事君家苔藓壁，醉仙留句只榴皮。"
        },
        {
            "标题": "虞先生送张元朴回龙虎有云麈尾每怀张外史鹅群今属薛玄卿元朴索次韵",
            "作者": "张雨",
            "内容": "想见先生戴笠行，黄茅冈上看阴晴。承闻祖道同疏傅，鄙说还乡似长卿。\n海内好诗元自少，江西行李不嫌轻。谪仙爱与元丹语，烟子而今亦有名。"
        },
        {
            "标题": "邓学可留谷城戴尧文许雪中书寄二友",
            "作者": "张雨",
            "内容": "钩帘坐对西山雪，菌阁前头正向阳。剡水当时元有戴，谷城今日可无张。\n披云松树鳞鳞湿，瞰屋山泉角角方。染就绿霞春帖子，不妨青鸟便衔将。"
        },
        {
            "标题": "士弘贤良猥赠佳什空山真有似人之喜即与奉和所望为晚菊一来山也丙戌夏作",
            "作者": "张雨",
            "内容": "南州高士秪徐君，野鹤昂然自不群。心似寒潭冰下水，身如秋岭雨馀云。\n艺兰何待樵青斧，酾酒难寻李白坟。为问别来能几日，城中消息了无闻。"
        },
        {
            "标题": "元统元年冬十一月句曲外史菌山巢居成制十小诗以自见录呈华阳隐居资一捧腹 其三",
            "作者": "张雨",
            "内容": "风水所言唯理气，眼明此术未全疏。景纯解道游仙句，信是青囊有异书。"
        },
        {
            "标题": "东汉高士咏十四首 其三 梁鸿",
            "作者": "张雨",
            "内容": "侯光与德耀，布衣心耿耿。长夜五噫歌，谁念空山冷。"
        },
        {
            "标题": "【双调】殿前欢_杨廉夫席上",
            "作者": "张雨",
            "内容": "杨廉夫席上有赠小吴娃，玉盘仙掌载春霞。后堂绛帐重帘下，谁理琵琶？香山处士家，玉局仙人画，一刻春无价。老夫醉也，乌帽琼华。"
        },
        {
            "标题": "女仙江静真碧游仙词",
            "作者": "张雨",
            "内容": "衣剑符图有子传，生如孤凤蜕如蝉。方留橘叶聊供母，谁信桃枝已得仙。\n萧索帘帏通素月，玲珑环佩曳空烟。麻姑坛上花姑老，想共乘鸾欲著鞭。"
        },
        {
            "标题": "凌波仙",
            "作者": "张雨",
            "内容": "春云如水碧粼粼，谁见凌波袜上尘。洛浦湘皋都是梦，手中花是卷中人。"
        },
        {
            "标题": "马伯庸中丞桐乡阡迁祔有旨赐碑名肇文开善有诗次韵",
            "作者": "张雨",
            "内容": "公家阡表似泷冈，总为能文补舜裳。龙耳当承天子问，龟趺重表郑公乡。\n异时将相宁无种，此举邦家亦有光。想见丹书映丛桂，淮南无地著秋香。"
        },
        {
            "标题": "欧阳巡尉遇仙卷",
            "作者": "张雨",
            "内容": "宝圭风洞鼓钲鸣，独挈仙壶一世惊。勾漏丹砂还道术，泷冈阡表足家声。\n芙蓉城小花周匝，枸杞丛深犬吠迎。不上飙梯十二级，白头空愧学长生。"
        },
        {
            "标题": "次韵刘师鲁吴山清晖亭三首 其二",
            "作者": "张雨",
            "内容": "万瓦连云人世空，一鸡啼日海波红。欲窥倒影清溟外，故著危亭紫翠中。"
        },
        {
            "标题": "次韵刘师鲁吴山清晖亭三首 其一",
            "作者": "张雨",
            "内容": "凤去箫韶空隐隐，鹤栖台殿旧层层。浮屠立尽千秋雪，谁倩风铃说废兴。"
        },
        {
            "标题": "次韵刘师鲁吴山清晖亭三首 其三",
            "作者": "张雨",
            "内容": "故山茅屋破仍欹，惆怅西风日夜吹。今日偶来高处望，严家亭上立多时。"
        },
        {
            "标题": "马塍新居",
            "作者": "张雨",
            "内容": "浮家泛宅意何如，玉室金堂计未疏。归锦桥边停舫子，散花滩上作楼居。\n澹然到处自凿井，玄晏闭关方著书。但得草堂赀便足，人间何地不樵渔。"
        },
        {
            "标题": "满江红 玉簪次班彦功韵",
            "作者": "张雨",
            "内容": "玉导纤长，顿化作、云英香荚。风弄影、录鬟撩乱，搔头斜插。璞小还思钗燕并，丛幽略比蕉心狭。看柔须、点缀半开时，微烘蜡。冰箸瘦，琼枝滑。芳径底，谁偷掐。怕夜凉消得，锦围红匝。鹅管不禁仙露重，蜜脾剩借清香发。待使君、绝妙好词成，须弹压。"
        },
        {
            "标题": "吾爱吾庐",
            "作者": "张雨",
            "内容": "吾爱吾庐聊复尔，眼前白石与苍苔。水从林木阴中过，风自房栊曲处来。\n薄有馀情归竹素，竟无长物受尘埃。先生闭户成真懒，诗债敲门不厌催。"
        },
        {
            "标题": "次韵虞公和断江和尚种松",
            "作者": "张雨",
            "内容": "松下微吟惬病悰，支离潦倒似支公。顶因巢鹤翻成结，心为依禅毕竟空。\n陆子坛前春古淡，葛洪井上雨青葱。茯苓乞与杨员外，谁复缄诗过浙东。"
        },
        {
            "标题": "次韵寄荅云门断江禅师",
            "作者": "张雨",
            "内容": "长眉如雪眼浑遮，施食岩前坐暝鸦。坏衲半堆黄木叶，好峰千朵碧莲花。\n湖山近日重来鹤，池馆于今足吠蛙。早晚越中寻贺老，千秋观在尔东家。"
        },
        {
            "标题": "满庭芳 重九次赵侯韵",
            "作者": "张雨",
            "内容": "湖曲荒烟，石林斜日，笛声凄断山阳。孤怀无托，只用醉为乡。回首西风黄落，尽输他、松桧青苍。相思处，书题新橘，还待满林霜。人生难会合，良辰孤负，把菊传觞。便三人对月，独自清狂。正为跫音空谷，天远近、鸿鹄高翔。空追和，阳春一曲，聊代紫萸囊。"
        },
        {
            "标题": "东坡书蔡君谟梦中绝句二放营妓绝句三虞伯生题四绝于后真迹藏义兴王子明家要予次韵凡九首 其七",
            "作者": "张雨",
            "内容": "青城樵者一衰翁，写罢乌丝满袖风。消得玉堂金研匣，至今传入画图中。"
        },
        {
            "标题": "东坡书蔡君谟梦中绝句二放营妓绝句三虞伯生题四绝于后真迹藏义兴王子明家要予次韵凡九首 其九",
            "作者": "张雨",
            "内容": "白公种竹苏公柳，谈笑功名后世誇。依旧葑云三万丈，断桥谁与筑堤沙。"
        },
        {
            "标题": "东坡书蔡君谟梦中绝句二放营妓绝句三虞伯生题四绝于后真迹藏义兴王子明家要予次韵凡九首 其五",
            "作者": "张雨",
            "内容": "香辟春寒玉辟尘，流苏斗帐醉和春。一双明月都无价，寂寞人间第二人。"
        },
        {
            "标题": "东坡书蔡君谟梦中绝句二放营妓绝句三虞伯生题四绝于后真迹藏义兴王子明家要予次韵凡九首 其八",
            "作者": "张雨",
            "内容": "听碾龙团怯醉魂，分茶故事与谁论。纤纤玉腕亲曾见，秪有春衫旧酒痕。"
        },
        {
            "标题": "来鹤亭",
            "作者": "张雨",
            "内容": "华表归来旧令威，晓风将梦上天飞。缑山借与浮邱伯，一曲瑶笙月下归。"
        },
        {
            "标题": "东坡书蔡君谟梦中绝句二放营妓绝句三虞伯生题四绝于后真迹藏义兴王子明家要予次韵凡九首 其六",
            "作者": "张雨",
            "内容": "江南在处烟波好，浪迹先生不上船。近就阖闾城下宿，可怜霜月夜娟娟。"
        },
        {
            "标题": "东坡书蔡君谟梦中绝句二放营妓绝句三虞伯生题四绝于后真迹藏义兴王子明家要予次韵凡九首 其一",
            "作者": "张雨",
            "内容": "日将公事湖中了，醉入重城列炬明。自古大藩财赋地，古人偏得赋閒情。"
        },
        {
            "标题": "东坡书蔡君谟梦中绝句二放营妓绝句三虞伯生题四绝于后真迹藏义兴王子明家要予次韵凡九首 其三",
            "作者": "张雨",
            "内容": "写韵轩中尘不惊，与谁同蹑凤凰翎。綵鸾可惜情缘重，只合清斋写道经。"
        },
        {
            "标题": "东坡书蔡君谟梦中绝句二放营妓绝句三虞伯生题四绝于后真迹藏义兴王子明家要予次韵凡九首 其二",
            "作者": "张雨",
            "内容": "谢女娇吟雪比盐，北台马耳见双尖。衲衣政索歌姬笑，不道春寒绣被添。"
        },
        {
            "标题": "摸鱼儿 双莲一斡，为人折去，仲举邀予?",
            "作者": "张雨",
            "内容": "问凌波、并头私语，夜凉谁共料理。柔情早被鸳鸯妒，怕击水晶如意。香旖旎。待微雨清尘，略为新妆洗。骚辞漫拟。搴水末芙蓉，同心轻绝，未说已先醉。空折损，又堕偷香梦里。藕丝不断新脆。吴娃小艇无踪迹，也怪半池萍碎。还略纪。是月冷、鸥眠鹭宿曾惊起。高荷恨倚。总回首西风，露盘轻泻，清泪似铅水。"
        },
        {
            "标题": "摸鱼儿 和王平轩",
            "作者": "张雨",
            "内容": "看棋枰、一番换局，山中知几朝暮。旧时王谢堂前燕，都付后人怀古。胡琴语。索燕寝凝香，此日天应许。甘回味苦。笑老子痴顽，胸中色线，终为衮衣补。投簪去，正有小山丛桂，归来依旧为主。春江剩酿番渌，门外尽多朱屦。高阳侣。惯踏醉狂歌，惊起星河鹭。花枝争舞。语兰玉阶，＊纤依约，犹染断缣素。"
        },
        {
            "标题": "仲敬画华阳草堂图",
            "作者": "张雨",
            "内容": "珠树风来学凤鸣，玉泉雨过作琴声。识得良常洞中路，前生我本山玄卿。"
        },
        {
            "标题": "水竹居为湖州沈自诚赋",
            "作者": "张雨",
            "内容": "我爱苕溪溪上居，琅玕千个绕吾庐。早知竹叶仙舟梦，合误榴皮醉墨书。\n屋底煖云蒸汗简，月中清露滴方诸。邻家已订浮家约，乞我长竿学钓鱼。"
        },
        {
            "标题": "木兰花慢 和黄一峰闻筝",
            "作者": "张雨",
            "内容": "尽弹筝仕女，会银甲，骤冰弦。看蝉影＊＊，莺声历历，鸿阵翩翩。哀音暮年多感，柰对花、对酒更闻鹃。却恐乘云飞去，缠头袅住非烟。乌丝缀谱倩陈玄。雅调为谁传。嗟江上峰青，湘皋木落，与挟飞仙。正须丝竹陶写，尽胜渠、槌拍事枯禅。莫负金尊皓月，难留锦瑟华年。"
        },
        {
            "标题": "木兰花慢 秋词",
            "作者": "张雨",
            "内容": "看秋容渐好，一番雨，一番凉。试点检吾家，小山丛桂，金粟都黄。涛江限他吴越，便胥魂、不似向时狂。眼底龙飞凤舞，梦中狐啸鸱张。茫茫今古总堪伤。歌罢意难忘。甚老矣稽生，五弦挥手，怕听清商。渊明平生师友，白衣人、借与我持觞。若问醉翁年纪，指渠松柏高冈。"
        },
        {
            "标题": "木兰花慢 龟溪寄张小山",
            "作者": "张雨",
            "内容": "问出山小草，谁与伴，五湖游。便忆昔风光，桃花流水，杜若芳洲。来时洞门无锁，倩鹤群、长绕侍仙楼。邂逅小山招隐，依然我辈清流。春愁相恋住余不。寒拥敝貂裘。柰雨柳烟花，云帆溪鸟，都在帘钩。眼前自无俗物，动山心、嫌听鹿呦呦。猛把石阑干拍，贾胡知为谁留。"
        },
        {
            "标题": "木兰花慢 和马昂夫",
            "作者": "张雨",
            "内容": "想桐君山水，正睡雨，听淋浪。记短棹曾经，烟村晚渡，石磴飞梁。无端故人书尺，便梦中、颠倒我衣裳。此去钓台多少，小山丛桂秋香。青苍秀色未渠央。台榭半消亡。拟招隐羊裘，寻盟鸥社，投老渔乡。何时扁舟到手，有一襟、风月待平章。输与浮丘仙伯，九皋声外苍茫。"
        },
        {
            "标题": "牧之水榭",
            "作者": "张雨",
            "内容": "爱此招提绝世氛，何因水榭得名闻。幽篁嘉木知谁共，尘意云情若个分。\n阳羡溪头黄叶路，晚晴赋里白鸥群。诗僧文采居然别，解道曾留杜使君。"
        },
        {
            "标题": "赠别休休庵了堂上人",
            "作者": "张雨",
            "内容": "老僧十年不出户，袈裟搭架风披披。祖衣留在阿兰若，佛法传过高白丽。\n客床雪练一瓯茗，经藏苔昏三尺碑。不向旧房看偃盖，卷中原有古松枝。"
        },
        {
            "标题": "元统甲戌夏五月既望余客义兴王氏怀庆堂十又八日偕士友张德常谒张公洞得七言诗一首寄住山陈长卿周仁仲",
            "作者": "张雨",
            "内容": "路入秋阴罨画间，弭节洞灵俱启关。东皇衣覆云雾海，玉女盆盛人鸟山。\n牵骡步步迹石髓，投龙往往祝金环。茅家小史岂尘土，此地一游聊解颜。"
        },
        {
            "标题": "孤山晚步寄和靖掌祠怀中庸子",
            "作者": "张雨",
            "内容": "玛瑙坡前立，荒陂接葑田。试从樵子径，往觅仆夫泉。\n众草寒犹短，群峰晚更妍。谁欤结真隐，共老太平年。"
        },
        {
            "标题": "吴养浩江浙提学任满侍亲归番阳",
            "作者": "张雨",
            "内容": "稳送归帆向锦江，西湖能负白鸥双。书中久已知梁鹄，床下时曾拜老庞。\n封还画省文章印，盛取玉堂云雾窗。荣禄乡中会耆旧，开筵应酿酒盈缸。"
        },
        {
            "标题": "题桐柏观",
            "作者": "张雨",
            "内容": "百折丹梯杪万松，凤笙台殿赤城钟。亲从海上求司马，宁复山中起卧龙。\n琼阙排云窥坐席，银桥乘月认仙踪。真人及此东行日，笑说卢敖向九峰。"
        },
        {
            "标题": "书道童总管赠蔡霞外诗后",
            "作者": "张雨",
            "内容": "多病潜夫懒入城，旋营草阁看阴晴。竹宫桂馆花繁处，乞与霞仙烂熳行。"
        },
        {
            "标题": "三衢道中三首 其三",
            "作者": "张雨",
            "内容": "界道飞流山翠重，杜鹃无语杜鹃红。归人一舸贪新水，浑堕丹青便面中。"
        },
        {
            "标题": "次孙大方仙兴诗韵",
            "作者": "张雨",
            "内容": "仙仗来时瑞雾屯，真人玉女侍灵轩。亭亭珠穗香烟直，烂烂槫桑玉色温。\n华雨扫尘鸾帚湿，岛云承袜蜃楼昏。至今星斗天坛夜，望拜青都虎豹门。"
        },
        {
            "标题": "寄洞庭王子正",
            "作者": "张雨",
            "内容": "洞庭山似簇，银阙翠芙蓉。安得沧浪子，同寻缥缈峰。\n鱼龙随水落，橘柚待霜浓。未必桃源似，云帆蹑去踪。"
        },
        {
            "标题": "曲林真人遗以乳石杯盘赋诗以谢",
            "作者": "张雨",
            "内容": "上党搀天入醉魂，元功有意琢云根。小于药玉荷心盏，大称霜皮木瘿樽。\n藉草饮时留洞吏，隔花捧处倩山猿。殷勤更借弥明鼎，寒夜联诗酒屡温。"
        },
        {
            "标题": "三衢道中三首 其一",
            "作者": "张雨",
            "内容": "大溪中道放船流，船压山光泻碧油。三百里滩攲枕过，买鱼酾酒下严州。"
        },
        {
            "标题": "三衢道中三首 其二",
            "作者": "张雨",
            "内容": "东风恶剧雨飞花，被底春寒水涨沙。兰茝溪香小回首，一峰晴雪是金华。"
        },
        {
            "标题": "如梦令 山中逃热三首",
            "作者": "张雨",
            "内容": "湖外残钟未了。过岭樵夫恁早。犬吠又人行，推枕北窗清晓。清晓。清晓。劳动数声啼鸟。"
        },
        {
            "标题": "如梦令·静默两家茅舍",
            "作者": "张雨",
            "内容": "静默两家茅舍。特地月明狼藉。不管候虫吟，高枕北窗清夜。清夜。清夜。凉似樊川水榭。"
        },
        {
            "标题": "湖上莫归答吴养浩修撰",
            "作者": "张雨",
            "内容": "楼外鸦啼莫雨微，归鞭忙趁落花飞。若教秃鬓翁能饮，肯羡山人倒载归。"
        },
        {
            "标题": "题雪景三香图二首 其二",
            "作者": "张雨",
            "内容": "雪羽飞来雪意浓，国香狼藉暝烟丛。倩谁与剪吴淞水，爱尔能吟柳絮风。\n翠袖佳人玉跳脱，平头奴子锦薰笼。剑南画手看前辈，着粉施朱或未工。"
        },
        {
            "标题": "题雪景三香图二首 其一",
            "作者": "张雨",
            "内容": "春雪无声入画堂，东风浑似北风凉。祗缘何逊题诗少，信是徐熙落墨强。\n青鸟下迎罗袜步，苍髯来近玉台妆。匡庐也入幽闺梦，睡里山花各自香。"
        },
        {
            "标题": "三香图",
            "作者": "张雨",
            "内容": "凌波仙子尘生袜，空谷佳人玉鍊容。不奈天寒风露早，日高犹傍锦熏笼。"
        },
        {
            "标题": "山水便面为柳道传作",
            "作者": "张雨",
            "内容": "箧笥秋非远，尘埃暑实烦。遂游千里目，稍待一凉恩。\n僧阁依旁岭，渔梁跨别村。谁能从象外，试觅武陵源。"
        },
        {
            "标题": "王若水梨花山鹊",
            "作者": "张雨",
            "内容": "山鹊语查查，惊飞白雪花。清明人载酒，寒食客思家。"
        },
        {
            "标题": "书东坡先生画像",
            "作者": "张雨",
            "内容": "峨嵋秀色杳难攀，玉局仙人不受閒。南斗日躔韩吏部，西湖风气白香山。\n宁教刺舌奸邪党，可惜低头侍从班。试问东坡铁柱杖，于今海上未曾还。"
        },
        {
            "标题": "春将过半病怀索莫惜无可与言诗者得句自遣山泽癯者云",
            "作者": "张雨",
            "内容": "一一花栽绕屋庐，半春多病意何如。缘诗太瘦终无补，与酒全交渐要疏。\n研席留香非长物，斋庖得笋是佳蔬。鹤群呼唤来同饮，新绿溅溅已满渠。"
        },
        {
            "标题": "王子明求题高侍郎雨竹",
            "作者": "张雨",
            "内容": "雨立修篁似戟枝，墨君留影故僛僛。房山秪忆巴山夜，及见官奴把烛时。"
        },
        {
            "标题": "明德游仙词十首用天柱山传来依韵继作云林道气者观之亦足自拔于埃壒矣 其六",
            "作者": "张雨",
            "内容": "右股清池足沤麻，池中肥水是松花。早知魏帝一丸药，肯信东门五色瓜。"
        },
        {
            "标题": "明德游仙词十首用天柱山传来依韵继作云林道气者观之亦足自拔于埃壒矣",
            "作者": "张雨",
            "内容": "鸿宝枕函云积叠，芝台炉火暖氤氲。子能试吃青精饭，我亦聊书白练裙。"
        },
        {
            "标题": "明德游仙词十首用天柱山传来依韵继作云林道气者观之亦足自拔于埃壒矣 其三",
            "作者": "张雨",
            "内容": "夜久扶桑海色分，珠宫望拜赤龙君。洞庭未省君山在，元是昆仑一朵云。"
        },
        {
            "标题": "明德游仙词十首用天柱山传来依韵继作云林道气者观之亦足自拔于埃壒矣",
            "作者": "张雨",
            "内容": "白玉之盘沧海东，苍苍下视远如空。请看端正山河影，不满坳堂杯水中。"
        },
        {
            "标题": "明德游仙词十首用天柱山传来依韵继作云林道气者观之亦足自拔于埃壒矣 其五",
            "作者": "张雨",
            "内容": "庞见《霓裳》舞广庭，罢看三十九章经。道人腰著金鸦嘴，自向松根洗茯苓。"
        },
        {
            "标题": "明德游仙词十首用天柱山传来依韵继作云林道气者观之亦足自拔于埃壒矣 其四",
            "作者": "张雨",
            "内容": "藤萝石上寻长迹，金粟图中见小身。抖擞几重衣裓看，情知不□散花人。"
        },
        {
            "标题": "玄洲倡和十首 其九 隐居松",
            "作者": "张雨",
            "内容": "露坛栖妙荫，仙籁降灵芬。何时三易帔，重拂两梢云。"
        },
        {
            "标题": "吴石居使君寿八十",
            "作者": "张雨",
            "内容": "若翁腰带玉围虹，剩喜今年八十同。食邑尝为骁骑尉，入城争识鹿门公。\n车回晚望蓬莱日，帽卸凉梳菡萏风。儿子去为真学士，未应园绮住山中。"
        },
        {
            "标题": "修竹士女图",
            "作者": "张雨",
            "内容": "空谷佳人玉佩珰，琅玕斜搭领襟长。杜陵野老多才思，解道风吹细细香。"
        },
        {
            "标题": "次韵荅吴兴黄伯成",
            "作者": "张雨",
            "内容": "行尽松阴黄叶株，三叉路口问茅庐。青山对语惟扪虱，落日催归独跨驴。\n土木形骸嵇叔夜，波澜文字木玄虚。残年记得相存问，莫道天寒无鲤鱼。"
        },
        {
            "标题": "流杯涧",
            "作者": "张雨",
            "内容": "古木蟠幽涧，层峦叠翠台。水归苍玉峡，风引绿荷杯。\n我自知鱼乐，人谁祓禊来。惜无鼠须笔，写记刻岩隈。"
        },
        {
            "标题": "【双调】水仙子_归来重整旧",
            "作者": "张雨",
            "内容": "归来重整旧生涯，潇洒柴桑处士家。草庵儿不用高和大，会清标岂在繁华？纸糊窗，柏木榻。挂一幅单条画，供一枝得意花，自烧香童子煎茶。"
        },
        {
            "标题": "西爽轩次韵韩致用",
            "作者": "张雨",
            "内容": "大名谁及河东老，为爱幽轩肯赋诗。沆瀣一杯凌倒景，阑干几曲带清漪。\n徒闻东海投竿去，不似西山拄笏宜。两岸菰蒲鱼鸟乐，系船犹带绿杨丝。"
        },
        {
            "标题": "松下渊明为郑明德作",
            "作者": "张雨",
            "内容": "归来不为督邮轻，自为松根长茯苓。博浪金椎拈不起，倚锄却读相牛经。"
        },
        {
            "标题": "方泳道令尹水竹亭",
            "作者": "张雨",
            "内容": "水竹亭子在花山，输与幽人日倚栏。苍雪四檐迷䆗窱，绿波三面浸琅玕。\n扶行绿竹鸠形杖，濯足金沙鸭嘴滩。几树甘棠同召伯，更留清节比方干。"
        },
        {
            "标题": "送太祝陈柏□还京师",
            "作者": "张雨",
            "内容": "公子翩翩出太常，南来使节拥辉光。制器上供清庙荐，聚书内还东壁藏。\n天禄子云终识字，岁星方朔暂为郎。海沤零落洞庭野，回首箫韶引凤凰。"
        },
        {
            "标题": "题赵仲穆竹西图为杨元诚",
            "作者": "张雨",
            "内容": "问讯扬雄宅，深居在竹西。风林宜月影，春日听莺啼。\n东老应同乐，南邻忆旧题。东风又花草，相与友幽栖。"
        },
        {
            "标题": "太常引 浴鹄湾有咏写奉易玄",
            "作者": "张雨",
            "内容": "一丛奇石古苔龛。一半浸＊蓝。有几许烟岚。怕鱼鸟惊人笑谈。幽幽尺宅，萧萧环堵，佳处要人参。休看是江南。似钴＊潭西小潭。"
        },
        {
            "标题": "春酒",
            "作者": "张雨",
            "内容": "雪度青天落酒杯，花枝半拂角巾摧。陶公醉石苍苔满，不见猖狂李白来。"
        },
        {
            "标题": "寄题陈渭叟紫云编用张仲举韵",
            "作者": "张雨",
            "内容": "葛溪观主陈渭叟，高行绝人诗益工。明月双珠好奇服，閒居七言成变风。\n大茅独立云在下，小史久住江之东。吴筠寥寥五百载，唯我与君相长雄。"
        },
        {
            "标题": "海粟松雪酸斋杂书一卷戏题于左",
            "作者": "张雨",
            "内容": "长沙老笔混狂澜，刮耳鸥波点素纨。翰墨风流作三笑，最怜白纻一生酸。"
        },
        {
            "标题": "宿天申宫二首 其二",
            "作者": "张雨",
            "内容": "药苗松菌红斑斑，点缀风烟俎豆间。篮舆三日半醒醉，春云只恋铜官山。"
        },
        {
            "标题": "宿天申宫二首 其一",
            "作者": "张雨",
            "内容": "借渠灵坛一枝竹，穿云度险不须扶。为寻石榻萝衣字，执火照遍青珊瑚。"
        },
        {
            "标题": "伏蛟台胡道玄请题伯生有记",
            "作者": "张雨",
            "内容": "豫章自昔旌阳宅，借问仙都已劫灰。西山应无剪柏处，东湖遂有伏蛟台。\n千年铁札化为石，十日阴风怒若雷。妖孽不生寰海静，五陵佳气待君来。"
        },
        {
            "标题": "吴兴舟中",
            "作者": "张雨",
            "内容": "苕溪斫鲙腹偏腴，取酒乌程清若无。最怜杨柳破二月，绝胜蛾眉游五湖。\n船头濯足畏鱼淰，港口卸帆惊鸟呼。林峦在处著舟楫，倘有剩田吾欲租。"
        },
        {
            "标题": "吴兴道中四首 其一",
            "作者": "张雨",
            "内容": "晴港阴塍乳犊眠，凉风绿鬓飏缲烟。埋名惭愧芦中老，坐阅江湖逆顺船。"
        },
        {
            "标题": "吴兴道中四首 其四",
            "作者": "张雨",
            "内容": "扁舟偶趁采樵风，题扇书裙莫恼公。何处人间无六月，碧澜堂上雨声中。"
        },
        {
            "标题": "吴兴道中四首 其三",
            "作者": "张雨",
            "内容": "眠溪大树不见日，牧鹅小儿兼钓鱼。南风相送玉湖口，舟子饭时吾读书。"
        },
        {
            "标题": "吴兴道中四首 其二",
            "作者": "张雨",
            "内容": "风捲湾埼半折蒲，意行弄水不嫌迂。笔床正掠鹅群过，疑杀山阴染翰图。"
        },
        {
            "标题": "新居快雨戏笔",
            "作者": "张雨",
            "内容": "旋埽林扉一榻横，绿阴幽底水纹平。閒眠爱杀荷沟雨，玉磬池边无此声。"
        },
        {
            "标题": "夏商隐还京师",
            "作者": "张雨",
            "内容": "扈跸行营三十载，王门不肯曳长裾。閒从角里先生饮，与说圯桥父老书。\n花外飞丸红叱拨，月中采药玉蟾蜍。残骸尚有刀圭分，会向南山访弊庐。"
        },
        {
            "标题": "张师夔画谢家池塘",
            "作者": "张雨",
            "内容": "春风飒然至，幽人午梦醒。遥见池塘绿，不知春草生。\n如何骑马客，亦向梦中行。"
        },
        {
            "标题": "万致柔还省亲舍仆闻而往候道中得此",
            "作者": "张雨",
            "内容": "数里平冈路，仙山迹渐分。柴荆来鹊语，村落去人群。\n粉阵松崩雪，涛头日濯云。不缘停仆御，直以候夫君。"
        },
        {
            "标题": "元日雪霁早朝大明宫和辛良史省郎廿二韵",
            "作者": "张雨",
            "内容": "才设中庭燎，俄看密霰飘。岁开环甲纪，星动指寅杓。\n凤集天门榜，珂鸣月殿桥。卿云同四表，和气集三朝。\n陛级肪初截，云层玉旋雕。句陈分彩队，步辇簇青腰。\n积屑承盘重，吹花到笏消。逶迤光斧座，凌乱缀珠翘。\n乐共垆烟合，班随翠袖招。阆风游广汉，玉局道逍遥。\n北戏鱼龙舞，中岩虎豹调。旌旗攒赑屃，冠剑掠招摇。\n穆酒曾觞母，洪崖及见尧。万年临紫极，一白庆璇霄。\n朝会仪如此，骞腾意颇饶。身唯参寂寞，世岂绌纷嚣。\n姑射消疵疠，蓬莱倚泬寥。瑶华搀戴胜，珠树引回镳。\n有术探鸿宝，何人识爨焦。竟须穷海岱，直拟并松乔。\n书就神床写，香从别室烧。怜君守华省，琢句废春宵。"
        },
        {
            "标题": "雪斋",
            "作者": "张雨",
            "内容": "骑驴吟雪诗，煮茶煎雪水。何如埽一室，置身虚白里。\n君家有故事，高卧殊未已。"
        },
        {
            "标题": "兰雪斋为金坛王敬赋",
            "作者": "张雨",
            "内容": "谪仙有妙语，清风洒兰雪。高怀千载下，子独慕芳洁。\n春冰断瑞花，晨露滋奕叶。端居味道腴，光景庶不灭。"
        },
        {
            "标题": "梅雪斋雅集分题得酒香",
            "作者": "张雨",
            "内容": "醲郁芬香味更严，瓮间飘满读书帘。绝胜金鸭薰花气，错认山蜂酿蜜甜。\n三嗅初令消渴止，一中定扫宿酲淹。醉翁鼻观还亲切，不待狂僧写布帘。"
        },
        {
            "标题": "东汉高士咏十四首 其十 蓟子训",
            "作者": "张雨",
            "内容": "欲追蓟先生，白云迷其方。驴鞭不可执，寿与铜狄长。"
        },
        {
            "标题": "东汉高士咏十四首 其四 严光",
            "作者": "张雨",
            "内容": "难与助为理，聊复共偃卧。文叔迫我甚，客星犯帝座。"
        },
        {
            "标题": "宴山亭 赋杨梅",
            "作者": "张雨",
            "内容": "鹤顶朱圆，丰肌粟聚，宝叶揉蓝初洗。亲翦翠柯，远赠筠笼，脉脉红泉流齿。骨换丹砂，笑尚带、儒酸风味。谁记。曾问谱西泠，绿阴青子。君家几度尊前，摘天上繁星，伴人同醉。纤手素盘，历乱殷红，浮沉半壶脂水。珍果同时，惟醉写、来禽青李。争似。为越女、吴姬染指。"
        },
        {
            "标题": "答杨廉夫二首 其二",
            "作者": "张雨",
            "内容": "黄篾楼中惟饮酒，楼下长沟凫雁多。湾头桥断浮青草，湖面风来生白波。\n馋奴竟煮脱绷笋，老鱼戏唼如钱荷。诏书宽大到海角，河北饥氓争倒戈。"
        },
        {
            "标题": "乙亥元日试笔",
            "作者": "张雨",
            "内容": "自古三朝节，于今一笑看。问年书亥字，献岁出辛盘。\n黔突多蒸术，红冰剩浴丹。行行追胜事，步步埽春寒。"
        },
        {
            "标题": "忆秦娥·兰舟小",
            "作者": "张雨",
            "内容": "兰舟小。沿堤傍着裙腰草。裙腰草。年年青翠，几曾枯槁。渔歌一曲随颠倒。酒壶早是容情了。容情了。肯来清坐，吃茶须好。"
        },
        {
            "标题": "忆秦娥 杨山居湖舫新成，载酒落之，赋?",
            "作者": "张雨",
            "内容": "兰舟小。一篷也便容身了。容身了。几番烟雨，几番昏晓。出桥三面青山绕。入城一向红尘扰。红尘扰。绿蓑青笠，让渠多少。"
        },
        {
            "标题": "经碧浪湖奉怀吴兴公",
            "作者": "张雨",
            "内容": "湖水秋空玉色匀，蒹葭纤雨上纶巾。重来羊岘谁沾泪，却顾龙门不见人。\n独放酒船寻鲙具，谁容狂客吐车茵。西风白羽元非用，只为人间苦障尘。"
        },
        {
            "标题": "游华藏寺",
            "作者": "张雨",
            "内容": "湖上乱峰如髻鬟，湖边才子驻春鞍。霜馀鹦鹉沙汀浅，日落麒麟墓道寒。\n古壁风篁无尽意，清尊云海有馀欢。远游未羡鸱夷子，直向飞仙乞羽翰。"
        },
        {
            "标题": "次韵王文友送游张公洞",
            "作者": "张雨",
            "内容": "庚桑成道来孟峰，再拜摄衣升故宫。馨香果核犹可拾，颠倒云气长相蒙。\n有时月明钟磬发，绝顶涛声舟楫通。看从便道之五岳，腰插骡鞭追老翁。"
        },
        {
            "标题": "上京赐宴王眉叟有诗次韵",
            "作者": "张雨",
            "内容": "从事何缘过草堂，行都遣赐玉壶方。远劳使者红尘骑，烂煮仙家白石羊。\n中圣敢辞千日醉，承恩独许四明狂。金茎剩有三清露，润及葵心向太阳。"
        },
        {
            "标题": "宗师云江还山虞侍讲惠诗有词请大洞箓",
            "作者": "张雨",
            "内容": "丹凤楼前返羽车，清诗满袖出京华。雕虫徒刻三年楮，补衮应餐五色霞。\n太白晚传青绮帔，元种早授玉门砂。要知不隔金闺步，常是相从太极家。"
        },
        {
            "标题": "读元次山集感而有作",
            "作者": "张雨",
            "内容": "漫叟古之贤达欤，愤世直言七不如。著书首补云门乐，取醉政赖石湖鱼。\n湘中韶濩遗欸乃，天下漫浪知猗吁。饿死杜陵拾遗老，唯有舂陵能起予。"
        },
        {
            "标题": "道馆雅集听琴次杨彦常韵",
            "作者": "张雨",
            "内容": "幽蒿细竹满墙间，雨后危墙似断山。一室了忘尘世隘，诸君能赏病夫閒。\n池巡野鹤鱼苗缘，土蚀秋虫菜甲斑。我不鼓琴偏识趣，绝怜失势重跻攀。"
        },
        {
            "标题": "浴鹄湾题壁",
            "作者": "张雨",
            "内容": "洑流乱石幽栖地，子美诗中萧史家。白发羽衣元自称，风流异代不须嗟。\n竹缘迮径篱编笋，丛碍低垣雨卧花。岂少烟霞閒艇子，一枝聊赠老生涯。"
        },
        {
            "标题": "月夕爱南窗竹影",
            "作者": "张雨",
            "内容": "两丛小竹南窗下，露叶风枝共秋夕。月明见影忽自笑，移得王淮凤翔壁。"
        },
        {
            "标题": "玄洲倡和十首 其四 鹤台",
            "作者": "张雨",
            "内容": "静夜飒灵风，神君语帐中。至今双白鹄，时下五云峰。"
        },
        {
            "标题": "玄洲倡和十首 其一 菌山",
            "作者": "张雨",
            "内容": "灵邱状三秀，紫云覆其颠。易我朝生质，阅彼大椿年。"
        },
        {
            "标题": "玄洲倡和十首 其三 霞架海",
            "作者": "张雨",
            "内容": "日芒界金色，虹梁饮凤阿。直把天孙袂，乌鹊讵填河。"
        },
        {
            "标题": "玄洲倡和十首 其二 罗姑洞",
            "作者": "张雨",
            "内容": "九疑得道女，受事易迁家。诗赠金条脱，人逢萼绿华。"
        },
        {
            "标题": "赠纽怜大监",
            "作者": "张雨",
            "内容": "论卷聚书三十万，锦江江上数连艘。追还教授文翁学，重叹徵求使者劳。\n石室谈经修俎豆，草堂迎诏树旂旄。也知后世扬雄在，献赋为郎愧尔曹。"
        },
        {
            "标题": "赠刘伯温大监",
            "作者": "张雨",
            "内容": "台阁如公最有称，轺车骢马数能乘。校书在昔专刘向，秘监于今复魏徵。\n汗简削成金作匮，泰阶平处玉为绳。信有仙人唯寂寞，侧身长倚白云层。"
        },
        {
            "标题": "过吴兴谒赵承旨",
            "作者": "张雨",
            "内容": "两岸人家洲渚生，满城山色与溪声。船过鸥边掠浮玉，云移木末见飞英。\n书淫画圣王孙老，雪霁沙晴湖水清。洞经不用鹅群换，也许山阴道士迎。"
        },
        {
            "标题": "次韵韩伯清见寄",
            "作者": "张雨",
            "内容": "尘海幽居似地仙，满床堆笏是家传。座中桃李春风酒，郭外桑麻杜曲田。\n倚盖一松扶偃蹇，影娥片月弄婵娟。池边草色撩诗思，未觉才情让惠连。"
        },
        {
            "标题": "春烧",
            "作者": "张雨",
            "内容": "日落山前野烧生，白茅黄苇地初晴。明朝却赋雉带箭，呼酒冈头看火城。"
        },
        {
            "标题": "蛛网落花",
            "作者": "张雨",
            "内容": "飞花堕锦茵，蛛网解留春。露垂沾更重，风破舞还频。\n不逐燕嘴泥，宁随马足尘。游丝复染惹，流浪何足嗔。"
        }
    ],
    "对话内容": [
        {
            "Type": "宫廷官场对话",
            "Location": "开元宫",
            "Background": "张雨与王真人对坐，王真人询问张雨是否愿意入朝为官。张雨微微一笑，表示对名利无所依恋，宁愿在山林中修身养性。",
            "Dialogue": "{\n    角色名:王真人 \n    动作:(微微一笑，目光温和)\n    讲话:张雨，足下才华横溢，岂不愿意入朝为官，以展抱负？此乃天赋之命，良机不可得失。若能在朝中辅佐国君，定能成就一番伟业，名垂青史，何乐而不为？\n}\n{\n    角色名:张雨 \n    动作:(轻摇头，神情淡然)\n    讲话:王真人所言诚然，然仆性情向来淡泊名利，身处山林，清风明月，便是我心中所向。在朝堂之上，虽可权谋之计，但仆宁愿寄情于青山绿水之间，修身养性，追求那份内心的宁静与自在。此生无怨无悔，唯愿道法自然，任凭风云变幻，心中自有一片净土。\n}"
        },
        {
            "Type": "诗词戏剧对话",
            "Location": "张雨书斋",
            "Background": "张雨正在与郑元祐吟诗作对，郑元祐提到春景，张雨应声作《喜春来》。两人相视而笑，感受到文人雅趣。",
            "Dialogue": "{\n    角色名:郑元祐 \n    动作:(兴奋地翻阅诗卷)\n    讲话:张兄，今春景殊美，正当吟咏之时，不如一同作对，感受这春光明媚，赋诗一首，共叙文人雅趣如何？\n}\n{\n    角色名:张雨 \n    动作:(微笑，思索片刻)\n    讲话:春风拂面，江水潺潺，此时正是“江梅的的依茅舍，石漱溅溅漱玉沙”之境，仿佛万物复苏，生机盎然。然，诸君相聚，吟诵间更应当寻得那份雅趣。若我以《喜春来》作应，愿与君共赏春光，畅叙诗情，且看这春景如何融入我辈笔端，化作千古佳作，以留传后世。\n}"
        },
        {
            "Type": "书信交流",
            "Location": "张雨居所",
            "Background": "张雨致书于虞集，感谢其教诲，并附上自己的新作《句曲外史诗集》作为回赠，表达对师长的敬意。",
            "Dialogue": "{\n    角色名:虞集 \n    动作:(提笔，神情认真)\n    讲话:张雨，近日仆见足下新作《句曲外史诗集》，其辞清新，意境深远，实为佳作，然我心中有些疑虑，是否能得一言，以表仆之敬意？\n}\n{\n    角色名:张雨 \n    动作:(微微颔首，面带微笑)\n    讲话:多谢虞集先生抬爱，仆能得师长之教诲，实乃三生三世之幸。能将此新作寄与您，既是表敬意，更是求教于您。仆愿对诗词之道，虚心请教，若能闻教，必将铭记于心，力求进益。愿将此书作为回馈，期冀能得到先生的真知灼见，共同探讨诗文之理，以增我辈文学之修为。\n}"
        },
        {
            "Type": "家庭市井对话",
            "Location": "钱塘街头",
            "Background": "张雨与邻里闲聊，提及张谊的近况，笑谈家中茶事，展现出和睦的乡里关系。",
            "Dialogue": "{\n    角色名:邻里 \n    动作:(热情地招手，面带微笑)\n    讲话:张兄，听闻近日张谊近来可好？家中茶事如何，莫忘常聚聚，乡里人情温暖，实是人生一乐。\n}\n{\n    角色名:张雨 \n    动作:(轻松地笑着，神情愉悦)\n    讲话:多谢邻里关心，张谊近来好得很，常来家中闲聊，茶事上也有了一番新趣。彼此乡里情谊，虽无权贵之交，却有真诚之情，仿佛清风明月，悠然自得。常言道，家和万事兴，愿与乡邻共度这日常，畅叙生活之乐，亦是我心之所愿。\n}"
        },
        {
            "Type": "诗词戏剧对话",
            "Location": "梅花山下",
            "Background": "张雨与马臻、萨都剌一同赏梅，三人即兴作诗，互相唱和，诗情画意中流露出友谊的深厚。",
            "Dialogue": "{\n    角色名:马臻 \n    动作:(兴奋地指着梅花，神情雀跃)\n    讲话:张兄，梅花盛开，何不一同吟咏，试问“风沙不惮五千里，将身跳入仙人壶”，如何？\n}\n{\n    角色名:张雨 \n    动作:(拿起笔，微笑应对)\n    讲话:梅花映雪，清香四溢，正是吟诗之佳境。马兄所言极是，然我再添一句：“月明见影忽自笑，移得王淮凤翔壁”。愿与诸君共赏梅花，吟咏声中，纵情于这春日的暖阳，感受彼此的友谊，仿佛诗中所写，情意绵绵，久远流长。\n}"
        },
        {
            "Type": "书信交流",
            "Location": "张雨书斋",
            "Background": "张雨回信给刘基，讨论文学创作，刘基在信中提及张雨的《句曲外史诗集》受到好评，张雨对此欣然受教。",
            "Dialogue": "{\n    角色名:刘基 \n    动作:(翻阅张雨的诗集，神情专注)\n    讲话:张兄，近日得见《句曲外史诗集》，其文辞之美，真令人叹服，然其中是否有我可提及之处，以作进一步探讨？\n}\n{\n    角色名:张雨 \n    动作:(微微一笑，神情谦逊)\n    讲话:多谢刘基兄的赞赏，仆之所作尚有不及之处，愿意取教于您。此书乃心血之作，然于文辞之道，若有不足，惟求兄能指点迷津。仆深知，文学之路漫长，唯有与贤者共探讨，方能增益其才，愿与兄长共解析其中奥秘，以求更进一步之进步。\n}"
        },
        {
            "Type": "家庭市井对话",
            "Location": "张家庭院",
            "Background": "张雨的亲属张M来访，二人谈论家族史，张雨回忆起祖父张逢源的教诲，感慨家族文化的传承。",
            "Dialogue": "{\n    角色名:张M \n    动作:(微微皱眉，神情关切)\n    讲话:张雨，听闻你近日忙于诗文，家族之事可曾顾及？张谊的近况如何，是否有何需要帮忙之处？\n}\n{\n    角色名:张雨 \n    动作:(轻叹，神情慈爱)\n    讲话:多谢父亲关心，家族之事仆自会尽心尽力，虽近日忙于诗文，然心中始终惦念家中亲人。张谊近来一切安好，常有往来，实乃家族之喜。愿与父亲共同努力，传承家族文化，守护这份温馨与睦邻之情，愿我辈共谋家族之长远，携手共进。\n}"
        },
        {
            "Type": "宫廷官场对话",
            "Location": "朝堂",
            "Background": "张雨与黄公望相遇，黄公望询问张雨对当朝文人的看法，张雨谦逊以对，表示应以德行和才华为重。",
            "Dialogue": "{\n    角色名:黄公望 \n    动作:(微微一笑，目光深邃)\n    讲话:张雨，近日听闻足下在文坛上获得好评，对于当朝文人您有何高见？可否与我分享一二？\n}\n{\n    角色名:张雨 \n    动作:(微微颔首，神情恭敬)\n    讲话:黄公望所言，仆尚需学习，然于当朝文人之中，诸君皆才华横溢，然亦需以德行和才华为重。名利之事，终究浮云，唯有心存高洁，方能立于不败之地。愿与君共勉，追求内心的宁静与智慧，以期在文坛上发光发热，成就一番事业。\n}"
        },
        {
            "Type": "诗词戏剧对话",
            "Location": "竹林小径",
            "Background": "张雨与黄溍相约吟唱，黄溍称赞张雨的《白无咎黄蜀葵》，张雨则表示欣赏黄溍的才华，二人共叹文人交往之乐。",
            "Dialogue": "{\n    角色名:黄溍 \n    动作:(微微一笑，拿起诗卷)\n    讲话:张兄，今宵月明，正是吟唱之良辰美景，如何？我听闻《白无咎黄蜀葵》一诗，实在是妙趣横生，不知能否再吟一遍？\n}\n{\n    角色名:张雨 \n    动作:(轻轻点头，神情愉悦)\n    讲话:月明之下，正是吟咏之际。黄兄所赞的《白无咎黄蜀葵》，仆愿再吟：“金铜仙人雨中立，铅泪恰如辞汉时”。愿与兄共赏这月下的美景，诗情画意，融入这春夜的温柔，感受文人之间的友情与雅趣，仿若浮云飘逸，悠悠而至。\n}"
        },
        {
            "Type": "家庭市井对话",
            "Location": "张雨的书房",
            "Background": "张雨的从子张谊前来请教诗文，张雨耐心指导，传授诗词创作的技巧，展现出长辈的关爱与教导。",
            "Dialogue": "{\n    角色名:张谊 \n    动作:(恭敬地低头，神情恳切)\n    讲话:叔父，近日我在诗文创作上遇到了一些困惑，想请教于您，您能否传授一些诗词创作的技巧，仆愿意虚心学习。\n}\n{\n    角色名:张雨 \n    动作:(微微一笑，神情温和)\n    讲话:张谊，诗文乃心灵之作，创作之道，重在感悟与灵感。仆自当倾囊相授，愿以我所学与您分享。诗词创作需细心体会，用心书写，方能打动人心。愿你在今后的创作中，多观察生活，细品每一个瞬间，将其融入诗中，必能成就佳作，传承我家之文风。"
        }
    ]
}