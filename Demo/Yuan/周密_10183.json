{
    "基本信息": {
        "姓名": "周密",
        "性别": "男",
        "出生年份": "1232",
        "死亡年份": "1298",
        "享年": "67",
        "朝代": "元",
        "家庭区分": "未详"
    },
    "亲属关系": [
        "周密的父是周晋",
        "周密的子是周广"
    ],
    "其他关系": [
        "周密友的对象是赵孟𫖯",
        "周密友的对象是谢翱",
        "周密友的对象是戴表元",
        "周密友的对象是仇远",
        "周密友的对象是邓牧",
        "周密书序由牟𪩘所作",
        "周密书序由牟𪩘所作",
        "周密书序由牟𪩘所作",
        "周密书序由戴表元所作",
        "周密书序由戴表元所作",
        "周密书序由戴表元所作",
        "周密书序由戴表元所作",
        "周密墓志铭由朱存理所作",
        "周密书跋由马廷鸾所作",
        "周密书跋由马廷鸾所作",
        "周密书跋由马廷鸾所作",
        "周密书跋由牟𪩘所作",
        "周密诗社成员的对象是杨缵",
        "周密相唱和的对象是赵孟𫖯",
        "周密相唱和的对象是王沂孙",
        "周密相唱和的对象是王沂孙",
        "周密传记作者为袁桷",
        "周密传记作者为陆心源",
        "周密书、画由释文珦作跋",
        "周密书、画由张雨作跋",
        "周密书、画由钱惟善作跋",
        "周密书、画由王行作跋",
        "周密佛寺记由牟𪩘所作",
        "周密与曹良史游",
        "周密墓志铭由牟𪩘作跋",
        "周密挽诗、词由连文凤所作",
        "周密画赞(画像记)由牟𪩘所作",
        "周密画赞(画像记)由戴表元所作",
        "周密为龚开作画赞(画像记)",
        "周密答胡长孺书",
        "周密收到释文珦的赠诗、文",
        "周密建筑物得到袁桷的题咏、记、命名",
        "周密建筑物得到袁桷的题咏、记、命名",
        "周密建筑物得到牟𪩘的题咏、记、命名",
        "周密建筑物得到牟𪩘的题咏、记、命名",
        "周密诗文跋由马廷鸾所作",
        "周密诗文跋由牟𪩘所作",
        "周密诗文跋由卢文弨所作",
        "周密为戴表元所作诗文作序",
        "周密诗文序由戴表元所作",
        "周密匾额、器铭由朱存理所篆",
        "周密为施岳的墓志铭作额篆"
    ],
    "入仕信息": [],
    "别名信息": [
        {
            "别名": "公谨",
            "别名类型": "字"
        },
        {
            "别名": "弁阳啸翁",
            "别名类型": "室名、别号"
        },
        {
            "别名": "弁阳老人",
            "别名类型": "室名、别号"
        },
        {
            "别名": "泗水潜夫",
            "别名类型": "室名、别号"
        },
        {
            "别名": "草窗",
            "别名类型": "室名、别号"
        },
        {
            "别名": "华不注山人",
            "别名类型": "室名、别号"
        },
        {
            "别名": "萧斋",
            "别名类型": "室名、别号"
        }
    ],
    "任职信息": [
        {
            "官职": "县令",
            "起始年份": "1279",
            "结束年份": "未详",
            "任职方式": "正授",
            "任职地点": "义乌"
        }
    ],
    "地理信息": [
        {
            "地名": "钱塘",
            "地址类型": "迁住地",
            "开始年份": "未详",
            "结束年份": "未详"
        },
        {
            "地名": "长兴州",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "齐东野语",
            "著述年份": "1291",
            "著述角色": "撰著者"
        },
        {
            "著述名称": "癸辛杂识",
            "著述年份": "1291",
            "著述角色": "撰著者"
        },
        {
            "著述名称": "武林旧事",
            "著述年份": "1291",
            "著述角色": "未详"
        },
        {
            "著述名称": "草窗词",
            "著述年份": "1291",
            "著述角色": "未详"
        },
        {
            "著述名称": "濒洲渔笛谱",
            "著述年份": "1291",
            "著述角色": "未详"
        },
        {
            "著述名称": "志雅堂杂钞",
            "著述年份": "1291",
            "著述角色": "撰著者"
        },
        {
            "著述名称": "浩然斋雅谈",
            "著述年份": "1291",
            "著述角色": "未详"
        },
        {
            "著述名称": "云烟过眼录",
            "著述年份": "1291",
            "著述角色": "撰著者"
        },
        {
            "著述名称": "纲目疑误",
            "著述年份": "1291",
            "著述角色": "未详"
        },
        {
            "著述名称": "干淳起居注",
            "著述年份": "1291",
            "著述角色": "未详"
        },
        {
            "著述名称": "西湖游幸记",
            "著述年份": "1291",
            "著述角色": "未详"
        },
        {
            "著述名称": "绍熙行礼记",
            "著述年份": "1291",
            "著述角色": "未详"
        },
        {
            "著述名称": "南渡宫典仪",
            "著述年份": "1291",
            "著述角色": "未详"
        },
        {
            "著述名称": "高宗幸张府节次略",
            "著述年份": "1291",
            "著述角色": "未详"
        },
        {
            "著述名称": "干淳御教记",
            "著述年份": "1291",
            "著述角色": "未详"
        },
        {
            "著述名称": "燕射记",
            "著述年份": "1291",
            "著述角色": "未详"
        },
        {
            "著述名称": "唱名记",
            "著述年份": "1291",
            "著述角色": "未详"
        },
        {
            "著述名称": "干淳岁时记",
            "著述年份": "1291",
            "著述角色": "未详"
        },
        {
            "著述名称": "南宋市肆纪",
            "著述年份": "1291",
            "著述角色": "未详"
        },
        {
            "著述名称": "南宋故都宫殿",
            "著述年份": "1291",
            "著述角色": "未详"
        },
        {
            "著述名称": "吴兴园林记",
            "著述年份": "1291",
            "著述角色": "未详"
        },
        {
            "著述名称": "湖山胜概",
            "著述年份": "1291",
            "著述角色": "未详"
        },
        {
            "著述名称": "志雅堂杂抄摘抄",
            "著述年份": "1291",
            "著述角色": "未详"
        },
        {
            "著述名称": "齐东墅语摘抄",
            "著述年份": "1291",
            "著述角色": "未详"
        },
        {
            "著述名称": "云 过眼录摘抄",
            "著述年份": "1291",
            "著述角色": "未详"
        },
        {
            "著述名称": "云 过眼录",
            "著述年份": "1291",
            "著述角色": "未详"
        },
        {
            "著述名称": "思陵书画记",
            "著述年份": "1291",
            "著述角色": "撰著者"
        },
        {
            "著述名称": "天基圣节排当乐次",
            "著述年份": "1291",
            "著述角色": "撰著者"
        },
        {
            "著述名称": "干淳教坊乐部",
            "著述年份": "1291",
            "著述角色": "撰著者"
        },
        {
            "著述名称": "杂剧段数",
            "著述年份": "1291",
            "著述角色": "撰著者"
        },
        {
            "著述名称": "偏安艺流",
            "著述年份": "1291",
            "著述角色": "撰著者"
        },
        {
            "著述名称": "艺流供奉志",
            "著述年份": "1291",
            "著述角色": "未详"
        },
        {
            "著述名称": "浩然斋视听抄",
            "著述年份": "1291",
            "著述角色": "撰著者"
        },
        {
            "著述名称": "浩然斋意抄",
            "著述年份": "1291",
            "著述角色": "撰著者"
        },
        {
            "著述名称": "澄怀录",
            "著述年份": "1291",
            "著述角色": "撰著者"
        },
        {
            "著述名称": "草窗韵语",
            "著述年份": "1291",
            "著述角色": "未详"
        },
        {
            "著述名称": "草窗词记",
            "著述年份": "1291",
            "著述角色": "未详"
        },
        {
            "著述名称": "绝妙好词笺",
            "著述年份": "1291",
            "著述角色": "未详"
        }
    ],
    "社会区分": [
        "诗人",
        "遗民",
        "词人",
        "[隐居（有隐德）]",
        "鉴赏家",
        "博学之人"
    ],
    "机构情况": [],
    "经历事件信息": [],
    "财富情况": [],
    "个人简介": [
        "周密 （1232-1298），字公谨，号草窗，又号四水潜夫、弁阳老人、华不注山人，南宋词人、文学家。祖籍济南，流寓吴兴（今浙江湖州）。宋德右间为义乌县（今年内属浙江）令。入元隐居不仕。自号四水潜夫。他的诗文都有成就，又能诗画音律，尤好藏弃校书，一生著述较丰。著有《齐东野语》、《武林旧事》、《癸辛杂识》、《志雅堂要杂钞》等杂著数十种。其词远祖清真，近法姜夔，风格清雅秀润，与吴文英并称“二窗”，词集名《频洲渔笛谱》、《草窗词》。 ► 周密的诗文(363篇)"
    ],
    "诗词文章内容": [
        {
            "标题": "绣鸾凤花犯·赋水仙",
            "作者": "周密",
            "内容": "楚江湄，湘娥乍见，无言洒清泪。淡然春意。空独倚东风，芳思谁寄。凌波路冷秋无际，香云随步起。谩记得、汉宫仙掌，亭亭明月底。冰弦写怨更多情，骚人恨，枉赋芳兰幽芷。春思远，谁叹赏、国香风味。相将共、岁寒伴侣，小窗净、沉烟熏翠袂。幽梦觉，涓涓清露，一枝灯影里。"
        },
        {
            "标题": "观潮",
            "作者": "周密",
            "内容": "　　浙江之潮，天下之伟观也。自既望以至十八日为盛。方其远出海门，仅如银线；既而渐近，则玉城雪岭际天而来，大声如雷霆，震撼激射，吞天沃日，势极雄豪。杨诚斋诗云“海涌银为郭，江横玉系腰”者是也。 \n　　每岁京尹出浙江亭教阅水军，艨艟数百，分列两岸；既而尽奔腾分合五阵之势，并有乘骑弄旗标枪舞刀于水面者，如履平地。倏尔黄烟四起，人物略不相睹，水爆轰震，声如崩山。烟消波静，则一舸无迹，仅有“敌船”为火所焚，随波而逝。 \n　　吴儿善泅者数百，皆披发文身，手持十幅大彩旗，争先鼓勇，溯迎而上，出没于鲸波万仞中，腾身百变，而旗尾略不沾湿，以此夸能。\n　　江干上下十余里间，珠翠罗绮溢目，车马塞途，饮食百物皆倍穹常时，而僦赁看幕，虽席地不容间也。 "
        },
        {
            "标题": "扫花游·九日怀归",
            "作者": "周密",
            "内容": "江蓠怨碧，早过了霜花，锦空洲渚。孤蛩暗语。正长安乱叶，万家砧杵。尘染秋衣，谁念西风倦旅。恨无据。怅望极归舟，天际烟树。心事曾细数。怕水叶沉红，梦云离去。情丝恨缕。倩回文为织，那时愁句。雁字无多，写得相思几许。暗凝伫。近重阳、满城风雨。"
        },
        {
            "标题": "闻鹊喜·吴山观涛",
            "作者": "周密",
            "内容": "天水碧，染就一江秋色。鳌戴雪山龙起蛰，快风吹海立。数点烟鬟青滴，一杼霞绡红湿，白鸟明边帆影直，隔江闻夜笛。"
        },
        {
            "标题": "一萼红·登蓬莱阁有感",
            "作者": "周密",
            "内容": "步深幽。正云黄天淡，雪意未全休。鉴曲寒沙，茂林烟草，俯仰千古悠悠。岁华晚、飘零渐远，谁念我、同载五湖舟？磴古松斜，崖阴苔老，一片清愁。回首天涯归梦，几魂飞西浦，泪洒东州。故国山川，故园心眼，还似王粲登楼。最负他、秦鬟妆镜，好江山、何事此时游！为唤狂吟老监，共赋消忧。"
        },
        {
            "标题": "野步",
            "作者": "周密",
            "内容": "麦陇风来翠浪斜，草根肥水噪新蛙。羡他无事双蝴蝶，烂醉东风野草花。"
        },
        {
            "标题": "四字令·拟花间",
            "作者": "周密",
            "内容": "眉消睡黄。春凝泪妆。玉屏水暖微香。听蜂儿打窗。 筝尘半妆。绡痕半方。愁心欲诉垂杨。奈飞红正忙。"
        },
        {
            "标题": "夜归",
            "作者": "周密",
            "内容": "夜深归客依筇行，冷燐依萤聚土塍。村店月昏泥径滑，竹窗斜漏补衣灯。"
        },
        {
            "标题": "玉京秋·烟水阔",
            "作者": "周密",
            "内容": "长安独客，又见西风，素月丹枫凄然其为秋也，因调夹钟羽一解烟水阔。高林弄残照，晚蜩凄切。碧碪度韵，银床飘叶。衣湿桐阴露冷，采凉花、时赋秋雪。叹轻别。一襟幽事，砌蛩能说。 客思吟商还怯。怨歌长、琼壶暗缺。翠扇恩疏，红衣香褪，翻成消歇。玉骨西风，恨最恨、闲却新凉时节。楚箫咽。谁倚西楼淡月。"
        },
        {
            "标题": "高阳台·送陈君衡被召",
            "作者": "周密",
            "内容": "照野旌旗，朝天车马，平沙万里天低。宝带金章，尊前茸帽风欹。秦关汴水经行地，想登临、都付新诗。纵英游，叠鼓清笳，骏马名姬。 酒酣应对燕山雪，正冰河月冻，晓陇云飞。投老残年，江南谁念方回。东风渐绿西湖柳，雁已还、人未南归。最关情，折尽梅花，难寄相思。"
        },
        {
            "标题": "齐天乐·清溪数点芙蓉雨",
            "作者": "周密",
            "内容": "丁卯七月既望，余偕同志放舟邀凉于三汇之交，远修太白采石、坡仙赤壁数百年故事，游兴甚逸。余尝赋诗三百言以纪清适。坐客和篇交属，意殊快也。越明年秋，复寻前盟于白荷凉月间。风露浩然，毛发森爽，遂命苍头奴横小笛于舵尾，作悠扬杳渺之声，使人真有乘杳飞举想也。举白尽醉，继以浩歌。\n清溪数点芙蓉雨，苹飙泛凉吟艗。洗玉空明，浮珠沆瀣，人静籁沉波息。仙潢咫尺。想翠宇琼楼，有人相忆。天上人间，未知今夕是何夕。此生此夜此景，自仙翁去后，清致谁识？散发吟商，簪花弄水，谁伴凉宵横笛？流年暗惜。怕一夕西风，井梧吹碧。底事闲愁，醉歌浮大白。"
        },
        {
            "标题": "献仙音·吊雪香亭梅",
            "作者": "周密",
            "内容": "松雪飘寒，岭云吹冻，红破数椒春浅。衬舞台荒，浣妆池冷，凄凉市朝轻换。叹花与人凋谢，依依岁华晚。共凄黯。问东风、几番吹梦，应惯识、当年翠屏金辇。一片古今愁，但废绿、平烟空远。无语销魂，对斜阳、衰草泪满。又西泠残笛，低送数声春怨。"
        },
        {
            "标题": "瑶花慢·朱钿宝玦",
            "作者": "周密",
            "内容": "后土之花，天下无二本。方其初开，帅臣以金瓶飞骑，进之天上，间亦分致贵邸。余客辇下，有以一枝已下共缺十八行。\n朱钿宝玦，天上飞琼，比人间春别。江南江北曾未见，漫拟梨云梅雪。淮山春晚，问谁识、芳心高洁？消几番、花落花开，老了玉关豪杰！金壶翦送琼枝，看一骑红尘，香度瑶阙。韶华正好，应自喜、初乱长安蜂蝶。杜郎老矣，想旧事、花须能说。记少年，一梦扬州，二十四桥明月。"
        },
        {
            "标题": "西塍废圃",
            "作者": "周密",
            "内容": "吟蛩鸣蜩引兴长，玉簪花落野塘香。园翁莫把秋荷折，留与游鱼盖夕阳。"
        },
        {
            "标题": "解语花",
            "作者": "周密",
            "内容": "思撩人，醉捻花枝，倚声成句\n\n晴丝罥蝶，暖蜜酣蜂，重檐卷春寂寂。雨萼烟梢，压阑干、花雨染衣红湿。金鞍误约，空极目、天涯草色。阆苑玉箫人去后，惟有莺知得。\n\n余寒犹掩翠户，梁燕乍归，芳信未端的。浅薄东风，莫因循、轻把杏钿狼藉。尘侵锦瑟。残日绿窗春梦窄。睡起折花无意绪，斜倚秋千立。"
        },
        {
            "标题": "曲游春",
            "作者": "周密",
            "内容": "后则尽入里湖，抵暮始出，断桥小驻而归，非习于游者不知也。故中山极击节余闲却半湖春色之句，谓能道人之所未云\n\n禁苑东风外，饧暖丝晴絮，春思如织。燕约莺期，恼芳情偏在，翠深红隙。漠漠香尘隔。沸十里、乱弦丛笛。看画船，尽入西泠，闲却半湖春色。\n\n柳陌。新烟凝碧。映帘底宫眉，堤上游勒。轻暝笼寒，怕梨云梦冷，杏香愁幂。歌管酬寒食。奈蝶怨、良宵岑寂。正满湖、碎月摇花，怎生去得。"
        },
        {
            "标题": "浪淘沙",
            "作者": "周密",
            "内容": "新雨洗晴空。碧浅眉峰。翠楼西畔画桥东。柳线嫩黄才半染，眼眼东风。\n\n绣户掩芙蓉。帐减香筒。远烟轻霭弄春容。雁雁又归莺未到，谁寄愁红。"
        },
        {
            "标题": "满江红（寄剡中自醉兄）",
            "作者": "周密",
            "内容": "秋水涓涓，情渺渺、美人何许。还记得、东堂松桂，对床风雨。流水桃花西塞隐，茂林修竹山阴路。二十年、历历旧经行，空怀古。\n\n评砚品，临书谱。笺画史，修茶具。喜一愚天禀，一闲天赋，百战征求千里马，十年饾饤三都赋。问何如、石鼎约弥明，同联句。"
        },
        {
            "标题": "声声慢（送王圣与次韵）",
            "作者": "周密",
            "内容": "琼壶歌月，白发簪花，十年一梦扬州。恨入琵琶，小怜重见湾头。尊前漫题金缕，奈芳情、已逐东流。还送远，甚长安乱叶，都是闲愁。\n\n次第重阳近也，看黄花绿酒，也合迟留。脆柳无情，不堪重系行舟。百年正消几别，对西风、休赋登楼。怎去得，怕凄凉时节，团扇悲秋。"
        },
        {
            "标题": "长相思",
            "作者": "周密",
            "内容": "灯辉辉。月微微。帐暖香深春漏迟。梦回闻子规。\n\n欲成诗。未成诗。生怕春归春又归。花飞花未飞。"
        },
        {
            "标题": "浪淘沙",
            "作者": "周密",
            "内容": "柳色淡如秋。蝶懒莺羞。十分春事九分休。开尽楝花寒尚在，怕上帘钩。\n\n京洛少年游。谁念淹留。东风吹雨过西楼。残梦宿酲相合就，一段新愁。"
        },
        {
            "标题": "吴山青（赋无心处茅亭）",
            "作者": "周密",
            "内容": "山青青。水泠泠。养得风烟数亩成。乾坤一草亭。\n\n云无心。竹无心。我亦无心似竹云。岁寒同此盟。"
        },
        {
            "标题": "踏莎行（与莫两山谭邗城旧事）",
            "作者": "周密",
            "内容": "远草情钟，孤花韵胜。一楼耸翠生秋暝。十年二十四桥春，转头明月箫声冷。\n\n赋药才高，题琼语俊。蒸香压酒芙蓉顶。景留人去怕思量，桂窗风露秋眠醒。"
        },
        {
            "标题": "夷则商国香慢（赋子固凌波图）",
            "作者": "周密",
            "内容": "玉润金明。记曲屏小几，翦叶移根。经年汜人重见，瘦影娉婷。雨带风襟零乱，步云冷、鹅筦吹春。相逢旧京洛，素靥尘缁，仙掌霜凝。\n\n国香流落恨，正冰铺翠薄，谁念遗簪。水天空远，应念矾弟梅兄。渺渺鱼波望极，五十弦、愁满湘云。凄凉耿无语，梦入东风，雪尽江清。"
        },
        {
            "标题": "少年游（宫词拟梅溪）",
            "作者": "周密",
            "内容": "帘消宝篆卷宫罗。蜂蝶扑飞梭。一样东风，燕梁莺院，那处春多。\n\n晓妆日日随香辇，多在牡丹坡。花深深处，柳阴阴处，一片笙歌。"
        },
        {
            "标题": "鹧鸪天（清明）",
            "作者": "周密",
            "内容": "燕子时时度翠帘。柳寒犹未褪香绵。落花门巷家家雨，新火楼台处处烟。\n\n情默默，恨恹恹。东风吹动画秋千。拆桐开尽莺声老，无奈春何只醉眠。"
        },
        {
            "标题": "南楼令（次陈君衡韵）",
            "作者": "周密",
            "内容": "开了木芙蓉。一年秋已空。送新愁、千里孤鸿。摇落江蓠多少恨，吟不尽、楚云峰。\n\n往事夕阳红。故人江水东。翠衾寒、几夜霜浓。梦隔屏山飞不去，随夜鹊、绕疏桐。"
        },
        {
            "标题": "四字令（访友不遇）",
            "作者": "周密",
            "内容": "残月半篱。残雪半枝。孤吟自款柴扉。听猿啼鸟啼。\n\n人归未归。无诗有诗。水边伫立多时。问梅花便知。"
        },
        {
            "标题": "夜合花（茉莉）",
            "作者": "周密",
            "内容": "月地无尘，珠宫不夜，翠笼谁炼铅霜。南州路杳，仙子误入唐昌。零露滴，湿微妆。逗清芬、蝶梦空忙。梨花云暖，梅花雪冷，应妒秋芳。\n\n虚庭夜气偏凉。曾记幽丛采玉，素手相将。青蕤嫩萼，指痕犹映瑶房。风透幕，月侵床。记梦回、粉艳争香。枕屏金络，钗梁绛楼，都是思量。"
        },
        {
            "标题": "忆旧游（寄王圣与）",
            "作者": "周密",
            "内容": "记移灯翦雨，换火篝香，去岁今朝。乍见翻疑梦，向梅边携手，笑挽吟桡。依依故人情味，歌舞试春娇。对婉娩年芳，漂零身世，酒趁愁消。\n\n天涯未归客，望锦羽沈沈，翠水迢迢。叹菊荒薇老，负故人猿鹤，旧隐谁招。疏花温撩愁思，无句到寒梢。但梦绕西泠，空江冷月，魂断随潮。"
        },
        {
            "标题": "春夜",
            "作者": "周密",
            "内容": "晚烟归柳绿条苗，客馆春寒夜寂寥。梦又不成花又落，月明分付可怜宵。"
        },
        {
            "标题": "木笔花",
            "作者": "周密",
            "内容": "脱颖吹开紫玉筒，鼠须香蘸粉霜茸。含毫写恨知谁见，绿捲春蕉未展封。"
        },
        {
            "标题": "寄武昌友",
            "作者": "周密",
            "内容": "楚月东随沔水流，相思应上庾公楼。楼前一片垂杨色，中有江南万里愁。"
        },
        {
            "标题": "西泠小立即事二首 其二",
            "作者": "周密",
            "内容": "桂风兰露晚阴清，远翠空濛去鹭明。一叶扁舟一弯月，白荷香里听蝉声。"
        },
        {
            "标题": "蜡梅",
            "作者": "周密",
            "内容": "蜡本花所作，作花应更香。月参无味禅，不作有色妆。\n未知香山白，何似江夏黄。坐令彼粲者，难擅春风场。"
        },
        {
            "标题": "花朝溪上有感昔游 其一",
            "作者": "周密",
            "内容": "枕上鸣鸠唤晓晴，绿杨门巷卖花声。探芳走马人虽老，岁岁东风二月情。"
        },
        {
            "标题": "锦带花",
            "作者": "周密",
            "内容": "化工机杼未能休，织出东风锦一篝。双蝶舞春犹未竟，乱红飞下为缠头。"
        },
        {
            "标题": "清平乐（横玉亭秋倚）",
            "作者": "周密",
            "内容": "诗情画意。只在阑干外。雨露天低生爽气。一片吴山越水。\n\n宫烟醉柳春晴。海风洗月秋明。唤取九霞飞佩，夜凉跨鹤吹笙。"
        },
        {
            "标题": "鹧鸪天",
            "作者": "周密",
            "内容": "相傍清明晴便慳。闭门空自惜花残。海棠半坼难禁雨，燕子初归不耐寒。\n\n金鸭冷，锦鹓闲。银釭空照小屏山。翠罗袖薄东风峭，独倚西楼第几阑。"
        },
        {
            "标题": "清平乐（再次前韵）",
            "作者": "周密",
            "内容": "晚莺桥噎。庭户溶溶月。一树湘桃飞茜雪。红豆相思渐结。\n\n看看芳草平沙。游鞯犹未归家。自是萧郎飘荡，错教人恨杨花。"
        },
        {
            "标题": "声声慢（柳花咏）",
            "作者": "周密",
            "内容": "燕泥沾粉，鱼浪吹香，芳堤十里晴。静惹游丝，花边袅袅扶春。多情最怜飘泊，记章台、曾绾青青。堪爱处，是扑帘娇软，随马轻盈。\n\n长是河桥三月，做一番晴雪，恼乱诗魂。带雨沾衣，罗襟点点离痕。休缀潘郎鬓影，怕绿窗、年少人惊。卷春去，翦东风、千缕碎云。"
        },
        {
            "标题": "甘州（灯夕书寄二隐）",
            "作者": "周密",
            "内容": "渐萋萋、芳草绿江南，轻晖弄春容。记少年游处，箫声巷陌，灯影帘栊。月暖烘炉戏鼓，十里步香红。欹枕听新雨，往事朦胧。\n\n还是江春梦晓，怕等闲愁见，雁影西东。喜故人好在，水驿寄诗筒。数芳程、渐催花信，送归帆、知第几番风。空吟想，梅花千树，人在其中。"
        },
        {
            "标题": "挽韩子爽户曹二首 其二",
            "作者": "周密",
            "内容": "蓝衣槐笏色方新，贺者才稀吊在门。骖凤风流秦穆婿，停鸾高爽北平孙。\n兰阶有子堪扶殡，麟窟无香可返魂。愁绝里山山下路，老梅残雪月黄昏。"
        },
        {
            "标题": "题温日观葡萄",
            "作者": "周密",
            "内容": "百八牟尼颗，携将万里游。归来还自笑，何不博凉州。"
        },
        {
            "标题": "梦游紫霞寤而感怆",
            "作者": "周密",
            "内容": "紫霞当日按凉州，曾到仙家十二楼。秋影满堂花外烛，冷香飞句柳边舟。\n冰弦泛月传新谱，芳槛移春接俊游。授简梁园人老去，年年葵麦长新愁。"
        },
        {
            "标题": "凤栖梧/蝶恋花",
            "作者": "周密",
            "内容": "竹窈花深连别墅。曲曲回廊，小小闲庭宇。忽地香来无觅处。杖藜闲趁游蜂去。老桂悬秋森玉树。涧底孤芳，苒苒吹诗句。一掬幽情知几许。钩帘半亩藤花雨。"
        },
        {
            "标题": "木兰花慢·游船人散後",
            "作者": "周密",
            "内容": "游船人散後，正蟾影、印寒湫。看冷沁鲛眠，清宜兔浴，皓彩轻浮。扁舟。泛天镜里，溯流光、澄碧浸明眸。栖鹭空惊碧草，素鳞远避金钩。临流。万象涵秋。怀渺渺、水悠悠。念汉皋遗佩，湘波步袜，空想仙游。风收。翠奁乍启，度飞星、倒影入芳洲。瑶瑟谁弹古怨，渚宫夜舞潜虬。"
        },
        {
            "标题": "庆宫春/高阳台",
            "作者": "周密",
            "内容": "重叠云衣，微茫雁影，短篷稳载吴雪。霜叶敲寒，风灯摇晕，棹歌人语呜咽。拥衾呼酒，正百里、冰河乍合。千山换色，一镜无尘，玉龙吹裂。夜深醉踏长虹，表里空明，古今清绝。高台在否，登临休赋，忍见旧时明月。翠消香冷，怕空负、年芳轻别。孤山春早，一树梅花，待君同折。"
        },
        {
            "标题": "木兰花慢 断桥残雪",
            "作者": "周密",
            "内容": "觅梅花信息，拥吟袖、暮鞭寒。自放鹤人归，月香水影，诗冷孤山。等闲。冸寒睍暖，看融城、御水到人间。瓦陇竹根更好，柳边小驻游鞍。琅玕。半倚云湾。孤棹晚、载诗还。是醉魂醒处，画桥第二，奁月初三。东阑。有人步玉，怪冰泥、沁湿锦鵷斑。还见晴波涨绿，谢池梦草相关。"
        },
        {
            "标题": "绿盖舞风轻/绿尽舞风轻",
            "作者": "周密",
            "内容": "玉立照新妆，翠盖亭亭，凌波步秋绮。真色生香，明珰摇淡月，舞袖斜倚。耿耿芳心，奈千缕、情思萦系。恨开迟、不嫁东风，颦怨娇蕊。花底谩卜幽期，素手采珠房，粉艳初退。雨湿铅腮，碧云深、暗聚软绡清泪。访藕寻莲，楚江远、相思谁寄。棹歌回，衣露满身花气。"
        },
        {
            "标题": "风入松（为谢省齐赋林壑清趣）",
            "作者": "周密",
            "内容": "枇杷花老洞云深。流水冷冷。蓝田谁种玲珑玉，土华寒、晕碧云根。佳兴秋英春草，好音夜鹤朝禽。\n\n闲听天籁静看云。心境俱清。好风不负幽人意，送良宵、一枕松声。四友江湖泉石，二并钟鼎山林。"
        },
        {
            "标题": "一枝春",
            "作者": "周密",
            "内容": "事以寄意，此少游“小楼连苑”之词也。余遂戏用张氏故实次韵代答，亦东坡锦里先生之诗乎\n\n帘影移阴，杏香寒、乍湿西园丝雨。芳期暗数。又是去年心绪。金花谩翦，倩谁画、旧时眉妩。空自想、杨柳风流，泪滴软绡红聚。\n\n罗窗那回歌处。叹庭花倦舞，香消衣缕。楼空燕冷，碎锦懒寻尘谱。么弦谩赋，记曾是、倚娇成妒。深院悄，闲掩梨花，倩莺寄语。"
        },
        {
            "标题": "长亭怨慢",
            "作者": "周密",
            "内容": "斋、西安令翁浩堂、郡博士洪恕斋，一时名流星聚，见为奇事。倅居据龟阜，下瞰万室，外环四山，先子作堂曰啸咏。撮登览要，蜿蜒入后圃。梅清竹癯，亏蔽风月，后俯官河，相望一水，则小蓬莱在焉。老柳高荷，吹凉竟日。诸公载酒论文，清弹豪吹，笔研琴尊之乐，盖无虚日也。余时甚少，执杖屦，供洒扫，诸老绪论殷殷，金石声犹在耳。后十年过之，则径草池萍，怃然葵麦之感，一时交从，水逝云飞，无人识令威矣。徘徊水竹间，怅然久之，因谱白石自制调，以寄前度刘郎之怀云\n\n记千竹、万荷深处。绿净池台，翠凉亭宇。醉墨题香，闲箫横玉尽吟趣。胜流星聚。知几诵、燕台句。零落碧云空，叹转眼、岁华如许。\n\n凝伫。望涓涓一水，梦到隔花窗户。十年旧事，尽消得、庾郎愁赋。燕楼鹤表半飘零，算惟有、盟鸥堪语。谩倚遍河桥，一片凉云吹雨。"
        },
        {
            "标题": "清平乐（杜陵春游图）",
            "作者": "周密",
            "内容": "锦城春晓。苑陌芳菲早。可是杜陵人未老。日日酒迷花恼。\n\n归鞯困倚芳酲。醒来还有新吟。人与杏花俱醉，春风一路闻莺。"
        },
        {
            "标题": "龙吟曲（赋宝山园表里画图）",
            "作者": "周密",
            "内容": "仙山非雾非烟，翠微缥缈楼台亚。江芜海树，晴光雨色，天开图画。两岸潮平，六桥烟霁，晚钩帘挂。自玄晖去后，云情雪意，丹青手、应难写。\n\n花底朝回多暇。倚高寒、有人潇酒。东山杖屦，西州宾客，笑谈风雅。贮月杯宽，护香屏暖，好天良夜。乐闲中日月，清时钟鼓，结春风社。"
        },
        {
            "标题": "浣溪沙（题紫清道院）",
            "作者": "周密",
            "内容": "竹色苔香小院深。蒲团茶鼎掩山扃。松风吹净世间尘。\n\n静养金芽文武火，时调玉轸短长清。石床闲卧看秋云。长清、短清，皆琴曲名。"
        },
        {
            "标题": "浪淘沙",
            "作者": "周密",
            "内容": "芳草碧茸茸。染恨无穷。一春心事雨声中。窄索宫罗寒尚峭，闲倚熏笼。\n\n犹记粉阑东。同醉香丛。金鞍何处骤骅骢。袅袅绿窗残梦断，红杏东风。"
        },
        {
            "标题": "柳梢青",
            "作者": "周密",
            "内容": "藏双清图，奇悟入神，绝去笔墨畦径。卷尾补之自书柳梢青四词，辞语清丽，翰札遒劲，欣然有契于心。余因戏云：不知点胸老、放鹤翁同生一时，其清风雅韵，优劣当何如哉。翁噱曰：我知画而已，安与许事，君其问诸水滨。因次韵载名于后，庶异时开卷索笑，不为生客云。\n\n约略春痕。吹香新句，照影清尊。洗尽时妆，效颦西子，不负东昏。\n\n金沙旧事休论。尽消得、东风返魂。一段真清，风前孤驿，雪后前村。"
        },
        {
            "标题": "柳梢青",
            "作者": "周密",
            "内容": "万雪千霜。禁持不过，玉雪生光。水部情多，杜郎老去，空恼愁肠。\n\n天寒野屿空廓。静倚竹、无人自香。一笑相逢，江南江北，竹屋山窗。"
        },
        {
            "标题": "乳燕飞",
            "作者": "周密",
            "内容": "山、碧浪湖者，皆横陈于前，特吾几席中一物耳。遥望具区，渺如烟云；洞庭、缥缈诸峰，矗矗献状，盖王右丞、李将军著色画也。松风怒号，暝色四起，使人浩然忘归。慨然怀古，高歌举白，不知身世为何如也。溪山不老，临赏无穷，后之视今，当有契余言者。因大书山楹，以纪来游\n\n波影摇涟甃。趁熏风、一舸来时，翠阴清昼。去郭轩楹才数里，藓磴松关云岫。快屐齿、筇枝先后。空半危亭堪聚远，看洞庭、缥缈争奇秀。\n\n人自老，景如旧。来帆去棹还知否。问古今、几度斜阳，几番回首。晚色一川谁管领，都付雨荷烟柳。知我者、燕朋鸥友。笑拍阑干呼范蠡，甚平吴、却倩垂纶手。吁万古，付卮酒。"
        },
        {
            "标题": "句 其一",
            "作者": "周密",
            "内容": "秦邸狱成杯酒里，乌台祸起一诗间。"
        },
        {
            "标题": "送徐道士之剡六言二首 其二",
            "作者": "周密",
            "内容": "倦踏长安落叶，闲寻剡曲扁舟。三十六湾清晓，不知何处逢秋。"
        },
        {
            "标题": "六言二首 其一",
            "作者": "周密",
            "内容": "笑杀楦中青紫，从他皮里阳秋。白首潜郎不调，青云妄尉皆侯。"
        },
        {
            "标题": "夜行船",
            "作者": "周密",
            "内容": "蛩老无声深夜静。新霜粲、一帘灯影。妒梦鸿高，烘愁月浅，萦乱恨丝难整。\n\n笙字娇娥谁为靓。香襟冷、怕看妆印。绣阁藏春，海棠偷暖，还似去年风景。"
        },
        {
            "标题": "楚宫春（为洛花度无射宫）",
            "作者": "周密",
            "内容": "香迎晓白。看烟佩霞绡，弄妆金谷。倦倚画阑，无语情深娇足。云拥瑶房翠暖，绣帐卷、东风倾国。半捻愁红，念旧游、凝伫兰翘，瑞鸾低舞庭绿。\n\n犹想沈香亭北。人醉里，芳笔曾题新曲。自翦露痕，移取春归华屋。丝障银屏静掩，悄未许、莺窥蝶宿。绛蜡良宵，酒半阑、重绕鸳机，醉靥争妍红玉。"
        },
        {
            "标题": "句 其三",
            "作者": "周密",
            "内容": "繁华不结三春梦，零落空馀寸草心。"
        },
        {
            "标题": "送徐道士之剡六言二首 其一",
            "作者": "周密",
            "内容": "化鹤曾游赤壁，笼鹅又过山阴。带月片帆归去，凌风一剑飞吟。"
        },
        {
            "标题": "有怀袁季源",
            "作者": "周密",
            "内容": "江楼深夜倚，凉入鬓萧萧。人隔东西浙，心随早晚潮。\n风高孤月晕，河澹万星摇。欲寄今宵意，新鸿不可招。"
        },
        {
            "标题": "句 其二",
            "作者": "周密",
            "内容": "山林绿发秦宫女，风雨青萍禹庙梁。"
        },
        {
            "标题": "六言二首 其二",
            "作者": "周密",
            "内容": "蕉鹿梦疑非梦，木雁材与不材。与其封一万户，何如饮三百杯。"
        },
        {
            "标题": "是日因游春谷园池复以所分题五平韵赋六言五首 其四",
            "作者": "周密",
            "内容": "飞絮帽檐风软，落花酒面春香。蛙噪野塘残水，莺啼远树斜阳。"
        },
        {
            "标题": "忆旧游 寄王圣与",
            "作者": "周密",
            "内容": "记移灯剪雨，换火篝香，去岁今朝。乍见翻疑梦，向梅边携手，笑挽吟桡。\n依依故人情味，歌舞试春娇。对婉娩年芳，漂零身世，酒趁愁消。"
        },
        {
            "标题": "题画卷六言",
            "作者": "周密",
            "内容": "岚翠山藏野寺，夕阳舟倚汀沙。一段三湘晚色，白云深处谁家。"
        },
        {
            "标题": "是日因游春谷园池复以所分题五平韵赋六言五首 其一",
            "作者": "周密",
            "内容": "杨柳薰风池阁，桃花流水横塘。鱼浪晴吹絮暖，燕泥雨过芹香。"
        },
        {
            "标题": "题雪溪图四言",
            "作者": "周密",
            "内容": "宇宙无声，天地一色。扁舟何人，去来无迹。言虽不传，意自有得。\n千古真清，万里虚白。"
        },
        {
            "标题": "是日因游春谷园池复以所分题五平韵赋六言五首 其五",
            "作者": "周密",
            "内容": "踏踏曳东郭履，行行诵北山移。闲望白云心远，细寻芳草归迟。"
        },
        {
            "标题": "是日因游春谷园池复以所分题五平韵赋六言五首 其三",
            "作者": "周密",
            "内容": "沉香亭木芍药，玄都观碧桃花。幽事偏供吟屐，好春多在侯家。"
        },
        {
            "标题": "醉落魄/一斛珠 醉落魄 其九 拟二隐",
            "作者": "周密",
            "内容": "馀寒正怯。金钗影卸东风揭。舞衣丝损愁千褶。一缕杨丝，犹是去年折。"
        },
        {
            "标题": "三姝媚 送圣与还越",
            "作者": "周密",
            "内容": "浅寒梅未绽。正潮过西陵，短亭逢雁。秉烛相看，叹俊游零落，满襟依黯。\n露草霜花，愁正在、废宫芜苑。明月河桥，笛外尊前，旧情消减。"
        },
        {
            "标题": "是日因游春谷园池复以所分题五平韵赋六言五首 其二",
            "作者": "周密",
            "内容": "三月三日天气，一觞一咏闲人。大黠小痴俱梦，百年几度寻春。"
        },
        {
            "标题": "满江红 寄剡中自醉兄",
            "作者": "周密",
            "内容": "秋水涓涓，情渺渺、美人何许。还记得、东堂松桂，对床风雨。\n流水桃花西塞隐，茂林修竹山阴路。二十年、历历旧经行，空怀古。"
        },
        {
            "标题": "杏花天",
            "作者": "周密",
            "内容": "金池琼苑曾经醉。是多少、红情绿意。东风一枕游仙睡。换却莺花人世。"
        },
        {
            "标题": "明月引/江城梅花引 其一",
            "作者": "周密",
            "内容": "舞红愁碧晚萧萧。溯回潮。伫仙桡。风露高寒，飞下紫霞箫。\n一雁远将千万恨，怀渺渺，剪愁云，风外飘。"
        },
        {
            "标题": "祝英台近 后溪次韵日熙堂主人",
            "作者": "周密",
            "内容": "殢馀酲，寻旧雨，愁与病相半。绿意阴阴，丝竹静深院。\n绝怜事逐春移，泪随花落，似剪断、鲛房珠串。"
        },
        {
            "标题": "风入松 为谢省齐赋林壑清趣",
            "作者": "周密",
            "内容": "枇杷花老洞云深。流水泠泠。蓝田谁种玲珑玉，土华寒、晕碧云根。\n佳兴秋英春草，好音夜鹤朝禽。"
        },
        {
            "标题": "六么令 其一 次韵刘养源赋雪",
            "作者": "周密",
            "内容": "痴云剪叶，檐滴夜深悄。银城飞捷翠垄，占祥丰年报。\n白战清吟未了。寒鹊惊枝晓。鹤迷翠表。山阴今日，醉卧何人问安道。"
        },
        {
            "标题": "醉落魄 洪仲鲁之江西，书以为别",
            "作者": "周密",
            "内容": "寒侵径叶。雁风击碎珊瑚屑。砚凉闲试霜晴帖。颂菊骚兰，秋事正奇绝。"
        },
        {
            "标题": "好事近 次梅溪寄别韵",
            "作者": "周密",
            "内容": "轻剪楚台云，玉影半分秋月。一饷凄凉无语，对残花么蝶。"
        },
        {
            "标题": "扫花游/扫地游 其二 再次前韵",
            "作者": "周密",
            "内容": "晚莺娇咽。庭户溶溶月。一树湘桃飞茜雪。红豆相思渐结。"
        },
        {
            "标题": "龙吟曲/水龙吟 赋宝山园表里画图",
            "作者": "周密",
            "内容": "仙山非雾非烟，翠微缥缈楼台亚。江芜海树，晴光雨色，天开图画。\n两岸潮平，六桥烟霁，晚钩帘挂。自玄晖去后，云情雪意，丹青手、应难写。"
        },
        {
            "标题": "题高房山夜山图为江浙行省照磨李公略作",
            "作者": "周密",
            "内容": "郎潜暇日多冥搜，夜深独上千尺楼。天回海立月正湿，风起云涌山疑浮。\n萦青缭白互变灭，浮岚飞雾寒飕飕。潜虬栖鹘声磔磔，山鬼木客鸣呦呦。\n城中痴儿方呓语，有梦不到千山幽。遥岑寸碧目力远，欲溯汗漫凌风游。\n高侯落笔万象泣，写出千古苍茫愁。无声诗与有声画，一夕异事传南州。\n玉琴在膝酒在手，欲写天籁无庄周。凭谁为问华表鹤，城郭人民今是不。"
        },
        {
            "标题": "柳枝词",
            "作者": "周密",
            "内容": "镜里愁眉怨晓霜，多情犹解拂离觞。西风十里新堤路，半带蝉声半夕阳。"
        },
        {
            "标题": "题高彦敬山村图卷",
            "作者": "周密",
            "内容": "我昔游七闽，百岭争巀嶪。白云涨川原，深谷如积雪。\n又游天姥岑，幽磴缘曲折。长林翳寒日，十里行落叶。\n转头五十年，遐想正愁绝。开图意忽动，惝恍生内热。\n何当驾松广，分我翠一叠。弁阳我所庐，见谓山水窟。\n漂零愧楸槚，岁月老薇蕨。平生阮遥集，足痹屐齿折。\n何当赋归田，初志遂所惬。怀哉复怀哉，清梦绕林樾。"
        },
        {
            "标题": "大酺 春阴怀旧",
            "作者": "周密",
            "内容": "又子规啼，酴醾谢，寂寂春阴池阁。罗窗人病酒，奈牡丹初放，晚风还恶。\n燕燕归迟，莺莺声懒，闲罥秋千红索。三分春过二，尚剩寒犹凝，翠衣香薄。\n傍鸳径鹦笼，一池萍碎，半檐花落。"
        },
        {
            "标题": "跋晋王大令保母帖",
            "作者": "周密",
            "内容": "王郎擅风流，笔墨美无度。残砖与断刻，亦有神物护。\n埋光八百载，复出疑有数。伟哉羲献迹，并见山阴路。\n抗衡丙舍帖，突过黄初赋。景师与阳朔，漶漫不足数。\n要须中山石，乃可与之伍。十行百馀字，一一生媚妩。\n家鸡与野鹜，此论吾不取。佳处将无同，閟妙未易语。\n我贫乃嗜此，字字若可煮。不知何物媪，托此传万古。\n却怪玉匣书，反累昭陵土。"
        },
        {
            "标题": "杂诗",
            "作者": "周密",
            "内容": "万类更变化，造物无时闲。人生天地中，长短百年间。\n未知百年后，奄忽何时还。辛苦立修名，留用后世看。\n后世既无我，于我何所关。有如梦中游，梦觉无馀欢。\n天理正如此，一笑付达观。"
        },
        {
            "标题": "齐天乐 其二 又次君衡韵",
            "作者": "周密",
            "内容": "敧枕听西风。蛩阶月正中。弄秋声、金井孤桐。闲省十年吴下路，船几度、系江枫。"
        },
        {
            "标题": "夜行船",
            "作者": "周密",
            "内容": "寒菊敧风栖小蝶。帘栊静、半规凉月。梦不分明，恨无凭据，肠断锦笺盈箧。"
        },
        {
            "标题": "大圣乐 东园饯春即席分题",
            "作者": "周密",
            "内容": "娇绿迷云，倦红颦晓，嫩晴芳树。渐午阴、帘影移香，燕语梦回，千点碧桃吹雨。\n冷落锦宫人归后，记前度兰桡停翠浦。凭栏久，谩凝想凤翘，慵听金缕。"
        },
        {
            "标题": "木兰花慢 其七 柳浪闻莺",
            "作者": "周密",
            "内容": "晴空摇翠浪，昼禽静、霁烟收。听暗柳啼莺，新簧弄巧，如度秦讴。\n谁紬。翠丝万缕，飏金梭、宛转织芳愁。风袅馀音甚处，絮花三月宫沟。"
        },
        {
            "标题": "鲁公乞米帖",
            "作者": "周密",
            "内容": "当年食粥老尚书，乞米长安李大夫。饥死只今谁裹饭，可怜曼倩羡侏儒。"
        },
        {
            "标题": "天香（龙涎香）",
            "作者": "周密",
            "内容": "碧脑浮冰，红薇染露，骊宫玉唾谁捣。麝月双心，凤云百和，宝钟佩环争巧。浓熏浅注，疑醉度、千花春晓。金饼著衣余润，银叶透帘褭。\n\n素被琼篝夜悄。酒初醒、翠屏深窈。一缕旧情，空趁断烟飞绕。罗袖余馨渐少。怅东阁、凄凉梦难到。谁念韩郎，清愁渐老。"
        },
        {
            "标题": "拜星月慢",
            "作者": "周密",
            "内容": "郡僚间载酒相慰荐，长歌清釂，正尔供愁，客梦栩栩，已飞度四桥烟水外矣。醉余短弄，归日将大书之垂虹。\n\n腻叶阴清，孤花香冷，迤逦芳洲春换。薄酒孤吟，怅相知游倦。想人在、絮幕香帘凝望，误认几许，烟樯风幔。芳草天涯，负华堂双燕。\n\n记箫声、淡月梨花院。砑笺红、谩写东风怨。一夜落月啼鹃，唤四桥吟缆。荡归心、已过江南岸。清宵梦、远逐飞花乱。几千万缕垂杨，翦春愁不断。"
        },
        {
            "标题": "次韵山庄杂咏十首 其六 幽碧",
            "作者": "周密",
            "内容": "平池落金雨，野径栖绿云。泠泠九天风，月底吹清馨。\n暇日足胜游，临池结鸥盟。相期在岁寒，抱节同孤贞。\n君能赋招隐，我欲记墨君。"
        },
        {
            "标题": "登北高峰",
            "作者": "周密",
            "内容": "山巅复山巅，树杪复树杪。白云已摩肩，青意犹未了。\n积苏笑壤鼠，决眦极飞鸟。吴涛与越树，灭没窥缥缈。\n洪荒本无界，所恨见者小。九万逍遥游，语大未易少。"
        },
        {
            "标题": "木兰花慢·碧霄澄暮霭",
            "作者": "周密",
            "内容": "碧霄澄暮霭，引琼驾、碾秋光。看翠阕风高，珠楼夜午，谁捣玄霜。沧茫。玉田万顷，趁仙查、咫尺接天潢。彷佛凌波步影，露浓佩冷衣凉。明珰。净洗新妆。随皓彩、过西厢。正雾衣香润，云鬟绀湿，私语相将。鸳鸯。误惊梦晓，掠芙蓉、度影入银塘。十二栏干伫立，凤箫怨彻清商。"
        },
        {
            "标题": "会稽山",
            "作者": "周密",
            "内容": "职方犹记禹南巡，窆石梅梁尚有神。地接蓬莱云意古，潮来溟渤水痕春。\n刻碑颂德秦丞相，探穴求书汉史臣。玉室金堂今在否，馀粮仙草属閒人。"
        },
        {
            "标题": "明月引/江城梅花引",
            "作者": "周密",
            "内容": "舞红愁碧晚萧萧。溯回潮。伫仙桡。风露高寒，飞下紫霞箫。一雁远将千万恨，怀渺渺，翦愁云，风外飘。酒醒未醒香旋消。采江蓠，吟楚招。清徽芳笔，梅魂冷、月影空描。锦瑟瑶尊，闲度可怜宵。二十四阑愁倚遍，空怅望，短长亭，长短桥。"
        },
        {
            "标题": "明月引/江城梅花引",
            "作者": "周密",
            "内容": "雁霜苔雪冷飘萧。断魂潮。送清桡。翠袖珠楼，清夜梦琼箫。江南江北云自碧，人不见，泪花寒，随雨飘。愁多病多腰素消。倚清琴。调大招。江空年晚，凄凉句、远意难描。月冷花阴，心事负春宵。几度问春春不语，春又到，到西湖，第几桥。"
        },
        {
            "标题": "古别怨",
            "作者": "周密",
            "内容": "吴王高城栖暮鸦，江南草绿人离家。流黄空织不成匹，门前莫种菖蒲花。"
        },
        {
            "标题": "大酺（春阴怀旧）",
            "作者": "周密",
            "内容": "又子规啼，荼コ谢，寂寂春阴池阁。罗窗人病酒，奈牡丹初放，晚风还恶。燕燕归迟，莺莺声懒，闲罥秋千红索。三分春过二，尚剩寒犹凝，翠衣香薄。傍鸳径鹦笼，一池萍碎，半檐花落。\n\n最怜春梦弱。楚台远、空负朝云约。谩念想、清歌锦瑟，翠管瑶尊，几回沈醉东园酌。燕麦兔葵恨，倩谁访、画阑红药。况多病、腰如削。相如老去，赋笔吟笺闲却。此情怕人问著。"
        },
        {
            "标题": "大?",
            "作者": "周密",
            "内容": "又子规啼，荼谢，寂寂春阴池阁。罗窗人病酒，奈牡丹初放，晚风还恶。燕燕归迟，莺莺声懒，闲罥秋千红索。三分春过二，尚剩寒犹凝，翠衣香薄。傍鸳径鹦笼，一池萍碎，半檐花落。最怜春梦弱。楚台远、空负朝云约。谩念想、清歌锦瑟，翠管瑶尊，几回沈醉东园酌。燕麦兔葵恨，倩谁访、画阑红药。况多病、腰如削。相如老去，赋笔吟笺闲却。此情怕人问著。"
        },
        {
            "标题": "病愈即事",
            "作者": "周密",
            "内容": "病懒空怜负壮图，盛年齿发已凋疏。栖迟辕下如老骥，展转书间似蠹鱼。\n瞑目自持存息法，闭门重广绝交书。花开顿觉身强健，行药窗前喜自如。"
        },
        {
            "标题": "元夕被雨病中有感 其二",
            "作者": "周密",
            "内容": "邻箫街鼓远相闻，犹忆天街五夜春。二十年间游冶事，青灯闲照白头人。"
        },
        {
            "标题": "湘江风雨图",
            "作者": "周密",
            "内容": "黯黯秋空漠漠云，瑟声依约听湘灵。夜篷碎滴风灯暗，犹记孤舟泊洞庭。"
        },
        {
            "标题": "元夕被雨病中有感 其一",
            "作者": "周密",
            "内容": "病怀惟与静相便，尽把欢游乞少年。沉水一炉诗一卷，细听春雨枕书眠。"
        },
        {
            "标题": "章台柳",
            "作者": "周密",
            "内容": "章华台外千株柳，翠影如云照碧天。霜叶露条应剪尽，可怜愁杀树头蝉。"
        },
        {
            "标题": "采绿吟",
            "作者": "周密",
            "内容": "放舟于荷深柳密间。舞影歌尘，远谢耳目。酒酣，采莲叶，探题赋词。余得塞垣春，翁为翻谱数字，短箫按之，音极谐婉，因易今名云\n\n采绿鸳鸯浦，画舸水北云西。槐薰入扇，柳阴浮桨，花露侵诗。点尘飞不到，冰壶里、绀霞浅压玻璃。想明榼、凌波远，依依心事寄谁。\n\n移棹舣空明，苹风度、琼丝霜管清脆。咫尺挹幽香，怅岸隔红衣。对沧洲、心与鸥闲，吟情渺、莲叶共分题。停杯久，凉月渐生，烟合翠微。"
        },
        {
            "标题": "江城子·玉肌多病怯残春",
            "作者": "周密",
            "内容": "玉肌多病怯残春。瘦棱棱。睡腾腾。清楚衣裳，不受一尘侵。香冷翠屏春意靓，明月淡、晓风轻。楼中燕子梦中云。似多情。似无情。酒醒歌阑，谁为唤真真。尽日琐窗人不到，莺意懒，蝶愁深。"
        },
        {
            "标题": "暮春次韵二首 其二",
            "作者": "周密",
            "内容": "单衣初试觉身轻，芳径无花午气清。风罥断丝庭宇静，日长时听打茶声。"
        },
        {
            "标题": "朝中措（茉莉拟梦窗）",
            "作者": "周密",
            "内容": "彩绳朱乘驾涛云。亲见许飞琼。多定梅魂才返，香瘢半掐秋痕。\n\n枕函钗缕，熏篝芳焙，儿女心情。尚有第三花在，不妨留待凉生。"
        },
        {
            "标题": "风入松·柳梢烟软已璁珑",
            "作者": "周密",
            "内容": "柳梢烟软已璁珑。娇眼试东风。情思又逐青丝乱，剩寒轻、犹恋芳栊。笋玉新栽早燕，杏钿时引晴蜂。当时兰柱系花骢。人在小楼东。莺娇戏索迎春句，爱露笺、新染香红。未信闲情便懒，探花拚醉琼锺。"
        },
        {
            "标题": "朝中措（东山棋墅）",
            "作者": "周密",
            "内容": "桐阴薇影小阑干。昼永琐窗闲。当日清谭赌墅，风流犹记乐山。\n\n犀奁象局，惊回槐梦，飞雹生寒。自有仙机活著，未应袖手旁观。"
        },
        {
            "标题": "霓裳中序第一·湘屏展翠叠",
            "作者": "周密",
            "内容": "湘屏展翠叠。恨入宫沟流怨叶。釭冷金花暗结。又雁影带霜，蛩音凄月。珠宽腕雪。叹锦笺、芳宇盈箧。人何在，玉箫旧约，忍对素娥说。愁切。夜砧幽咽。任帐底、沈烟渐灭。红兰谁采赠别。洛汜分绡，汉浦遗玦。舞鸾光半缺。最怕听、离弦乍阕。凭阑久，一庭香露，桂影弄栖蝶。"
        },
        {
            "标题": "嘲少年",
            "作者": "周密",
            "内容": "步障飞鞯事俊游，锦围箫鼓按凉州。海棠枝上千枝蜡，肯信人间有暮愁。"
        },
        {
            "标题": "声声慢（逃禅作菊、桂、秋荷，目之曰三逸）",
            "作者": "周密",
            "内容": "妆额黄轻，舞衣红浅，西风又到人间。小雨新霜，萍池藓径生寒。输它汉宫姊妹，粲星钿、霞佩珊珊。凉意早，正金盘露洁，翠盖香残。\n\n三十六宫秋好，看扶疏仙影，伴月长闲。宝络风流，何如细蕊堪餐。幽香未应便减，傲清霜、正自宜看。吟思远，负东篱、还赋小山。"
        },
        {
            "标题": "送柳下惠上人游维扬访孙制参道子",
            "作者": "周密",
            "内容": "衮衮天机新，"
        },
        {
            "标题": "登垂虹亭二首 其一",
            "作者": "周密",
            "内容": "水国生涯一钓轮，荻芽鲈鲙四时新。安知白首沧洲客，不是三高行辈人。"
        },
        {
            "标题": "桃源忆故人·流苏静掩罗屏小",
            "作者": "周密",
            "内容": "流苏静掩罗屏小。春梦苦无分晓。一缕旧情谁表。暗逐馀响袅。相思谩寄流红杳。人瘦花枝多少。郎马未归春老。空怨王孙草。"
        },
        {
            "标题": "登垂虹亭二首 其二",
            "作者": "周密",
            "内容": "岸草江花万古春，感今怀昔最伤神。不知一片垂虹月，照却凭栏几许人。"
        },
        {
            "标题": "春郊即事",
            "作者": "周密",
            "内容": "野步足幽事，行行柳港边。鼓声何处碓，帆影隔溪船。\n节序多风雨，莺花动岁年。徘徊归向夕，山崦起炊烟。"
        },
        {
            "标题": "塞寒曲",
            "作者": "周密",
            "内容": "千里惊沙眯人目，天愁地暗乌鸢哭。铁甲霜浓彻骨寒，万马无声虎貔缩。\n红弰角劲雁影高，朔风栗栗铦于刀。衔枚夜战路如漆，冰须堕指誇粗豪。\n将军毳幕愁春热，猎骑如云踏燕雪。何处关楼起远思，一声霜竹吹梅裂。"
        },
        {
            "标题": "春日书所见",
            "作者": "周密",
            "内容": "谁家翠袖倚朱楼，指画栏干不举头。蜂蝶入怀花扑面，可能全不解春愁。"
        },
        {
            "标题": "次雪林春日杂题",
            "作者": "周密",
            "内容": "落日馀寒锁水城，汀洲绿遍客空惊。年来懒作寻芳梦，一树閒花任蝶争。"
        },
        {
            "标题": "暑夕放舟有怀茂悦史君",
            "作者": "周密",
            "内容": "溪凉供野放，机尽狎鸥群。风月怀元度，山川忆少文。\n远峰明过雨，疏树泊归云。幽玩情何限，回桡夜已分。"
        },
        {
            "标题": "忆旧游（次韵E059·房有怀东园）",
            "作者": "周密",
            "内容": "记花阴映烛，柳影飞梭，庭户东风。彩笔争春艳，任香迷舞袖，醉拥歌丛。画帘静掩芳昼，云翦玉璁珑。奈恨绝冰弦，尘消翠谱，别凤离鸿。\n\n莺笼。怨春远，但翠冷闲阶，坠粉飘红。事逐华年换，叹水流花谢，燕去楼空。绣鸳暗老薇径，残梦绕雕栊。怅宝瑟无声，愁痕沁碧，江上孤峰。"
        },
        {
            "标题": "宴清都（登霅·川图有赋）",
            "作者": "周密",
            "内容": "老去闲情懒。东风外、菲菲花絮零乱。轻鸥涨绿，啼鹃暗碧，一春过半。寻芳已是来迟，怕迤逦、华年暗换。应怅恨、白雪歌空，秋霜鬓冷谁管。\n\n凭阑自笑清狂，事随花谢，愁与春远。持杯顾曲，登楼赋笔，杜郎才减。前欢已隔残照，但耿耿、临高望眼。溯流红、一棹归时，半蟾弄晚。"
        },
        {
            "标题": "大圣乐（次施中山蒲节韵）",
            "作者": "周密",
            "内容": "虹雨霉风，翠萦苹渚，锦翻葵径。正小亭、曲沼幽深，簟枕梦回，苔色槐阴清润。暗忆兰汤初洗玉，衬碧雾笼绡垂蕙领。轻妆了，袅凉花绛缕，香满鸾镜。\n\n人闲午迟漏永。看双燕将雏穿藻井。喜玉壶无暑，凉涵荷气，波摇帘影。画舸西湖浑如旧，又菰冷蒲香惊梦醒。归舟晚，听谁家、紫箫声近。"
        },
        {
            "标题": "赋菊次吴竹窗韵",
            "作者": "周密",
            "内容": "西风入东篱，花事殊草草。幽葩发孤丛，未觉芳意少。\n谁云九秋冷，孰谓三径小。粲粲黄金英，采采不盈抱。\n幽深秀霜杰，不许蜂蝶到。正色知者谁，尚絅无外襮。\n寒香正宜晚，何事叹秋杪。不逐雨馀荒，但觉霜后好。\n一见爽入脾，三嗅清彻脑。细参花中禅，可以入道奥。\n人生百年内，能几花前笑。昌黎似未悟，颇恨生不早。\n岂无春风妍，羞与红紫校。万物各有待，此理须自了。\n不作时世妆，不顾流俗诮。居然处于独，耿介类有道。\n信乎抱脩洁，终胜自炫耀。虽云得时晚，未肯随秋老。\n呼童谨培溉，勿使蓬藋挠。泛之亦堪醉，餐之亦堪饱。\n莫赋湘累吟，泽畔颜色槁。持似斜川翁，闻此当绝倒。"
        },
        {
            "标题": "潇湘八景 其一 平沙落雁",
            "作者": "周密",
            "内容": "沙阁冻痕吹折苇，淡日黄云照滩水。风翻斜阵下沧茫，一笛渔歌又惊起。\n翩翩弄影声号寒，帛书万里来长安。稻粱多处有矰弋，何如烟月江湖宽。"
        },
        {
            "标题": "挽菊坡赵侍制二首 其一",
            "作者": "周密",
            "内容": "贵胄才华自昔悭，如公名德世难攀。杏园新赐金花帖，荷橐高跻玉笋班。\n麾节一生多浙右，诗书千载接河间。感怀空抱羊昙恨，遥望西州泪雨潸。"
        },
        {
            "标题": "挽菊坡赵侍制二首 其二",
            "作者": "周密",
            "内容": "一从弓剑鼎湖游，有诏王孙记玉楼。天上晓班催听履，人閒夜壑忽移舟。\n霜残旧菊荒三径，雨泣新松掩一丘。别墅甫成清梦断，梅花空老水空流。"
        },
        {
            "标题": "次张斗南有怀方崖旧游韵",
            "作者": "周密",
            "内容": "犹记联镳度晓关，幽寻曾到五云山。敢忘白石清泉约，空羡轻鸥野鹤閒。\n寤寐啸歌前日事，死生契阔数年间。当时诗草今犹在，何日重游共细删。"
        },
        {
            "标题": "玉漏迟（题吴梦窗霜花腴词集）",
            "作者": "周密",
            "内容": "老来欢意少。锦鲸仙去，紫霞声杳。怕展金奁，依旧故人怀抱。犹想乌丝醉墨，惊俊语、香红围绕。闲自笑。与君共是，承平年少。 雨窗短梦难凭，是几番宫商，几番吟啸。泪眼东风，回首四桥烟草。载酒倦游甚处，已换却、花间啼鸟。春恨悄。天涯暮云残照。"
        },
        {
            "标题": "满江红·秋水涓涓",
            "作者": "周密",
            "内容": "秋水涓涓，情渺渺、美人何许。还记得、东堂松桂，对床风雨。流水桃花西塞隐，茂林修竹山阴路。二十年、历历旧经行，空怀古。\n\n评砚品，临书谱。笺画史，修茶具。喜一愚天禀，一闲天赋，百战征求千里马，十年饾饤三都赋。问何如、石鼎约弥明，同联句。"
        },
        {
            "标题": "云山万里图",
            "作者": "周密",
            "内容": "山无重数水无边，浩浩春风万里天。老矣少文空有志，披图闲续卧游编。"
        },
        {
            "标题": "东风第一枝（早春赋）",
            "作者": "周密",
            "内容": "草梦初回，柳眠未起，新阴才试花讯。雏鸳迎晓偎香，小蝶舞晴弄影。飞梭庭院，早已觉、日迟人静。画帘轻、不隔春寒，旋减酒红香晕。\n\n吟欲就、远烟催暝。人欲醉、晚风吹醒。瘦肌羞怯金宽，笑靥暖融粉沁。珠歌缓引。更巧试、杏妆梅鬓。怕等闲、虚度芳期，老却翠娇红嫩。"
        },
        {
            "标题": "秋夜五言",
            "作者": "周密",
            "内容": "雨馀寒碧深，空烟满庭竹。深掩读书灯，莫恼秋禽宿。"
        },
        {
            "标题": "三犯渡江云",
            "作者": "周密",
            "内容": "喜余至，拥裘曳杖，相从于山巅水涯松云竹雪之间。酒酣，促膝笑语，尽出笈中画、囊中诗以娱客。醉归船窗，紞然夜鼓半矣。归途再雪，万山玉立相映发，冰镜晃耀，照人毛发，洒洒清入肝鬲，凛然不自支，疑行清虚府中，奇绝境也。朅来故山，恍然隔岁，慨然怀思，何异神游梦适。因窃自念人间世不乏清景，往往汨汨尘事，不暇领会，抑亦造物者故为是靳靳乎。不然，戴溪之雪，赤壁之月，非有至高难行之举，何千载之下，寥寥无继之者耶。因赋此解，以寄余怀。\n\n冰溪空岁晚，苍茫雁影，浅水落寒沙。那回乘夜兴，云雪孤舟，曾访故人家。千林未绿，芳信暖、玉照霜华，共凭高，联诗唤酒，暝色夺昏鸦。\n\n堪嗟。澌鸣玉佩，山护云衣，又扁舟东下。想故园、天寒倚竹，袖薄笼纱。诗筒已是经年别，早暖律、春动香葭。愁寄远，溪边自折梅花。"
        },
        {
            "标题": "渡易水",
            "作者": "周密",
            "内容": "丈夫一死已许人，高歌忼慨西入秦。一旦直欲揕吕政，何异只手批逆鳞。\n舞阳色变衮龙绝，环柱模糊八创血。督亢地图秦已知，强燕反是速燕灭。\n壮志不就千古悲，易水萧萧云垂垂。尺八匕首何足恃，当时枉杀樊于期。"
        },
        {
            "标题": "藏书示儿",
            "作者": "周密",
            "内容": "少年诵诗书，颇有稽古志。中焉得良师，讲说击蒙昧。\n步趋古圣贤，千载俨如对。岂惟收放心，中自有乐地。\n维持识纲常，讨访极根柢。同异辩坚白，委曲穷琐细。\n精微究七略，猎涉到百类。近求事物间，远探天人际。\n研朱极雠校，钩玄谨书识。扬子喜问奇，中郎欣得异。\n源委本六经，上下猎众智。虽为吏坌汩，此事亦不置。\n矻矻常穷年，何敢叹劳勚。初非事进取，盖亦志平治。\n庶几致吾君，不负学古意。岂期事大缪，分寸不可冀。\n或病元凯癖，或嘲孝先睡。亦惟殖卤莽，何敢望穫刈。\n穮蓘当益勤，会见逢有岁。謏闻愧博识，钝质无强记。\n少习日寖忘，瞠若殊有愧。夜行笑老学，鸡蹠不忍弃。\n正如蠹书鱼，龁纸犹有味。千卷善和藏，万签邺侯庋。\n心惟与口诵，尚欲见所未。辛勤三十年，正尔窥一二。\n波澜浩如海，不可辩涯涘。要之自信笃，土炭各有嗜。\n勿以多岐亡，勿以半涂废。孰云道甚远，不息行可至。\n学问之所尊，尊在道与义。苟为不能然，虽多亦奚谓。\n道之充诸身，如人有元气。气以实而刚，气以弱而踬。\n浩然在存养，不可以力致。文辞乃枝叶，界限在义利。\n油然悟真筌，于此得良贵。立言吾岂敢，识字亦未易。\n我家有书种，谨守毋或坠。诗成付吾儿，永以诏来世。"
        },
        {
            "标题": "伐木杂言",
            "作者": "周密",
            "内容": "庭前一双桂，娟娟如幽人。染我毛骨香，薰我梦寐清。\n恶木忽见妒，累累引繁藤。拘絷清风枝，不使舒芳阴。\n滋蔓日益多，恶木亦难任。引藤欲伤桂，岂期自伤身。\n侵晨戒仆夫，为我持斧斤。论木妒桂罪，诛藤反噬心。\n呜呼君子交，择之贵在精。"
        },
        {
            "标题": "题族伯自醉翁吟稿",
            "作者": "周密",
            "内容": "渊明千载人，太白一世士。天子呼不来，大吏徵不起。\n十诗九言酒，宁抱冻饿死。是岂真醉邪，寓意聊尔耳。\n翁今歠其醨，反骚笑湘水。翁醉非物欲，翁醉非势利。\n物不能醉翁，翁所谓自醉。惟翁知其天，醉吟醒时事。\n堪续醉时歌，可补醉乡记。请诵小阮诗，庶识醉翁意。"
        },
        {
            "标题": "游凉观谨次亲老韵",
            "作者": "周密",
            "内容": "锦云照方镜，碧玉环四岸。奇凉彻心境，幽芳清鼻观。\n恍如泛仙查，飘飘溯河汉。云收片月上，风来万荷乱。\n玩幽发孤咏，慨古兴浩叹。鱼鸟各有乐，鹏鴳不足算。\n林虚白露滴，竹冷茶烟散。清景未易殚，当于静中看。"
        },
        {
            "标题": "荪壁惠白踯躅口占以谢",
            "作者": "周密",
            "内容": "何人种玉白云边，岁岁花开叫杜鹃。乞得东风一枝雪，等闲归诧鹤林仙。"
        },
        {
            "标题": "积庆山访金荪壁",
            "作者": "周密",
            "内容": "松香竹粉午阴清，闲玩幽芳静听莺。谁在白云堆里住，忽闻山半读书声。"
        },
        {
            "标题": "醉后放歌",
            "作者": "周密",
            "内容": "冷风如冰月如水，夜久霜寒倚秋桂。酒樽已眠人未睡，闲与孤蛩各言志。\n宇宙宽闲容我辈，千古万古同一致。天上人间好恶异，君子小人常倒置。\n不愿建侯游万里，金印红旗拥千骑。不愿闻鸡五更起，衮绣传呼趋九陛。\n惟愿擘画千百岁，坐见无怀大庭氏。不须结绳与画地，何者为愚何者智。\n不蚕而衣不耕刈，不暑不寒春泄泄。有酒如江碧浮蚁，一瓢日日江头醉。\n醉后长歌语流丽，歌声透天天为喜。赐我三元九霞佩，佩之乘风御清气。\n虎豹遁迹鬼神避，意之所之身即至。竦身蜚出扶摇外，直到天宫三十二。"
        },
        {
            "标题": "飞来峰",
            "作者": "周密",
            "内容": "九里松香古寺边，岭云深处涌青莲。何年佛始入中国，此日山移自五天。\n僧定白猿吟夜月，客游苍鹫舞秋烟。幽人最怕山归去，自宿空亭听冷泉。"
        },
        {
            "标题": "三姝媚",
            "作者": "周密",
            "内容": "浅寒梅未绽。正潮过西陵，短亭逢雁。秉烛相看，叹俊游零落，满襟依黯。露草霜花，愁正在、废宫芜苑。明月河桥，笛外尊前，旧情消减。\n\n莫诉离肠深浅。恨聚散匆匆，梦随帆远。玉镜尘昏，怕赋情人老，后逢凄惋。一样归心，又唤起、故园愁眼。立尽斜阳无语，空江岁晚。"
        },
        {
            "标题": "三姝媚（送圣与还越）",
            "作者": "周密",
            "内容": "浅寒梅未绽。正潮过西陵，短亭逢雁。秉烛相看，叹俊游零落，满襟依黯。露草霜花，愁正在、废宫芜苑。明月河桥，笛外尊前，旧情消减。\n\n莫诉离肠深浅。恨聚散匆匆，梦随帆远。玉镜尘昏，怕赋情人老，后逢凄惋。一样归心，又唤起、故园愁眼。立尽斜阳无语，空江岁晚。"
        },
        {
            "标题": "风入松·枇杷花老洞云深",
            "作者": "周密",
            "内容": "枇杷花老洞云深。流水冷冷。蓝田谁种玲珑玉，土华寒、晕碧云根。佳兴秋英春草，好音夜鹤朝禽。\n\n闲听天籁静看云。心境俱清。好风不负幽人意，送良宵、一枕松声。四友江湖泉石，二并钟鼎山林。"
        },
        {
            "标题": "菩萨蛮·霜风渐入龙香被",
            "作者": "周密",
            "内容": "霜风渐入龙香被。夜寒微涩宫壶水。滴滴是愁声。声声滴到明。梦魂随雁去。飞到颦眉处。雁已过西楼。又还和梦愁。"
        },
        {
            "标题": "冯唐庙",
            "作者": "周密",
            "内容": "自古英雄遇者稀，为郎未是不逢时。江湖亦有如公者，两鬓苍苍理钓丝。"
        },
        {
            "标题": "宫词八首 其二",
            "作者": "周密",
            "内容": "寂寂长门白日长，容华销尽不成妆。深深下却鲛绡帐，怕引杨花入绣床。"
        },
        {
            "标题": "宫词八首 其五",
            "作者": "周密",
            "内容": "沈沈禁漏蜡花残，侍宴归时午夜阑。新燕乍来人独睡，夜深风雨作新寒。"
        },
        {
            "标题": "宫词八首 其一",
            "作者": "周密",
            "内容": "十仞雕墙千步廊，宫槐簇簇柳行行。落花已被春分付，紫禁门深又夕阳。"
        },
        {
            "标题": "宫词八首 其三",
            "作者": "周密",
            "内容": "舜殿薰风拂五弦，午阴斜转御廊前。几多长养生成意，尽入吾皇解愠篇。"
        },
        {
            "标题": "宫词八首 其四",
            "作者": "周密",
            "内容": "剪剪轻寒入夹衣，夜深不语倚金扉。珠帘半下疏疏雨，听得笙歌小殿归。"
        },
        {
            "标题": "宫词八首 其八",
            "作者": "周密",
            "内容": "雁霜寒透水晶帘，烛短香残不喜添。忍负玉楼今夜月，宝筝闲理十三弦。"
        },
        {
            "标题": "宫词八首 其七",
            "作者": "周密",
            "内容": "排当初开喜雪筵，近臣表贺玉墀前。君王最念三边冷，赏赐全支内库钱。"
        },
        {
            "标题": "宫词八首 其六",
            "作者": "周密",
            "内容": "宫梅千树照瑶池，香玉浮春泛宝卮。喜听梨园新口号，后宫今日命昭仪。"
        },
        {
            "标题": "古塞下曲",
            "作者": "周密",
            "内容": "塞下枣已红，胡马号北风。传闻右贤王，万骑围云中。\n云中太守猛如虎，夜开城门纳降虏。十丈高旂沉黑云，一尺捷书飞白羽。\n武皇但喜奏捷频，岂知白骨高如城。边城百战胜常少，一胜惟著将军名。\n将军成名战士死，去年战士今无几。血染黄沙草不青，万里阴云哭胡鬼。\n塞下曲，不忍闻，何人为我达汉君。武功本是辅文具，愿君偃武而修文。"
        },
        {
            "标题": "古墓",
            "作者": "周密",
            "内容": "碑断苔荒土半穿，老狐号冷穴空垣。珠襦玉碗谁携去，翁仲相看不敢言。"
        },
        {
            "标题": "游灵岩馆娃宫",
            "作者": "周密",
            "内容": "春风吴苑梦凄凉，柳色如云惹恨长。鸟喙祇堪同患难，蛾眉何事管兴亡。\n乌鸢自乐空山静，麋鹿来游野草长。一片古愁无写处，满城钟鼓送斜阳。"
        },
        {
            "标题": "归航夜雨有感",
            "作者": "周密",
            "内容": "扣舷何处起吴歌，客思由来入夜多。感愤诗篇偏跌宕，飘浮身世任蹉跎。\n风摇岸火如飞电，雨打溪蓬似滴荷。十载别鸥成底事，依然西塞晒渔蓑。"
        },
        {
            "标题": "顾楷翁归隐",
            "作者": "周密",
            "内容": "广野穹林草树香，高人新赋远游章。二三千载无巢许，薇长西山几许长。"
        },
        {
            "标题": "桂枝香·岩霏逗绿",
            "作者": "周密",
            "内容": "岩霏逗绿。又凉入小山，千树幽馥。仙影悬霜粲夜，楚宫六六。明霞洞窅珊瑚冷，对清商、吟思堪掬。麝痕微沁，蜂黄浅约，数枝秋足。别有雕阑翠屋。任满帽珠尘，拼醉香玉。瘦倚西风，谁见露侵肌粟。好秋能几花前笑，绕凉云、重唤银烛。宝瓶空晓，珍丛怨月，梦回金谷。"
        },
        {
            "标题": "雨后过湖偶成二首 其二",
            "作者": "周密",
            "内容": "雨重杨丝不曳风，小舟斜出断桥东。分明几点闲鸥鹭，着在西湖便不同。"
        },
        {
            "标题": "雨后过湖偶成二首 其一",
            "作者": "周密",
            "内容": "堤上西风柳叶疏，雁浮新影照平湖。闲云本自无心出，却为玄晖了画图。"
        },
        {
            "标题": "过秦楼·绀玉波宽",
            "作者": "周密",
            "内容": "绀玉波宽，碧云亭小，苒苒水枫香细。鱼牵翠带，燕掠红衣，雨急万荷喧睡。临槛自采瑶房，铅粉沾襟，雪丝萦指。喜嘶蝉树远，盟鸥乡近，镜奁光里。帘户悄、竹色侵棋，槐影移漏，昼永簟花铺水。清眠乍足，晚浴初慵，瘦约楚裙尺二。曲砌虚庭夜深，月透龟纱，凉生蝉翅。看银潢泻露，金井啼鸦渐起。"
        },
        {
            "标题": "甲戌八月武康安吉水祸甚惨人畜田庐漂没殆尽赋苦雨行以纪一时之实",
            "作者": "周密",
            "内容": "雷车推翻电车折，龙鬣劳劳滴清血。羲和愁抱赤乌眠，阳侯怒蹴秋潢裂。\n风寒田火夜不明，桔槔椎鼓声彭彭。家家救田如救死，处处防陇如防城。\n丁男冻馁弱女泣，今岁催苗如火急。一家命寄一田中，何敢辞劳叹沾湿。\n四山湓涌地轴浮，潮声半夜移桃州。千家井邑类飘叶，啾啾赤子生鱼头。\n大田积沙高数尺，南陌东阡了难识。死者沉湘魂莫招，生者无家归不得。\n呼天不闻地不知，县官不恤将告谁。与其饥死在沟壑，不若漂死随蛟螭。\n何人发廪讲荒政，笺天急救生民命。拯溺谁无孟氏心，裹饭空怜子桑病。\n恭惟在位皆圣贤，等闲鍊石能补天。转移风俗在俄顷，不歌苦雨歌丰年。"
        },
        {
            "标题": "好事近（次梅溪寄别韵）",
            "作者": "周密",
            "内容": "轻翦楚台云，玉影半分秋月。一饷凄凉无语，对残花么蝶。\n\n碧天愁雁不成书，郎意似秋叶。闲展鸳绡残谱，卷泪花双叠。"
        },
        {
            "标题": "香林",
            "作者": "周密",
            "内容": "鹫峰深处寺，岚影翠纷纷。止水受秋月，空烟生夜云。\n谷虚猿坠果，地暖鹤眠芸。合涧桥边路，松声九里闻。"
        },
        {
            "标题": "好事近（拟东泽）",
            "作者": "周密",
            "内容": "新雨洗花尘，扑扑小庭香湿。早是垂杨烟老，渐嫩黄成碧。\n\n晚帘都卷看青山，山外更山色。一色梨花新月，伴夜窗吹笛。"
        },
        {
            "标题": "倚风娇近（填霞翁谱赋大花）",
            "作者": "周密",
            "内容": "云叶千重，麝尘轻染金缕。弄娇风软、霞绡舞。花国选倾城，暖玉倚银屏，绰约娉婷，浅素宫黄争妩。\n\n生怕春知，金屋藏娇深处。蜂蝶寻芳无据。醉眼迷花映红雾。修花谱。翠毫夜湿天香露。"
        },
        {
            "标题": "水龙吟·素鸾飞下青冥",
            "作者": "周密",
            "内容": "素鸾飞下青冥，舞衣半惹凉云碎。蓝田种玉，绿房迎晓，一奁秋意。擎露盘深，忆君凉夜，暗倾铅水。想鸳鸯、正结梨云好梦，西风冷、还惊起。应是飞琼仙会。倚凉飙、碧簪斜坠。轻妆斗白，明珰照影，红衣羞避。霁月三更，粉云千点，静香十里。听湘弦奏彻，冰绡偷翦，聚相思泪。"
        },
        {
            "标题": "齐天乐·曲屏遮断行云梦",
            "作者": "周密",
            "内容": "曲屏遮断行云梦，西楼怕听疏雨。研冻凝华，香寒散雾，呵笔慵题新句。长安倦旅。叹衣染尘痕，镜添秋缕。过尽飞鸿，锦笺谁为寄愁去。箫台应是怨别，晓寒梳洗懒，依旧眉妩。酒滴垆香，花围坐暖，闲却珠鞲钿柱。芳心谩语。恨柳外游缰，系情何许。暗卜归期，细将梅蕊数。"
        },
        {
            "标题": "挽雪林李和父二首 其一",
            "作者": "周密",
            "内容": "灯雨蘋洲忆旧盟，游仙赋就五云深。梁园授简春风醉，吴苑敲诗夜雪吟。\n贫病一生无旧业，江湖八十有知音。只鸡斗酒梅边屋，九辩空招不可寻。"
        },
        {
            "标题": "挽雪林李和父二首 其二",
            "作者": "周密",
            "内容": "生际斯文极盛时，乾淳诸老尽心知。四朝菏泽遗民传，千首吴兴处士诗。\n颇怪渊明生自些，绝怜和靖老无儿。死生遇合真难偶，奇事人传贞曜碑。"
        },
        {
            "标题": "题宋伯仁烟波图后",
            "作者": "周密",
            "内容": "是处烟波有钓蓑，底须濠濮与西河。三吴旧日图渔具，九曲当年赋棹歌。\n濯足濯缨吟欸乃，知鱼知我乐如何。会须携取新诗卷，西塞山前问志和。"
        },
        {
            "标题": "探春慢（修门度岁，和友人韵）",
            "作者": "周密",
            "内容": "彩胜宜春，翠盘消夜，客里暗惊时候。翦燕心情，呼卢笑语，景物总成怀旧。愁鬓妒垂杨，怪稚眼、渐浓如豆。尽教宽尽春衫，毕竟为谁消瘦。\n\n梅浪半空如绣。便管领芳菲，忍孤诗酒。映烛占花，临窗卜镜，还念嫩寒宫袖。箫鼓动春城，竞点缀、玉梅金柳。厮句元宵，灯前共谁携手。"
        },
        {
            "标题": "甘州（题疏寮园）",
            "作者": "周密",
            "内容": "信山阴、道上景多奇，仙翁幻吟壶。爱一邱一壑，一花一草，窈窕扶疏。染就春云五色，更种玉千株。咳唾骚香在，四壁骊珠。\n\n曲折冷红幽翠，涉流花润净，步月堂虚。羡风流鱼鸟，来往贺家湖。认秦鬟、越妆窥镜，倚斜阳、人在会稽图。图多赏，池香洗砚，山秀藏书。"
        },
        {
            "标题": "齐天乐（次二隐寄梅）",
            "作者": "周密",
            "内容": "护春帘幕东风里，当年问花曾到。玉影孤搴，冰痕半拆，漠漠冻云迷道。临流更好。正雪意逢迎，阴光相照。梦入罗浮，古苔啁哳翠禽小。\n\n一枝空念赠远，溯波流不到，心事谁表。倚竹天寒，吟香夜冷，几度月昏霜晓。寻芳欠早。怕鹤怨山空，雁归书少。不恨春迟，恨春容易老。"
        },
        {
            "标题": "甲戌七月二十七夜大雷雨有感",
            "作者": "周密",
            "内容": "骄阳煽馀威，热恼若昏醉。邀凉卧虚棂，顿觉景象异。\n乾坤若黟漆，相对不相视。雷车与电镜，云族撑赑屃。\n如发马陵伏，万弩一时至。如河决宣房，澎湃石崩坠。\n又如入蔡州，鹅鹜杂兵骑。轰腾立四海，熛怒翻九地。\n儿啼抱头窜，婢噤移足踬。鸟兽相号呼，鸡犬竞趋避。\n隐床夜九迁，穿瓦雨如酾。屋老欲摧压，危慄心惴惴。\n敬此天动威，起坐不敢寐。哀哉昔吾亲，多病易惊悸。\n每于风雨交，拥护不少置。九京闻不闻，生死同一致。\n不能抱冢泣，不孝天所弃。漫游远坟墓，荣亲愿难遂。\n作誓守松楸，或可酬此志。白云起泷冈，西望挥血泪。"
        },
        {
            "标题": "木兰花慢（柳浪闻莺）",
            "作者": "周密",
            "内容": "晴空摇翠浪，画禽静、霁烟收。听暗柳啼莺，新簧弄巧，如度秦讴。谁绸。翠丝万缕，飏金梭、宛转织芳愁。风袅余音甚处，絮花三月宫沟。\n\n扁舟。缆系轻柔。沙路远、倦追游。望断桥斜日，蛮腰竞舞，苏小墙头。偏忧。杜鹃唤去，镇绵蛮、竟日挽春留。啼觉琼疏午梦，翠丸惊度西楼。"
        },
        {
            "标题": "重过东园兴怀知己二首 其一",
            "作者": "周密",
            "内容": "东园桃李记春时，杖屦相从日日嬉。乌帽插花筹艳酒，碧莲探韵赋新诗。\n广陵散绝清弹苦，岘首碑空雨泪垂。物色已非知己尽，一回临眺一怀悲。"
        },
        {
            "标题": "目眚",
            "作者": "周密",
            "内容": "多缘因暑毒，或谓是肝虚。徼福黄连剂，羞明暗室居。\n医云宜戒酒，儿劝莫看书。颇远纷华事，观心得自如。"
        },
        {
            "标题": "送友人及第后归",
            "作者": "周密",
            "内容": "贾生年正少，危掇奉常科。拾第便堪贵，读书何用多。\n御黄闻喜酒，宫绿上方罗。见谓清流选，归鸣里巷珂。"
        },
        {
            "标题": "宝山园即席次韵",
            "作者": "周密",
            "内容": "林峦蕴秀玉生晖，左界楼台近紫微。画里江湖春浩荡，骚中草木日芳菲。\n莺迁锦树香连屋，鹤唳青桐露湿衣。一段高寒无写处，吟情閒逐片云飞。"
        },
        {
            "标题": "吟社饮桂月边即席次韵",
            "作者": "周密",
            "内容": "白头强逐少年游，闲倚西风十二楼。共醉玉壶千古月，平分香国一天秋。\n祇应李白怜吾意，不信姮娥识此愁。夜久高寒犹露饮，花阴传漏已三筹。"
        },
        {
            "标题": "高阳台（寄越中诸友）",
            "作者": "周密",
            "内容": "小雨分江，残寒迷浦，春容浅入蒹葭。雪霁空城，燕归何处人家。梦魂欲渡苍茫去，怕梦轻、还被愁遮。感流年，夜汐东还，冷照西斜。\n\n萋萋望极王孙草，认云中烟树，鸥外春沙。白发青山，可怜相对苍华。归鸿自趁潮回去，笑倦游、犹是天涯。问东风，先到垂杨，后到梅花。"
        },
        {
            "标题": "江湖伟观",
            "作者": "周密",
            "内容": "暇日登临酒一樽，半空杰阁倚云根。东南王气浮天阙，吴越潮声出海门。\n玉局柳高含古意，金沙梅老冷吟魂。凭高讨胜多幽事，细读残碑剥藓痕。"
        },
        {
            "标题": "江楼晚眺",
            "作者": "周密",
            "内容": "楼外千帆送夕阳，水烟山色共沧茫。吴蝉已老豆花落，江雁欲宾芦叶黄。\n帘影梦回千里月，鬓丝愁染九秋霜。红兰佩古荷裳冷，泽畔行吟赋短章。"
        },
        {
            "标题": "江南怨",
            "作者": "周密",
            "内容": "徐庾风流恨未销，东风肠断冶城桥。临春结绮空千尺，不及王家燕子巢。"
        },
        {
            "标题": "题江山万里图",
            "作者": "周密",
            "内容": "暮雨朝云巫峡梦，西风落叶洞庭秋。扁舟两屐终多事，短轴明窗且卧游。"
        },
        {
            "标题": "江寺送客",
            "作者": "周密",
            "内容": "送别西风寺，愁添鬓影华。江空回夜汐，岸远涨秋沙。\n塔古栖双鹳，樯高立数鸦。临歧一杯酒，回首即天涯。"
        },
        {
            "标题": "将进酒",
            "作者": "周密",
            "内容": "莫舞郁轮袍，莫酌金叵罗。四坐一时静，听我感慨歌。\n君不见滔滔易水咸阳路，渐离击筑荆卿舞。酒杯在手醉不成，八创空绕秦宫柱。\n又不见睢阳夜战城欲摧，孤臣骂贼声如雷。酒不下咽指流血，白羽空射浮图回。\n古来志士轻一死，意气相期每如此。独醒自古欲何为，空留遗恨随流水。\n长歌感慨多怆神，不须闻此眉双颦。直须痛饮乌程酒，与君醉倒蘋华春。"
        },
        {
            "标题": "秋晚郊行即事",
            "作者": "周密",
            "内容": "篱豆垂花陇麦齐，炊红篘绿小春时。田家处处丰年乐，画出豳风七月诗。"
        },
        {
            "标题": "婕妤怨",
            "作者": "周密",
            "内容": "金钥封紫苔，锦茵湿红泪。永巷无风月，深宫谩歌吹。\n恨如合欢扇，秋来共捐弃。愿如合欢扇，薰风有时至。"
        },
        {
            "标题": "秋霁·重到西冷",
            "作者": "周密",
            "内容": "重到西冷，记芳园载酒，画船横笛。水曲芙蓉，渚边鸥鹭，依依似曾相识。年芳易失。段桥几换垂杨色。谩自惜。愁损庾郎，霜点鬓华白。残蛩露草，怨蝶寒花，转眼西风，又成陈迹。叹如今、才消量减，尊前孤负醉吟笔。欲寄远情秋水隔。旧游空在，凭高望极斜阳，乱山浮紫，暮云凝碧。"
        },
        {
            "标题": "友人话京都旧游戏成",
            "作者": "周密",
            "内容": "江湖落魄忆芳年，曾赋名都结客篇。九陌舞香元夜烛，六桥歌月禁烟船。\n红帘顾曲缠头锦，紫陌寻芳买笑钱。老去风情浑减尽，一窗听雨对花眠。"
        },
        {
            "标题": "南楼令（又次君衡韵）",
            "作者": "周密",
            "内容": "欹枕听西风。蛩阶月正中。弄秋声、金井孤桐。闲省十年吴下路，船几度、系江枫。\n\n辇路又迎逢。秋如归兴浓。叹淹留、还见新冬。湖外霜林秋似锦，一片片、认题红。"
        },
        {
            "标题": "龙吟曲/水龙吟",
            "作者": "周密",
            "内容": "仙山非雾非烟，翠微缥缈楼台亚。江芜海树，晴光雨色，天开图画。两岸潮平，六桥烟霁，晚钩帘挂。自玄晖去后，云情雪意，丹青手、应难写。\n\n花底朝回多暇。倚高寒、有人潇酒。东山杖屦，西州宾客，笑谈风雅。贮月杯宽，护香屏暖，好天良夜。乐闲中日月，清时钟鼓，结春风社。"
        },
        {
            "标题": "声声慢（九日松涧席）",
            "作者": "周密",
            "内容": "橙香小院，桂冷闲庭，西风雁影涵秋。凤拨龙槽，新声小按梁州。莺吭夜深啭巧，凝凉云、应为歌留。慵顾曲，叹周郎老去，鬓改花羞。\n\n何事登临感慨，倩金蕉一洗，千古清愁。屡舞高歌，作成陶谢风流。人生最难一笑，拚尊前、醉倒方休。待醉也，带黄花、须带满头。"
        },
        {
            "标题": "祝英台近（后溪次韵日熙堂主人）",
            "作者": "周密",
            "内容": "殢余酲，寻旧雨，愁与病相半。绿意阴阴，丝竹静深院。绝怜事逐春移，泪随花落，似翦断、鲛房珠串。\n\n喜重见。为谁倦酒慵诗，筠屏掩双扇。白发潘郎，羞见看花伴。可堪好梦残时，新愁生处，烟月冷、子规声断。"
        },
        {
            "标题": "酒边次韵",
            "作者": "周密",
            "内容": "叶间双颗绽红肥，渐次春光到紫薇。可是楝花风讯恶，堤边怪得画船稀。"
        },
        {
            "标题": "次牟德范客中即事",
            "作者": "周密",
            "内容": "华胥槐国梦中名，钟鼎山林孰重轻。争似东皋新雨足，短秧微月听蛙声。"
        },
        {
            "标题": "病后窥园",
            "作者": "周密",
            "内容": "柳已成花草上阶，一程多病不曾来。春寒定似知人意，要勒花枝未尽开。"
        },
        {
            "标题": "寄括苍山人",
            "作者": "周密",
            "内容": "遥知深隐处，草木亦无尘。瀑响千林雨，花浮一岭春。\n地灵松化石，岁久树成人。纵未为仙去，何妨作逸民。"
        },
        {
            "标题": "次李监见寄韵二首 其二",
            "作者": "周密",
            "内容": "竹色松声入梦凉，屐痕犹记印山廊。娟娟秋水芙蓉屋，采采芳洲薜荔裳。\n招隐几时寻旧约，怀人此日各他方。溟鲲林鴳知谁乐，欲把南华问老庄。"
        },
        {
            "标题": "读李长吉集",
            "作者": "周密",
            "内容": "朝剪湘中一尺天，暮剪吴松半江水。陇西风月属王孙，锦囊探取元无底。\n酒酣呕出明月珠，奚惊驴蹶心自如。骚哀玄涩无足语，天上不读人间书。\n新宫铭古玄卿老，定知识字神仙少。窗外谁呼祁孔宾，短梦初回玉楼晓。"
        },
        {
            "标题": "次李监见寄韵二首 其一",
            "作者": "周密",
            "内容": "一曲长谣酒一樽，平生幽事在田园。孤云野鹤闲情远，流水青山古意存。\n爱竹每思眠白屋，种瓜已分老青门。短衣掩骭长竿钓，最忆南溪与北村。"
        },
        {
            "标题": "次韵山庄杂咏十首 其九 流憩",
            "作者": "周密",
            "内容": "目视足不随，高山徒仰止。何能强筋力，进锐退亦锐。\n万里未为远，一息亦当至。徐行则不倦，寘足平稳地。\n策策更勉旃，闲云随步起。"
        },
        {
            "标题": "六么令·痴云翦叶",
            "作者": "周密",
            "内容": "痴云翦叶，檐滴夜深悄。银城飞捷翠垅，占祥丰年报。白战清吟未了。寒鹊惊枝晓。鹤迷翠表。山阴今日，醉卧何人问安道。交映虚窗净沼。不许游尘到。谁念絮帽茸裘，叹幼安今老。玉鉴修眉未扫。白雪词新草。冰蟾光蛟。梅心香动，闲看春风上琼岛。"
        },
        {
            "标题": "六么令·回风带雨",
            "作者": "周密",
            "内容": "回风带雨，冻涩漏声悄。小窗照影虚白，几误邻鸡报。千树天花绽了。鹄立通明晓。眼空八表。宫袍带月，醉里应迷灞陵道。风静琼林翠沼。片片随春到。吟鞯十里新堤，怪四山青老。玉唾珠尘怕扫。句冷池塘草。白天寒蛟。飞琼何在，梦觅梨云度仙岛。"
        },
        {
            "标题": "山行用辘轳韵",
            "作者": "周密",
            "内容": "青山迎马首，翠霭湿征衣。前路柳俱绿，行人柳外归。\n残阳千里暮，闰岁百花迟。不是贪程客，时时认酒旗。"
        },
        {
            "标题": "梅花引（次韵E059·房赋落梅）",
            "作者": "周密",
            "内容": "瑶妃鸾影逗仙云。玉成痕。麝成尘。露冷鲛房，清泪霰珠零。步绕罗浮归路远，楚江晚，赋宫斜，招断魂。\n\n酒醒。梦醒。惹新恨。褪素妆，愁涴粉。翠禽夜冷。舞香恼、何逊多情。委佩残钿，空想坠楼人。欲挽湘裙无处觅，倩谁为，寄江南，万里春。"
        },
        {
            "标题": "满庭芳（赋湘梅）",
            "作者": "周密",
            "内容": "玉沁唇脂，香迷眼缬，肉红初映仙裳。湘皋春冷，谁翦茜云香。疑是潘妃乍起，霞侵脸、微印宫妆。还疑是，寿阳凝醉，无语倚含章。\n\n绛绡，清泪冷，东风寄远，愁损红娘。笑李凡桃俗，蝶喜蜂忙。莫把杏花轻比，怕杏花、不敢承当。飘零处，还随流水，应去误刘郎。"
        },
        {
            "标题": "春宵怨",
            "作者": "周密",
            "内容": "华缸摇燄飘金虫，愁铅堕睫鲛绡红。琼窗尘锁十三雁，春庭月暗梨花空。\n城乌鸦鸦怨孤宿，谁倚东风叫横玉。宝屏掩梦蜀云轻，野蒿开尽菖蒲绿。"
        },
        {
            "标题": "梦仙",
            "作者": "周密",
            "内容": "有美人兮山之阳，步秋翠兮搴孤芳。姿绰约兮莹冰霜，佩珊珊兮摇明珰。\n婉相顾兮袂载扬，闻语笑兮春风香。口授余兮长生方，将俾尔兮寿而康。\n黄鹄舞兮白云翔，殷空半兮鸣琳琅。隔一水兮遥相望，欲往从之兮无津梁。\n天风吹发兮毛骨凉，万籁发兮响笙篁。恍身世兮俱相忘，惊梦幻兮意自伤。\n觉山川兮阻且长，感游子兮思故乡。白露滴兮月在床，五湖秋晚兮木叶黄。\n兰可佩兮荷可裳，仰天一笑兮歌沧浪。"
        },
        {
            "标题": "怀鸣禽",
            "作者": "周密",
            "内容": "竹树环幽栖，积翠何森森。鸣禽不知数，日夕传好音。\n居然谢嚣"
        },
        {
            "标题": "木兰花慢·疏钟敲暝色",
            "作者": "周密",
            "内容": "疏钟敲暝色，正远树、绿愔愔。看渡水僧归，投林鸟聚，烟冷秋屏。孤云。渐沈雁影，尚残箫、倦鼓别游人。宫柳栖鸦未稳，露梢已挂疏星。重城。禁鼓催更。罗袖怯、暮寒轻。想绮疏空掩，鸾绡翳锦，鱼钥收银。兰灯。伴人夜语，怕香消、漏永著温存。犹忆回廊待月，画阑倚遍桐阴。"
        },
        {
            "标题": "木兰花慢·塔轮分断雨",
            "作者": "周密",
            "内容": "塔轮分断雨，倒霞影、漾新晴。看满鉴春红，轻桡占岸，叠鼓收声。帘旌。半钩待燕，料香浓、径远趱蜂程。芳陌人扶醉玉，路旁懒拾遗簪。郊坰。未厌游情。云暮合、谩消凝。想罢歌停舞，烟花露柳，都付栖莺。重闉。已催凤钥，正钿车、绣勒入争门。银烛擎花夜暖，禁街淡月黄昏。"
        },
        {
            "标题": "木兰花慢·软尘飞不到",
            "作者": "周密",
            "内容": "软尘飞不到，过微雨、锦机张。正荫绿池幽，交枝径窄，临水追凉。宫妆。盖罗障暑，泛青苹、乱舞五云裳。迷眼红绡绛彩，翠深偷见鸳鸯。湖光。两岸潇湘。风荐爽、扇摇香。算恼人偏是，萦丝露藕，连理秋房。涉江。采芳旧恨，怕红衣、夜冷落横塘。折得荷花忘却，棹歌唱入斜阳。"
        },
        {
            "标题": "木兰花慢（两峰插云）",
            "作者": "周密",
            "内容": "碧尖相对处、向烟外、挹遥岑。记舞鹫啼猿，天香桂子，曾去幽寻。轻阴。易晴易雨，看南峰、淡日北峰云。双塔秋擎露冷，乱钟晓送霜清。\n\n登临。望眼增明。沙路白、海门青。正地幽天迥，水鸣山籁，风奏松琴。虚楹。半空聚远，倚阑干、暮色与云平。明月千岩夜午，溯风跨鹤吹笙。"
        },
        {
            "标题": "南郊庆成口号二十首 其二",
            "作者": "周密",
            "内容": "别殿斋居极敬严，外庭职祭亦精虔。事天以实无科扰，应办全支内帑钱。"
        },
        {
            "标题": "南郊庆成口号二十首 其四",
            "作者": "周密",
            "内容": "行门赞唱似吹笙，号诺连珠绕禁城。五使按临严柝静，夜深初听警场声。"
        },
        {
            "标题": "南郊庆成口号二十首",
            "作者": "周密",
            "内容": "亲郊诏下半年前，正是咸淳第二年。执玉奉璋来万国，息烽归马静三边。"
        },
        {
            "标题": "南郊庆成口号二十首 其十四",
            "作者": "周密",
            "内容": "换辇登门捲御帘，侍中承制舍人宣。凤书乍脱金鸡口，一派欢声下九天。"
        },
        {
            "标题": "南郊庆成口号二十首 其十二",
            "作者": "周密",
            "内容": "喜看回仗自青城，十里东风五色云。露布西来天一笑，舆图新复广安军。"
        },
        {
            "标题": "南郊庆成口号二十首 其九",
            "作者": "周密",
            "内容": "一夜东风斗柄回，紫坛葱茜若春台。熙熙万宇风光暖，尽入君王饮福杯。"
        },
        {
            "标题": "南郊庆成口号二十首 其十",
            "作者": "周密",
            "内容": "衙前口号奏谐和，日映龙颜喜气多。六辔暂停鸾辂稳，凤韶新奏庆成歌。"
        },
        {
            "标题": "南郊庆成口号二十首 其十一",
            "作者": "周密",
            "内容": "锦幕千家尽贵豪，万花呈晓翠帘高。数声掣电惊清跸，一点红云认御袍。"
        },
        {
            "标题": "南郊庆成口号二十首 其三",
            "作者": "周密",
            "内容": "上界钩陈护属车，绣衣卤簿列旌旟。驾头已近鸣鞭急，一路迎銮奏起居。"
        },
        {
            "标题": "南郊庆成口号二十首 其八",
            "作者": "周密",
            "内容": "黄道宫罗瑞脑香，衮龙升降佩锵锵。大安辇奏乾安曲，万点明星簇紫皇。"
        },
        {
            "标题": "南郊庆成口号二十首 其五",
            "作者": "周密",
            "内容": "和气排冬午夜春，列星呈瑞午阶明。千官执玉萧芗远，静听登歌奏六成。"
        },
        {
            "标题": "南郊庆成口号二十首 其七",
            "作者": "周密",
            "内容": "瑞霭烘春夜不寒，骏奔冠佩拥回环。景钟奏彻升烟起，又报端诚立贺班。"
        },
        {
            "标题": "南楼令/唐多令",
            "作者": "周密",
            "内容": "敧沈听西风。蛩阶月正中。弄秋声、金井孤桐。闲省十年吴下路，船几度、系江枫。辇路又迎逢。秋如归兴浓。叹淹留、还见新冬。湖外霜林秋似锦，一片片、忍题红。"
        },
        {
            "标题": "南郊庆成口号二十首 其十三",
            "作者": "周密",
            "内容": "万骑云从簇锦围，内官排办马如飞。九重阊阖开清晓，太母登楼望驾归。"
        },
        {
            "标题": "南郊庆成口号二十首 其十五",
            "作者": "周密",
            "内容": "祝史无私本为民，大和丕应泰阶平。昕庭未受群臣贺，先过东朝谢礼成。"
        },
        {
            "标题": "南郊庆成口号二十首 其六",
            "作者": "周密",
            "内容": "苍璧黄琮藉白茅，圜坛八陛际云高。景光下烛天心享，万岁三呼祝圣尧。"
        },
        {
            "标题": "扫松山中怆然霜露之感",
            "作者": "周密",
            "内容": "风露感我心，使我秋衣单。郎忙索衾裯，惊叹岁月残。\n忍哉使吾亲，重壤侵肌寒。松风日萧瑟，幽涧鸣悲酸。\n愯然起中宵，泪血流阑干。"
        },
        {
            "标题": "游冷泉次陈体忠二十韵",
            "作者": "周密",
            "内容": "地僻多清事，林深远暑威。短桡浮晓涨，瘦策破烟霏。\n讨胜穿云峤，寻幽入翠微。涧沙金作色，池水玉生肥。\n小立评诗板，迟留坐钓矶。洗苔题石壁，爱竹款山扉。\n访古寻唐记，逃禅下梵帏。虑空流水净，情懒片云飞。\n远壑风声合，幽崖日影稀。峻攀时倚杖，野涉屡褰衣。\n桂子双峰耸，薝香一径崎。新蜩响清昼，孤鹤唳斜晖。\n古蔓虹千尺，灵杉翠十围。壑雷晴亦雨，花露午方晞。\n松老飘残粉，兰芳递暗菲。鸟鸣知自乐，猿下为忘机。\n泉上亭尤古，山椒塔更巍。身闲发深省，心静悟前非。\n何日辞尘鞅，终当脱世鞿。旧盟泉石在，我欲赋来归。"
        },
        {
            "标题": "游绣谷以柳塘春水慢花坞夕阳迟分韵得水字",
            "作者": "周密",
            "内容": "维暮春之初，风日清以美。驾言清苕滨，行行问春事。\n居然得幽胜，去郭才数里。亭台护脩竹，横桥带流水。\n高堂敞山椒，虚楹宜小倚。群山若米聚，孤塔如笔峙。\n枰棋列畴疃，培塿见城市。行舟类飘叶，游人若移蚁。\n始知宇宙大，眼豁意为起。脩廊走秋蛇，蜿蜒彻山趾。\n远近蒸红霞，川谷成锦绮。东风宠芳草，新晴侈嘉蘤。\n天机巧绘写，眼缬眩朱紫。跃然见春心，生意何可已。\n逶迤群玉林，青苍森齿齿。诡然搴鲲鲸，岿然踞犀兕。\n幽深若可探，崄绝疑无底。神镵与鬼运，奇怪不可拟。\n元章见之拜，奇章见之喜。昌黎南山诗，品状或可比。\n清漪泛芳藻，绝谷多幽芷。阴森藓华滑，蒙茸薜萝委。\n冥搜意逾远，欲去棹还舣。何必天海涯，然后足奇诡。\n意会即我趣，何用分彼己。一笑成邂逅，百年聊尔耳。\n高吟杂清啸，嘲谑忘汝尔。斯游兴颇惬，已醉意未止。\n交盟写青壁，泉石实闻此。永言叙幽怀，岁月聊以纪。"
        },
        {
            "标题": "齐天乐（蝉）",
            "作者": "周密",
            "内容": "槐薰忽送清商怨，依稀正闻还歇。故苑愁深，危弦调苦，前梦蜕痕枯叶。伤情念别。是几度斜阳，几回残月。转眼西风，一襟幽恨向谁说。\n\n轻鬟犹记动影，翠蛾应妒我，双鬓如雪。枝冷频移，叶疏犹抱，孤负好秋时节。凄凄切切。渐迤逦黄昏，砌蛩相接。露洗余悲，暮烟声更咽。"
        },
        {
            "标题": "触热行",
            "作者": "周密",
            "内容": "役役复役役，连山草头赤。千里无寸阴，赫日蒸砂石。\n黄尘眯我眼，白汗流我绤。仆羸渴欲死，马瘏喘而瘠。\n触热者何人，京华利名客。何如归去卧北窗，桃笙八尺昼梦长。\n素琴枕籍书数卷，受用不尽南风凉。"
        },
        {
            "标题": "杏花天·金池琼苑曾经醉",
            "作者": "周密",
            "内容": "金池琼苑曾经醉。是多少、红情绿意。东风一枕游仙睡。换却莺花人世。渐暮色、鹃声四起。正愁满、香沟御水。一色柳烟三十里。为问春归那里。"
        },
        {
            "标题": "祝英台近（赋揽秀园）",
            "作者": "周密",
            "内容": "步玲珑，寻窈窕，瑶草四时碧。小小蓬莱，花气透帘隙。几回翠水荷初，苍崖梅小，绮寮掩、玉壶春色。\n\n柳屏窄。芳槛日日东风，几醉几吟笔。曲折花房，莺燕似相识。最怜灯影才收，歌尘初静，画楼外、一声秋笛。"
        },
        {
            "标题": "揽秀台观月",
            "作者": "周密",
            "内容": "吟到危梯最上层，天空星斗入杯明。游心寥廓生虚白，与世周旋忌独清。\n冰雪四山皆月色，宫商一片是秋声。广寒今夕知何夕，欲驾银桥上玉京。"
        },
        {
            "标题": "潇湘八景 其六 潇湘夜雨",
            "作者": "周密",
            "内容": "蘋花夜黑水鸟鸣，桥危路滑无人行。酸风萧瑟浪镗鞳，湿萤熠熠渔灯明。\n飞蓬入苇响洲渚，暗忆西窗剪灯语。书船稳系听秋声，倦客吟骚梦三楚。"
        },
        {
            "标题": "清平乐（次B634云韵）",
            "作者": "周密",
            "内容": "吹梅声噎。帘卷初弦月。一寸春霏消蕙雪。愁染垂杨带结。\n\n画桥平接金沙。软红浅隔儿家。燕子未归门掩，晚妆空对菱花。"
        },
        {
            "标题": "舟遇顺风",
            "作者": "周密",
            "内容": "樯乌指鹢首，助我浮清苕。轻帆乘快风，山势欲动摇。\n岸树纷相随，罄折不待招。舟师坐奏功，破浪声如潮。\n身世如白鸥，泛泛殊飘萧。旁观极歆羡，何异登瀛霄。\n正恐风势回，世事不可料。何如乘安流，天幸其敢徼。\n止止勿尽兴，解幔维吾桡。朗诵秋水篇，孤月生山椒。"
        },
        {
            "标题": "宋季实为作山水清远图",
            "作者": "周密",
            "内容": "绿云涨脩堤，红雾迷横桥。烟村近城郭，楼台郁岧峣。\n春风二三月，一舸浮清苕。枕水何人居，倚户看轻桡。\n回头见南山，孤塔峨山椒。耕牛引闲犊，秧水浮新苗。\n悠然爱吾庐，楚语何待招。"
        },
        {
            "标题": "北山四时招隐辞 其三",
            "作者": "周密",
            "内容": "灏气泛兮虚寥，商籁发兮萧骚。策逍遥兮玉囿，驾言陟兮弁之椒。\n石林林兮献状，浮空倒影兮清苕。漭具区兮泻碧，若杯水兮堂坳。\n披素怀兮佩明月，■然啸兮泠飙。阅古今兮宇宙，一日非近兮千载非遥。\n嗟湛辈兮堙灭其奚数，慨其感兮临高。水竹清兮秋晚，赋丛桂兮谁招。"
        },
        {
            "标题": "次韵山庄杂咏十首 其三 商乐",
            "作者": "周密",
            "内容": "秦儒避书烟，逃难商山下。安刘亦谩耳，后世巧模写。\n智琼果何人，一笑示幻化。蛮触聊寓言，此亦何足讶。\n未知采芝人，何如种桃者。"
        },
        {
            "标题": "西江月（延祥观措霜拟稼轩）",
            "作者": "周密",
            "内容": "绿绮紫丝步障，红鸾彩凤仙城。谁将三十六陂春。换得两堤秋锦。\n\n眼缬醉迷朱碧，笔花俊赏丹青。斜阳展尽赵昌屏。羞死舞鸾妆镜。"
        },
        {
            "标题": "清平乐（三白图）",
            "作者": "周密",
            "内容": "静香真色。花与人争白。属玉双飞烟月夕。点波一奁秋碧。\n\n翠罗袖薄天寒。笛声何处关山。手捻一枝春色，东风怨入江南。"
        },
        {
            "标题": "花边小勺",
            "作者": "周密",
            "内容": "我花今日开，我酒今日熟。我今适无事，可以歌我曲。\n花意向我红，酒意向我绿。重此花酒意，一醉不翅足。\n富贵如飞埃，岁月如转毂。醉舞君勿嗤，一笑未易卜。"
        },
        {
            "标题": "秋夜读书",
            "作者": "周密",
            "内容": "剪烛听秋雨，新凉入简编。心能无一事，意可到千年。\n治乱无今古，扶持有圣贤。邻翁应笑我，漏断未成眠。"
        },
        {
            "标题": "试秋衣有感",
            "作者": "周密",
            "内容": "鬓霜吹不去，三见雁南飞。落叶已如此，倦游犹未归。\n愁生慈母线，尘化主家衣。耕钓真良策，初心不可违。"
        },
        {
            "标题": "春晴散策",
            "作者": "周密",
            "内容": "闭门十日雨，芳尘作泥淖。晚窗见晴霞，恍如梦初觉。\n平生野放意，山水乃所乐。驾言出幽寻，风前放轻棹。\n千峰沐新翠，仍着微云罩。红碧达勾萌，剸裁出天巧。\n閒知物情适，静觉生意闹。一鸟啼芳阴，悠然识春貌。\n俛仰成古今，人生多踸踔。要当了此理，外物非所挠。\n醉中歌长歌，万事不足校。"
        },
        {
            "标题": "柳梢青",
            "作者": "周密",
            "内容": "夜鹤惊飞。香浮翠藓，玉点冰枝。古意高风，幽人空谷，静女深帏。\n\n芳心自有天知。任醉舞、花边帽欹。最爱孤山，雪初晴后，月未残时。"
        },
        {
            "标题": "入塞曲",
            "作者": "周密",
            "内容": "五年戍陇南，十年戍陇北。夜雪度阴山，秋风入绝域。\n战多宝刀缺，行苦马蹄蚀。归来见天子，功高无矜色。\n功是战士功，德是明主德。小臣何所有，一心期靖国。"
        },
        {
            "标题": "次李秋崖见寄韵",
            "作者": "周密",
            "内容": "东风过雁带春声，半纸依然旧雨情。生事就荒抛橘隐，交情耐久有梅兄。\n鹤归不记千年表，马老空惭万里名。闲想蘋花溪上笛，扁舟应许白鸥盟。"
        },
        {
            "标题": "醉落魄/一斛珠",
            "作者": "周密",
            "内容": "馀寒正怯。金钗影卸东风揭。舞衣丝损愁千褶。一缕杨丝，犹是去年折。临窗拥髻愁难说。花庭一寸燕支雪。春花似旧心情别。待摘玫瑰，飞下粉黄蝶。"
        },
        {
            "标题": "三衢道中",
            "作者": "周密",
            "内容": "旧游重过处，倒指七年间。水后人家少，时荒客路艰。\n雨声愁夜店，云影占春山。景物关心事，无成愧往还。"
        },
        {
            "标题": "浣溪沙（拟梅川）",
            "作者": "周密",
            "内容": "蚕已三眠柳二眠。双竿初起画秋千。莺栊风响十三弦。\n\n鱼素不传新信息，鸾胶难续旧因缘。薄情明月几番圆。"
        },
        {
            "标题": "题三友图",
            "作者": "周密",
            "内容": "冰霜交洁玉横陈，谁主群芳岁晚盟。贾傅吊平皮悼贾，三君千古一家清。"
        },
        {
            "标题": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事 其二",
            "作者": "周密",
            "内容": "此身如虚舟，所至不维碇。闻奇即勇往，岂暇寻捷径。\n同行二三子，委曲逐孤磬。甘清嗽寒齿，醉梦为苏醒。\n眷眷泉石幽，归榜烟欲暝。"
        },
        {
            "标题": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事 其一",
            "作者": "周密",
            "内容": "青旂倏南指，洒洒风日澹。伯劳与飞燕，相对如有憾。\n馀春在何许，青苔缀红糁。繁华逐流水，使我意殊惨。\n把酒延孤芳，举之不盈揽。"
        },
        {
            "标题": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事 其四",
            "作者": "周密",
            "内容": "白云锁苍弁，爽气日夕佳。平生几两屐，放浪山水涯。\n行乐当及时，矧复鬓已华。浮名岂足玩，不异空中花。\n君其味吾言，戆语非浮誇。"
        },
        {
            "标题": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事 其五",
            "作者": "周密",
            "内容": "芳时不游适，真可谥以愚。得失愁鸡虫，百岁良区区。\n卿法自用卿，吾亦自忘吾。狂歌杂歈些，醉语从嘲呼。\n我欲藉落花，长簟毋庸铺。"
        },
        {
            "标题": "中秋登楼",
            "作者": "周密",
            "内容": "酌酒对孤月，今宵中半秋。古今嗟逝水，天地入高楼。\n宿鸟摇花影，轻云趁水流。何当太湖上，散发棹扁舟。"
        },
        {
            "标题": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事 其六",
            "作者": "周密",
            "内容": "似闻苍弁西，下有蛟蜃宅。跃然动游情，朝来蜡吾屐。\n披荆不惮崄，高下倚孤策。斯游亦不恶，俗士或啧啧。\n路转松风长，陇首孤云白。"
        },
        {
            "标题": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事 其三",
            "作者": "周密",
            "内容": "坎坎乐蛙鼓，谁为歌折杨。朅来散幽忧，因之弁之阳。\n山云正可怡，涧碧尤可湘。他年乞一壑，我欲筑草堂。\n所不践斯言，宁不愧德璋。"
        },
        {
            "标题": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事 其七",
            "作者": "周密",
            "内容": "东皇驾春去，遗我绿满川。窗前一径苔，珍重如青毡。\n闲门断来人，剥啄惟啼鹃。山房万书卷，相对皆圣贤。\n滔滔一世中，此道殊孤鶱。"
        },
        {
            "标题": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事 其十三",
            "作者": "周密",
            "内容": "子长有游癖，访古来林坰。不到馀十年，历历记所经。\n岂惟物推移，抑亦人飘零。忧来欲谁语，一醉将忘形。\n我鬓非垂杨，安得长青青。"
        },
        {
            "标题": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事 其十",
            "作者": "周密",
            "内容": "花柳有老色，选芳事蹉跎。泠然语清扬，彼美山之阿。\n离离佩纫兰，楚楚衣制荷。我欲往从之，皎如隔明河。\n相见不相亲，发我临风歌。"
        },
        {
            "标题": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事 其十四",
            "作者": "周密",
            "内容": "陶公晚知琴，得意不在弦。虞卿老著书，信道差似贤。\n壮哉奴命骚，陋矣兄事钱。玉晖或润木，宝气尝干天。\n浩然在存养，吾党当勉旃。"
        },
        {
            "标题": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事 其十二",
            "作者": "周密",
            "内容": "止止歌楚吟，已已弹长铗。及兹绿阴初，快蹑寻山屧。\n富贵正何用，寒暑若交睫。谁将金谷诗，欲拟山阴帖。\n一笑不复云，长歌自三叠。"
        },
        {
            "标题": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事 其十一",
            "作者": "周密",
            "内容": "人生巧聚散，不定如风叶。况我同襟人，一笑意已浃。\n吴音戏趼足，巴语嘲长鬣。卢胡泛大白，痛釂不嚅嗫。\n二孺彼何为，我醉从喋喋。"
        },
        {
            "标题": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事 其九",
            "作者": "周密",
            "内容": "诸公垂天鹏，俊翮何可齐。老生抱区区，舞瓮如醯鸡。\n轻鸥邀我盟，十里蘋华溪。长谣快清釂，崄韵分新题。\n春去我自留，一任林莺啼。"
        },
        {
            "标题": "游法华瑶阜蜃洞以糁径杨花铺白毡点溪荷叶叠青钱分韵余既有作复各赋古诗一以纪游事 其八",
            "作者": "周密",
            "内容": "中洲有蘼芜，芳意香荏苒。东风有归心，相对老冉冉。\n依依未能采，我抱殊有慊。禽鱼自飞泳，生意何可掩。\n乐哉舞雩游，千载吾与点。"
        },
        {
            "标题": "山行即事",
            "作者": "周密",
            "内容": "小艇轻舆野兴长，涧芹山蕨入奁香。雨销蝶粉何郎瘦，日醉蜂脾小杜狂。\n科斗水肥春浸谷，杜鹃花发晓剶桑。诗成自写村家壁，底用奚奴负锦囊。"
        },
        {
            "标题": "次韵山庄杂咏十首 其八 生香",
            "作者": "周密",
            "内容": "勾萌日条达，生意腔子满。一气自流行，色香有先晚。\n刻楮信徒劳，剪綵初无本。天机造群物，四序长衮衮。\n散我胸中春，八荒无间断。"
        },
        {
            "标题": "次韵山庄杂咏十首 其四 自闲",
            "作者": "周密",
            "内容": "子牟魏阙心，身在江湖外。安知山林隐，不若居廛大。\n心苟无所羁，居然谢尘械。莞然碧山笑，赘甚愚溪对。\n无处写闲情，意与云俱在。"
        },
        {
            "标题": "次韵山庄杂咏十首 其七 春意",
            "作者": "周密",
            "内容": "天上种碧桃，结实岁八千。人间莳花柳，春逐时序迁。\n何如庭前草，风月长无边。囿身化国中，物物熙熙然。\n至人观物初，独立春风前。"
        },
        {
            "标题": "梨山泽民庙",
            "作者": "周密",
            "内容": "甘棠遗爱在，香火俨如新。古木藏云雨，深廊隐鬼神。\n建州名刺史，唐代老诗人。五百馀年后，犹能泽及民。"
        },
        {
            "标题": "次韵山庄杂咏十首 其二 西爽",
            "作者": "周密",
            "内容": "昔人去手版，拂袖归故山。圉然鱼纵渊，快若马脱闲。\n白石真可煮，黄菊亦可餐。与世虽异辙，对山无赧颜。\n爽气不在山，在我方寸间。"
        },
        {
            "标题": "次韵山庄杂咏十首 其五 苍翠",
            "作者": "周密",
            "内容": "衡湖足秋水，结屋秋水边。水边复何有，翠壁森吾前。\n采之美可茹，钓之食有鲜。彼美山中人，霞裾正孤搴。\n山色无四时，相对惟苍然。"
        },
        {
            "标题": "次韵山庄杂咏十首 其一 东啸",
            "作者": "周密",
            "内容": "长年如蠹鱼，书底兀兀坐。人皆笑其迂，吾计未为左。\n■然一舒啸，万籁相应和。庐岂真吾庐，我亦自忘我。\n渊明千载人，身世一鸟过。"
        },
        {
            "标题": "次韵山庄杂咏十首 其十 怀新",
            "作者": "周密",
            "内容": "我不如老农，绸缪先牖户。万宝忽已新，见此离离黍。\n田家终岁劳，一饱天所许。细诵七月诗，仁意森莫禦。\n年登而民贫，未谂何以故。"
        },
        {
            "标题": "少年游（赋泾云轩）",
            "作者": "周密",
            "内容": "松风兰露滴崖阴。瑶草入帘青。玉凤惊飞，翠蛟时舞，喷薄溅春云。\n\n冰壶不受人间暑，幽碧哢珍禽。花外琴台，竹边棋墅，处处是闲情。"
        },
        {
            "标题": "声声慢（逃禅作梅、瑞香、水仙，字之曰三香）",
            "作者": "周密",
            "内容": "瑶台月冷，佩渚烟深，相逢共话凄凉。曳雪牵云，一般淡雅梳妆。樊姬岁寒旧约，喜玉儿、不负萧郎。临水镜，看清铅素靥，真态生香。\n\n长记湘皋春晓，仙路迥，冰钿翠带交相。满引台杯，休待怨笛吟商。凌波又归甚处，问兰昌、何似唐昌。春梦好，倩乐风、留驻琐窗。"
        },
        {
            "标题": "神山行题澄江仙刻",
            "作者": "周密",
            "内容": "空光不流八纮净，巀嶭神鳌开海镜。蓬莱八万四千门，琲琲珠房照仙影。\n琪花扑天天地香，天吴清海海不扬。鸟飞不度水沉羽，隔花安得窥渔郎。\n白霓仙人按仙曲，七十二鬟吟冷玉。鹅箫小品未成声，几度秋蜗换蛮触。\n帘花宫叶春不同，江妃一一金芙蓉。刘郎骨朽梦不到，五云空廓吟饥龙。\n灵霞漾红春苒苒，犀彩玉光摇宝燄。元君正坐郁萧台，笑指神州烟九点。"
        },
        {
            "标题": "神弦",
            "作者": "周密",
            "内容": "棘栎丛祠昼凄楚，隐画廊深山鬼语。香火千年古像昏，十围老木藏飞鼠。\n芳兰藉地罗蕙蒸，阴风窸窣吹神灯。舞蛮姣服炫红纬，云旂飙御声䡌䡌。\n茧瓮千车麦双穗，社主蚕姑拜神赐。鼓声坎坎酒频酾，神来不来巫自醉。"
        },
        {
            "标题": "游下竺示僧",
            "作者": "周密",
            "内容": "野褐芒鞋六尺藤，好溪山处几番登。明朝又复归城市，百亩松风属老僧。"
        },
        {
            "标题": "愚隐适兴",
            "作者": "周密",
            "内容": "锦云照空明，苍烟贮闲静。中有曲曲廊，幽眇入诗境。\n小山悬秋香，澄渊度云影。流觞有古意，坐久苔石冷。\n展我架上书，万卷牙签整。抚我膝上琴，坐觉白日永。\n升高得孤峤，汲古有甘井。居然谢嚣"
        },
        {
            "标题": "有以渔舟唱晚作图命题拟试者因戏成三首 其一",
            "作者": "周密",
            "内容": "绝妙王郎句，无声小米图。舷歌天地阔，笠钓水烟孤。\n暮色分浓淡，馀音似有无。卧游千里外，展卷欲思鲈。"
        },
        {
            "标题": "有以渔舟唱晚作图命题拟试者因戏成三首 其二",
            "作者": "周密",
            "内容": "展卷身疑在，西山南浦前。数声秋水笛，一叶夕阳船。\n兴寄沧浪外，机忘欸乃边。欲参声画趣，细玩濯缨篇。"
        },
        {
            "标题": "疏影（梅影）",
            "作者": "周密",
            "内容": "冰条木叶。又横斜照水，一花初发。素壁秋屏，招得芳魂，仿佛玉容明灭。疏疏满地珊湖冷，全误却、扑花幽蝶。甚美人、忽到窗前，镜里好春难折。\n\n闲想孤山旧事，浸清漪、倒映千树残雪。暗里东风，可惯无情，搅碎一帘香月。轻妆谁写崔徽面，认隐约、烟绡重叠。记梦回，纸帐残灯，瘦倚数枝清绝。"
        },
        {
            "标题": "水龙吟（次陈君衡见寄韵）",
            "作者": "周密",
            "内容": "燕翎谁寄愁笺，天涯望极王孙草。新烟换柳，光风浮蕙，余寒尚峭。倚杖看云，翦灯听雨，几番诗酒。叹长安倦客，江南旧恨，飞花乱、清明后。\n\n堤上垂杨风骤。散香绵、轻沾吟袖。曲尘两岸，纹波十里，暖蒸香透。海阔云深，水流春远，梦魂难句。问莺边按谱，花前觅句，解相思否。"
        },
        {
            "标题": "夜雨泊双林",
            "作者": "周密",
            "内容": "疏雨滴秋篷，扁舟宿苇丛。水灯寒聚蟹，霜橹夜惊鸿。\n梦入沧茫外，诗成惨淡中。无成空白首，来往愧溪翁。"
        },
        {
            "标题": "水仙谣为赵子固赋",
            "作者": "周密",
            "内容": "九歌讨群珍，遗此横道宝。雪光射初月，静夜纤裳缟。\n云护白珊瑚，风蜚碧龙脑。招得湘娥魂，千年化瑶草。"
        },
        {
            "标题": "泛舟",
            "作者": "周密",
            "内容": "老火浊不流，热恼无可避。驾言清溪滨，濯缨税尘辔。\n扁舟无定游，放缆任其至。荡桨三汇交，空明发清思。\n摘鲜得野实，钓水投香饵。碧筒注芳酒，湘奁荐新芰。\n主宾略酬酢，冷暖随所嗜。须臾月轮上，烟水合空翠。\n清风真可人，意厚万金施。露叶生辉光，水华多妩媚。\n欲拍洪崖肩，欲挽湘君帔。虽无管弦乐，一洗世俗伪。\n清弹发邻舸，暗搅潜虬睡。应作蜩蛙观，亦足助幽致。\n岂惟家山乐，要是会心地。热官岂办此，未易轻拟议。\n我年未四十，齿发已憔悴。往者不可追，来者何可觊。\n富贵难幸求，岁月不少置。于此贫贱中，此乐已不啻。\n鹤长与凫短，造物正儿戏。功名类蚁梦，身世等萍寄。\n百年几良晤，何暇计荣悴。纵有身后名，不博今夕醉。\n高歌未知晓，坐见斜河坠。谪仙宫锦舟，继者仅一二。\n老坡赤壁游，始尽阐天閟。我后二百年，乃默契此意。\n会当歃斯盟，勿使等闲弃。高咏三百言，聊用谂同志。"
        },
        {
            "标题": "送友人归吴",
            "作者": "周密",
            "内容": "吴船花外发，欲去重踌躇。后会定何日，相思频寄书。\n晓林啼帝魄，春网荐王馀。笠泽维梢处，因寻鲁望居。"
        },
        {
            "标题": "送西秦张仲实游大涤洞天",
            "作者": "周密",
            "内容": "玉室金堂积翠边，旧游犹记劫灰前。禽声夜捣千年药，花片春浮九锁泉。\n洞府暗通沧海路，楼居何异化城仙。茶香笋美松醪熟，正好山中过禁烟。"
        },
        {
            "标题": "踏莎行（题中仙词卷）",
            "作者": "周密",
            "内容": "结客千金，醉春双玉。旧游宫柳藏仙屋。白头吟老茂陵西，清平梦远沈香北。\n\n玉笛天津，锦囊昌谷。春红转眼成秋绿。重翻花外侍儿歌，休听酒边供奉曲。"
        },
        {
            "标题": "探芳讯（西泠春感）",
            "作者": "周密",
            "内容": "步晴昼。向水院维舟，津亭唤酒。叹刘郎重到，依依谩怀旧。东风空结丁香怨，花与人俱瘦。甚凄凉，暗草沿池，冷苔侵甃。\n\n桥外晚风骤。正香雪随波，浅烟迷岫。废苑尘梁，如今燕来否。翠云零落空堤冷，往事休回首。最消魂，一片斜阳恋柳。"
        },
        {
            "标题": "糖多令",
            "作者": "周密",
            "内容": "丝雨织莺梭。浮钱点细荷。燕风轻、庭宇正清和。苔面唾茸堆绣径，春去也、奈春何。\n\n宫柳老青蛾。题红隔翠波。扇鸾孤、尘暗合欢罗。门外绿阴深似海，应未比、旧愁多。"
        },
        {
            "标题": "题小李将军著色山水",
            "作者": "周密",
            "内容": "群山积古翠，空谷满白云。远溜从何来，飞玉声磤磤。\n东风入千岩，花雨红缤纷。何人卜深隐，结屋苍崖垠。\n浩然山林思，高谢朝市氛。咏歌归来篇，赘甚钟山文。"
        },
        {
            "标题": "西江月（荼コ阁春赋）",
            "作者": "周密",
            "内容": "花气半侵云阁，柳阴近隔春城。画阑明月按瑶筝。醉倚满身芳影。\n\n翠格素虬晴雪，锦笼紫凤香云。东风吹玉满闲庭。二十四帘春靓。"
        },
        {
            "标题": "程仪父求石鼓文作歌赠之",
            "作者": "周密",
            "内容": "宣王东征猎岐下，颂美声诗足雄诧。神模鬼划不可名，斯冰后出何为者。\n日皴雪剥三千年，绝无仅有争流传。龙鳞凤咮敢求备，颂秦诅楚难参肩。\n退之倔强少假借，咄咄誇奇补风雅。逸诗阙史不可知，要为吉日车攻亚。\n宣和内府辑众珍，毡韬驼负填泥金。昆明夜半经劫火，六丁下取无由寻。\n醉翁集古一千卷，此碣居然膺首选。菖蒲土炭嗜不同，知味几人尝鼎脔。\n我生癖古亦太痴，订音考义忘寒饥。君今迂缓尤可笑，不宝金帛求残碑。\n感君此意何敢靳，妙处难言君自领。丈夫意气当相期，会勒奇勋上钟鼎。"
        },
        {
            "标题": "挽顾徵君",
            "作者": "周密",
            "内容": "白发苍眉古典刑，著书未省出山扃。尝从康节传三易，颇效河汾续五经。\n方喜朝颁遗逸诏，忽闻月犯少微星。大书谁草徂徕传，丰碣新添贞曜铭。"
        },
        {
            "标题": "潇湘八景 其八 渔村晚照",
            "作者": "周密",
            "内容": "潇湘二水波相连，鱼梁蟹舍西风前。斜阳两岸山紫翠，村村网罟悬秋烟。\n渔家钓水无徵税，日日得鱼供晚醉。世尘不到一丝边，中有唐虞千古意。"
        },
        {
            "标题": "杼山闻鹃",
            "作者": "周密",
            "内容": "溪上谁哦柳恽蘋，杼山斜日飏花尘。杜鹃只管催春去，不信东风老得人。"
        },
        {
            "标题": "闻鹃",
            "作者": "周密",
            "内容": "帝魂应识少陵忧，十二山高万里愁。一自海棠妖血染，玉垣移治在渝州。"
        },
        {
            "标题": "问梅北山",
            "作者": "周密",
            "内容": "风行万里道，冰落千仞渊。草木凘欲尽，寂寂无华妍。\n彼美含章姿，炯炯方孤鶱。始知春风心，元在天地先。\n六阴忽已复，生意森无边。因之得道妙，花与诗俱玄。"
        },
        {
            "标题": "玲珑四犯（戏调梦窗）",
            "作者": "周密",
            "内容": "波暖尘香，正嫩日轻阴，摇荡清昼。几日新晴，初展绮枰纹绣。年少忍负韶华，尽点断、艳歌芳酒。看翠帘、蝶舞蜂喧，催趁禁烟时候。\n\n杏腮红透梅钿皱。燕将归、海棠厮句。寻芳较晚，东风约、还在刘郎后。凭问柳陌旧莺，人比似、垂杨谁瘦。倚画阑无语，春恨远、频回首。"
        },
        {
            "标题": "吴季子墓阙",
            "作者": "周密",
            "内容": "百世人传十字碑，春秋圣笔著褒辞。龟趺十丈知何用，徒使刘叉笑退之。"
        },
        {
            "标题": "枕上",
            "作者": "周密",
            "内容": "一棂霜月一篝灯，残梦新诗两不成。唤醒少年湖海意，五更枕上听潮声。"
        },
        {
            "标题": "秋夕怀",
            "作者": "周密",
            "内容": "露草寒螀夜夜愁，病怀无语独惊秋。二千里外今宵月，谁倚西风十二楼。"
        },
        {
            "标题": "西塍秋日即事",
            "作者": "周密",
            "内容": "络纬声声织夜愁，酸风吹雨水边楼。堤杨脆尽黄金线，城里人家未觉秋。"
        },
        {
            "标题": "西江月（怀剡）",
            "作者": "周密",
            "内容": "万壑千岩剡曲，朝南暮北樵中。江潭杨柳几东风。犹忆当年手种。\n\n鬓雪愁侵秋绿，容华酒借春红。非非是是总成空。金谷兰亭同梦。"
        },
        {
            "标题": "西江月（拟花翁）",
            "作者": "周密",
            "内容": "情缕红丝冉冉，啼花碧袖荧荧。迷香双蝶下庭心。一行愔愔帘影。\n\n北里红红短梦，东风雁雁前尘。称消不过牡丹情。中半伤春酒病。"
        },
        {
            "标题": "花朝溪上有感昔游 其二",
            "作者": "周密",
            "内容": "画舫笙箫张水嬉，小红娇翠斗新眉。多情赖有河桥柳，犹认当年杜牧之。"
        },
        {
            "标题": "露华（次张B634云韵）",
            "作者": "周密",
            "内容": "暖消蕙雪，渐水纹漾锦，云淡波溶。岸香弄蕊，新枝轻袅条风。次第燕归将近，爱柳眉、桃靥烟浓。鸳径小，芳屏聚蝶，翠渚飘鸿。\n\n六桥旧情如梦，记扇底宫眉，花下游骢。选歌试舞，连宵恋醉珍丛。怕里早莺啼醒，问杏钿、谁点愁红。心事悄，春娇又入翠峰。"
        },
        {
            "标题": "次魏川联句韵",
            "作者": "周密",
            "内容": "丹砂何日化黄金，衣上秋尘积渐深。生意无边观草色，春风有约到梅心。\n白头自感华年瑟，俗耳谁听太古琴。联句定知思孟简，溪边因寄采蘋吟。"
        },
        {
            "标题": "仙霞岭次徐意一参政韵",
            "作者": "周密",
            "内容": "不知天已近，但觉众山微。世道古来险，客行何日归。\n旧游青鬓改，故国白云飞。今日重登眺，悠然悟昨非。"
        },
        {
            "标题": "湘夫人画卷",
            "作者": "周密",
            "内容": "一幅春冰写九歌，就中愁绝是湘娥。不知脩竹疏疏外，此去苍梧路几多。"
        },
        {
            "标题": "潇湘八景 其三 山市晴岚",
            "作者": "周密",
            "内容": "黄陵庙前湘竹春，鼓声坎坎迎送神。包茶裹盐作小市，鸡鸣犬吠东西邻。\n卖薪博米鱼换酒，几处青帘扶醉叟。趁虚人散渡船闲，一抹晴烟隔高柳。"
        },
        {
            "标题": "对月吟效白体",
            "作者": "周密",
            "内容": "前宵有酒无月明，昨宵有月樽无酒。世间二美尚难并，万事纷纷复何有。\n有酒无月醉不成，有月无酒月笑人。今宵月好酒亦好，举酒属月酬青春。\n青春难留月易缺，月下高歌天地阔。开樽对月月入樽，只愁醉杀樽中月。"
        },
        {
            "标题": "宿感慈僧舍",
            "作者": "周密",
            "内容": "刻刻数残更，依依梦未成。不堪孤客耳，当此万蛩声。\n霜叶矜秋色，风林碎月明。旅怀多自感，景物况关情。"
        },
        {
            "标题": "琵琶",
            "作者": "周密",
            "内容": "曾闻贺老说当年，玉轴东风四百弦。宝结飏春莺语滑，香槽抱月凤心圆。\n荻花江上逢商妇，杨柳湾头见小怜。莫向樽前弹怨曲，青衫白发易凄然。"
        },
        {
            "标题": "赋养拙园桐丘",
            "作者": "周密",
            "内容": "诛茅得奇赏，结石成岑崟。曲折行青蛇，只尺藏幽深。\n兰风与桂露，芬郁云崖阴。湖山不待招，秀色窥青林。\n怡颜一舒啸，万象供登临。永歌逍遥游，静悦吾伊吟。\n荣枯验草木，飞跃观鱼禽。老桐被天风，吹作太古音。\n何劳出庭户，一笑会我心。居然悟天籁，毋事弦吾琴。"
        },
        {
            "标题": "忆旧游（落梅赋）",
            "作者": "周密",
            "内容": "念芳钿委路，粉浪翻空，谁补春痕。伫立伤心事，记宫檐点鬓，候馆沾襟。东君护香情薄，不管径云深。叹金谷楼危避风台浅，消瘦飞琼。\n\n梨云已成梦，谩蝶恨凄凉，人怨黄昏。捻残枝重嗅，似徐娘虽老，犹有风情。不禁许多芳思，青子渐成阴。怕酒醒歌阑，空庭夜月羌管清。"
        },
        {
            "标题": "烈帝庙",
            "作者": "周密",
            "内容": "英风千载后，溪上有遗祠。异鹊巢神桧，灵鼋集庙池。\n烟云昏古像，苔藓蚀丰碑。细把图经考，孤忠事更奇。"
        },
        {
            "标题": "逸人居",
            "作者": "周密",
            "内容": "避俗入山居，孤云意自如。养丹文武火，插架古今书。\n岁酿常千石，朝飧止一蔬。畏人知住所，草径不曾锄。"
        },
        {
            "标题": "重游孤山有感二首 其二",
            "作者": "周密",
            "内容": "年年云木长苍苔，瀛屿春寒鹤不来。千尺粉垣围苑树，野梅今日是官梅。"
        },
        {
            "标题": "月下闻笙次赵元父韵",
            "作者": "周密",
            "内容": "碧桃花外听缑笙，袅袅馀音度月明。风静啭春莺出谷，夜深警露鹤传更。\n十三簧冷参差影，廿四栏高缥缈声。愁想嵩山归未得，醉魂清绝梦难成。"
        },
        {
            "标题": "幽居春晚",
            "作者": "周密",
            "内容": "幽栖尘不到吟边，闲爱抄书静爱禅。墨本双钩临曲水，素琴三叠忆斜川。\n笋簪雨足初抽玉，柳茧春寒未漂绵。病懒不生槐蚁梦，西畴种秫北窗眠。"
        },
        {
            "标题": "吴中与友人别",
            "作者": "周密",
            "内容": "临分生远思，把手重凄然。春别忽秋晚，君归在我先。\n快风生一苇，新月上三弦。回首河桥暮，丹枫夕照边。"
        },
        {
            "标题": "和亲老苍玉洞韵",
            "作者": "周密",
            "内容": "去郭仅数里，岩关忽深秀。人工莫窥测，天巧自成就。\n瑶草覆蓬莱，箭砂藏勾漏。如入万宝山，如坐群玉囿。\n赑屃撑巨鳌，回翔舞飞鹫。肉醉猛虎卧，雷轰懒蛟走。\n远绝人世尘，静阅古今宙。或若赴壑蛇，或如回顾兽。\n喷者如鲸呿，"
        },
        {
            "标题": "明月引",
            "作者": "周密",
            "内容": "皆再和之。会余有西州之恨，因用韵以写幽怀。\n\n舞红愁碧晚萧萧。溯回潮。伫仙桡。风露高寒，飞下紫霞箫。一雁远将千万恨，怀渺渺，翦愁云，风外飘。\n\n酒醒未醒香旋消。采江蓠，吟楚招。清徽芳笔，梅魂冷、月影空描。锦瑟瑶尊，闲度可怜宵。二十四阑愁倚遍，空怅望，短长亭，长短桥。"
        },
        {
            "标题": "月边娇（元夕怀旧）",
            "作者": "周密",
            "内容": "酥雨烘晴，早柳盼颦娇，兰芽愁醒。九街月淡，千门夜暖，十里宝光花影。尘凝步袜，送艳笑、争夸轻俊。笙箫迎晓，翠幕卷、天香宫粉。\n\n少年紫曲疏狂，絮花踪迹，夜蛾心性。戏丛围锦，灯帘转玉，拚却舞勾歌引。前欢谩省。又辇路、东风吹鬓。醺醺倚醉，任夜深春冷。"
        },
        {
            "标题": "小木天次曾昭阳韵",
            "作者": "周密",
            "内容": "弱水蓬莱路，人间隔几千。未知太仓令，何似道山仙。\n草木涵春露，池亭媚晓烟。静参齐物意，小大岂其然。"
        },
        {
            "标题": "读蔡绦杂书有感",
            "作者": "周密",
            "内容": "私史由来不可冯，老奸危国亦危身。赵奢既已明知子，石碏当求义灭亲。\n铁马酿成天宝祸，铜驼空想汴都春。九京未正鞭尸罪，尚欲欺天罔后人。"
        },
        {
            "标题": "沈仁可惠看灯蟹",
            "作者": "周密",
            "内容": "君不见天上妖蟆食天目，怪语空号玉川客。万古何伤明月明，可笑妖蟆终受磔。\n又不见人间痴蝶掩夜灯，焦头烂额恃己能。烹煎不免取奇祸，亏蔽徒取人之憎。\n二虫何知乃至此，飞走不能逃一死。附炎触热正可怜，喘杀人间褦襶子。\n草泥夜黑溪火明，挺矛衷甲方横行。举烽止博褒姒笑，投阱何异长平坑。\n我怜公子本无罪，人之不仁非自致。便为移封到酒泉，唤取曲生同一醉。"
        },
        {
            "标题": "珍珠帘（琉璃帘）",
            "作者": "周密",
            "内容": "宝阶斜转春宵永，云屏敞、雾卷东风新霁。光动万星寒，曳冷云垂地。暗省连昌游冶事，照炫转、荧煌珠翠。难比。是鲛人织就，冰绡渍泪。\n\n独记梦入瑶台，正玲珑透月，琼钩十二。金缕逗浓香，接翠蓬云气。缟夜梨花生暖白，浸潋滟、一池春水。沈醉。归时人在，明河影里。"
        },
        {
            "标题": "征妇怨",
            "作者": "周密",
            "内容": "梦魂夜夜在天涯，连岁音书不到家。万里征人成白骨，春闺犹自卜灯花。"
        },
        {
            "标题": "种花五言",
            "作者": "周密",
            "内容": "花发一朝喜，花落一夕愁。不如不种花，不喜亦不忧。"
        },
        {
            "标题": "次竹窗见寄韵",
            "作者": "周密",
            "内容": "季鹰次第赋归来，底用莼鲈苦苦催。顾我已如无用木，从人自笑不然灰。\n江湖空有忧时叹，朝野应多济世才。不信子牟存阙意，可能全付与衔杯。"
        },
        {
            "标题": "紫霞翁觞客东园列烛花外秋林散影高堂素壁皆粲然李成韦偃寒林画图发新奇于摇落前所未有因作歌以纪之",
            "作者": "周密",
            "内容": "隋园剪綵未足奇，秋林烛彩光参差。龙蛇四壁不可捕，颠张醉墨惊淋漓。\n齐奴金谷珊瑚树，如意击碎光陆离。阿环锦院织绡手，连机隐出千花枝。\n迷楼镜屏照前后，宫钗舞袂相纷披。月中老桂冷轇轕，山河影满玉兔悲。\n江潭无风映云树，水藻漾日浮涟漪。初疑营丘擅工妙，细玩自笑真儿嬉。\n世间无物非幻化，露电泡影何足疑。谁能唤起洪谷子，写此清绝图屏帷。"
        }
    ],
    "对话内容": [
        {
            "Type": "宫廷官场对话",
            "Location": "义乌县令府",
            "Background": "周密在任县令，正与两位官员讨论县内治安问题。周晋的影子在他心中挥之不去，常常提醒他要以公心做事，维护百姓安宁。",
            "Dialogue": "{\n    角色名:县吏甲 \n    动作:(面露忧虑，搓手不已)\n    讲话:启禀周令，近日县内治安日渐不宁，盗贼横行，百姓苦不堪言，若不迅速处理，恐怕民心动荡，难以安宁。您以公心立志，务必想法设法，整顿治安，方可让民众安居乐业。请问，您对此有何高见？\n}\n{\n    角色名:周密 \n    动作:(微微叹息，神情坚定)\n    讲话:仆以为，治安之事，岂可掉以轻心。治安乃国之根本，民之安宁，亦为我之责。吾父周晋常教诲，公心为先，务必倾听百姓之声，方能明了其疾苦。此番，首先应当加强巡逻，增设岗哨，务必让每一位县民都能感受到安全之感。同时，仆亦愿施行宽政，以德治人，尽量宽容少犯，给以改过之机，方能让百姓心悦诚服。若以严刑峻法，恐将引发怨恨，反而难以安宁。然则，若能借此机会与百姓沟通，晓以利害，或可得其共鸣。如此，方能实现治安之根本。\n}"
        },
        {
            "Type": "诗词戏剧对话",
            "Location": "月下雅集",
            "Background": "周密与赵孟𫖯、谢翱等友人相聚，酒酣之际，周密即兴吟诵新作《观潮》，引得众人共襄盛举，互相唱和，气氛热烈。",
            "Dialogue": "{\n    角色名:赵孟𫖯 \n    动作:(举杯邀饮，笑吟吟)\n    讲话:周兄，今宵月明，酒香四溢，何不共吟一首，畅叙诗情？\n}\n{\n    角色名:周密 \n    动作:(微微一笑，提笔作诗)\n    讲话:既然有友共襄盛举，仆自当应命。今夜月下，潮涌东江，正是《观潮》之时，愿与君共吟：浙江之潮，天下之伟观也。自既望以至十八日为盛。方其远出海门，仅如银线；既而渐近，则玉城雪岭际天而来，大声如雷霆，震撼激射，吞天沃日，势极雄豪。\n}"
        },
        {
            "Type": "书信交流",
            "Location": "周密书斋",
            "Background": "周密收到远方友人戴表元的信，信中提到他的新作《草窗词》，周密心中感慨万千，决定回信以表祝贺，并附上自己的新作诗篇。",
            "Dialogue": "{\n    角色名:戴表元 \n    动作:(手握信笺，面带笑容)\n    讲话:周兄，最近听闻您新作《草窗词》颇具风华，愚以为，您定是倾注了不少心血，令人十分期待。\n}\n{\n    角色名:周密 \n    动作:(握笔沉思，语气温和)\n    讲话:多谢表元所言，仆在书斋中确实借此春日之景，思绪荡漾，写下了几篇词作，然则词之灵动，终属天意，非我所能。今夜我将回信给您，且附上新作，望能得到您的指导。唯愿所作之词，能与您共鸣，互勉之效，实乃仆之所求。\n}"
        },
        {
            "Type": "家庭市井对话",
            "Location": "长兴州街头",
            "Background": "周密与邻居闲聊，提及自己的儿子周广在读书，邻居赞美周广聪慧，周密暗自欣慰，表示要为儿子创造更好的学习环境。",
            "Dialogue": "{\n    角色名:邻居甲 \n    动作:(微笑着，向周密打招呼)\n    讲话:周令，听闻令郎周广博学多才，确实令人刮目相看。可否分享一下他最近的学习情况？\n}\n{\n    角色名:周密 \n    动作:(微微一笑，目光柔和)\n    讲话:多谢邻居夸赞，周广自幼聪慧，然则学习之道，非止于聪慧，尤需勤奋和毅力。仆常常告诫他，书中自有黄金屋，书中自有颜如玉，唯有静心读书，方能成才。仆亦会竭尽所能，营造良好的学习环境，助他在学海中遨游，早日成才，报效国家。\n}"
        },
        {
            "Type": "宫廷官场对话",
            "Location": "朝堂之上",
            "Background": "周密以义乌县令之身份，前往朝堂，汇报当地赋税和民生情况，得到皇帝的赞赏，心中暗自得意，感受到为民服务的荣耀。",
            "Dialogue": "{\n    角色名:朝臣甲 \n    动作:(恭敬地，手捧卷宗)\n    讲话:周令，关于义乌的赋税和民生情况，您可否向陛下作详细汇报？\n}\n{\n    角色名:周密 \n    动作:(昂首挺胸，神情自信)\n    讲话:启禀陛下，本县赋税征收有序，民生状况良好。百姓安居乐业，正是我等所盼。惟愿朝廷多加关注于地方事务，若能给予更多的支持，仆自当进一步努力，施行宽政，造福于民。唯愿陛下明鉴，冀为国家的繁荣，尽绵薄之力。\n}"
        },
        {
            "Type": "诗词戏剧对话",
            "Location": "吴兴的园林",
            "Background": "周密与友人戴表元游玩于园中，周密即兴作诗，表达对春日景色的赞美，戴表元则对其词句赞不绝口，二人情谊愈加深厚。",
            "Dialogue": "{\n    角色名:戴表元 \n    动作:(轻声吟诵，神情陶醉)\n    讲话:周兄，今夜桃花盛开，正合您那首新作，您可否为我们吟诵一番？\n}\n{\n    角色名:周密 \n    动作:(微微一笑，朗声吟诵)\n    讲话:既然表元所请，仆定不敢推辞。吾之新作，正是《草窗词》，愿与诸君共赏：春日赏花，白桃绽放，芳香四溢，令人心旷神怡。想起往昔游历，便是此时此景，愿流连忘返，共度良宵。\n}"
        },
        {
            "Type": "书信交流",
            "Location": "周密书斋",
            "Background": "周密写信给文友陆心源，分享自己的著作《齐东野语》心得，期待对方的反馈，希望能借此增进彼此的学术交流。",
            "Dialogue": "{\n    角色名:陆心源 \n    动作:(捧书而来，神情期待)\n    讲话:周兄，近日可有新作？仆常常期待您的佳作，愿与您共研讨。\n}\n{\n    角色名:周密 \n    动作:(握笔思考，语气坚定)\n    讲话:近日仆所撰《齐东野语》，已然完成，愿寄与君共品。此书所言，皆为真情实感，望能得到君之指教，互勉于诗词之道，增进彼此的学术交流，实乃仆之所愿。\n}"
        },
        {
            "Type": "家庭市井对话",
            "Location": "长兴州家中",
            "Background": "周密在家中与妻子讨论家庭开支，提及要节俭，力求供周广读书，妻子则表示理解，二人相互支持，共同为儿子的前途努力。",
            "Dialogue": "{\n    角色名:妻子 \n    动作:(关切地，轻声询问)\n    讲话:周令，您近日忙于公事，不知家庭开支是否有所紧张？\n}\n{\n    角色名:周密 \n    动作:(微微一笑，摇头示意)\n    讲话:无需担忧，仆会尽量节俭，力求为周广创造一个良好的学习环境。家中虽不富裕，但仆与您同心协力，为儿子的前途而努力，愿为他铺就一条光明之路。唯愿他能早日成才，回报于我等，便是最大的安慰。\n}"
        },
        {
            "Type": "诗词戏剧对话",
            "Location": "长兴州的茶馆",
            "Background": "周密与友人王沂孙相聚，饮茶吟诗，谈论诗词的意境，二人对未来的憧憬和对过往的回忆交织在一起，感慨流逝的时光。",
            "Dialogue": "{\n    角色名:王沂孙 \n    动作:(端茶而坐，神情放松)\n    讲话:周兄，今宵月明，何不共品茶，畅谈诗词之趣？\n}\n{\n    角色名:周密 \n    动作:(轻松应对，微微点头)\n    讲话:既然如此，仆自当随意。春光明媚，月色皎洁，正是品茶吟诗之佳时。最近仆所作《江楼晚眺》，正是对过往岁月的追忆，愿与君共赏，畅谈此中乐趣，感怀岁月流逝，愿共同探讨诗词之美，共同追求那一份心灵的宁静。\n}"
        },
        {
            "Type": "宫廷官场对话",
            "Location": "元朝皇宫",
            "Background": "周密受邀进宫，和皇帝讨论关于文化事业的重视，皇帝赞赏其对文学艺术的贡献，周密则表示将继续努力，为国家的文化繁荣尽力。",
            "Dialogue": "{\n    角色名:皇帝 \n    动作:(端坐龙椅，威仪赫赫)\n    讲话:周密，听闻你在义乌县的文化事业上颇有建树，现如今，如何看待国家文化的繁荣？\n}\n{\n    角色名:周密 \n    动作:(恭敬地，微微低头)\n    讲话:启禀陛下，吾以为文化乃国之根本，民之精神所依。若国家能重视文化事业，必能让百姓安居乐业，心怀梦想。仆愿意在文学艺术上继续贡献力量，助力国家的文化繁荣，唯愿陛下惠及宽仁，以待后之盛世。"
        }
    ]
}