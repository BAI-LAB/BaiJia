{
    "基本信息": {
        "姓名": "萨都剌",
        "性别": "男",
        "出生年份": "未详",
        "死亡年份": "未详",
        "享年": "未详",
        "朝代": "元",
        "家庭区分": "未详"
    },
    "亲属关系": [],
    "其他关系": [],
    "入仕信息": [],
    "别名信息": [],
    "任职信息": [
        {
            "官职": "南台库子",
            "起始年份": "1344",
            "结束年份": "未详",
            "任职方式": "正授",
            "任职地点": NaN
        }
    ],
    "地理信息": [],
    "著述信息": [],
    "社会区分": [],
    "机构情况": [],
    "经历事件信息": [],
    "财富情况": [],
    "个人简介": [
        "萨都剌（约1272—1355）元代诗人、画家、书法家。字天锡，号直斋。回族（一说蒙古族）。其先世为西域人，出生于雁门（今山西代县），泰定四年进士。授应奉翰林文字，擢南台御史，以弹劾权贵，左迁镇江录事司达鲁花赤，累迁江南行台侍御史，左迁淮西北道经历，晚年居杭州。萨都剌善绘画，精书法，尤善楷书。有虎卧龙跳之才，人称燕门才子。他的文学创作，以诗歌为主，诗词内容，以游山玩水、归隐赋闲、慕仙礼佛、酬酢应答之类为多，思想价值不高。萨都剌还留有《严陵钓台图》和《梅雀》等画，现珍藏于北京故宫博物院。 ► 萨都剌的诗文(424篇)"
    ],
    "诗词文章内容": [
        {
            "标题": "念奴娇·登石头城次东坡韵",
            "作者": "萨都剌",
            "内容": "石头城上，望天低吴楚，眼空无物。指点六朝形胜地，惟有青山如壁。蔽日旌旗，连云樯橹，白骨纷如雪。一江南北，消磨多少豪杰。寂寞避暑离宫，东风辇路，芳草年年发。落日无人松径里，鬼火高低明灭。歌舞尊前，繁华镜里，暗换青青发。伤心千古，秦淮一片明月！"
        },
        {
            "标题": "上京即事",
            "作者": "萨都剌",
            "内容": "牛羊散漫落日下，野草生香乳酪甜。卷地朔风沙似雪，家家行帐下毡帘。"
        },
        {
            "标题": "小阑干·去年人在凤凰池",
            "作者": "萨都剌",
            "内容": "去年人在凤凰池，银烛夜弹丝。沉水香消，梨云梦暖，深院绣帘垂。今年冷落江南夜，心事有谁知。杨柳风柔，海棠月淡，独自倚阑时。"
        },
        {
            "标题": "燕姬曲",
            "作者": "萨都剌",
            "内容": "燕京女儿十六七，颜如花红眼如漆。兰香满路马尘飞，翠袖笼鞭娇欲滴。春风驰荡摇春心，锦筝银烛高堂深。绣衾不暖锦鸳梦，紫帘垂雾天沉沉。芳年谁惜去如水，春困著人倦梳洗。夜来小雨润天街，满院杨花飞不起。"
        },
        {
            "标题": "木兰花慢·彭城怀古",
            "作者": "萨都剌",
            "内容": "古徐州形胜，消磨尽，几英雄。想铁甲重瞳，乌骓汗血，玉帐连空。楚歌八千兵散，料梦魂，应不到江东。空有黄河如带，乱山回合云龙。汉家陵阙起秋风，禾黍满关中。更戏马台荒，画眉人远，燕子楼空。人生百年如寄，且开怀，一饮尽千钟。回首荒城斜日，倚栏目送飞鸿。"
        },
        {
            "标题": "芙蓉曲",
            "作者": "萨都剌",
            "内容": "秋江渺渺芙蓉芳，秋江女儿将断肠。绛袍春浅护云暖，翠袖日暮迎风凉。鲤鱼吹浪江波白，霜落洞庭飞木叶。荡舟何处采莲人，爱惜芙蓉好颜色。"
        },
        {
            "标题": "彭城杂咏",
            "作者": "萨都剌",
            "内容": "雪白杨花扑马头，行人春尽过徐州。夜深一片城头月，曾照张家燕子楼。"
        },
        {
            "标题": "过高邮射阳湖",
            "作者": "萨都剌",
            "内容": "飘萧树梢风，淅沥湖上雨。不见打鱼人，菰浦雁相语。"
        },
        {
            "标题": "满江红·金陵怀古",
            "作者": "萨都剌",
            "内容": "六代豪华，春去也、更无消息。空怅望，山川形胜，已非畴昔。王谢堂前双燕子，乌衣巷口曾相识。听夜深、寂寞打孤城，春潮急。思往事，愁如织。怀故国，空陈迹。但荒烟衰草，乱鸦斜日。玉树歌残秋露冷，胭脂井坏寒螀泣。到如今、只有蒋山青，秦淮碧！"
        },
        {
            "标题": "次韵登凌歊台",
            "作者": "萨都剌",
            "内容": "山势如龙去复回，闲云野望护重台。离宫夜有月高下，辇路日无人往来。春色不随亡国尽，野花只作旧时开。断碑衰草荒烟里，风雨年年上绿苔。"
        },
        {
            "标题": "上京即事",
            "作者": "萨都剌",
            "内容": "紫塞风高弓力强，王孙走马猎沙场。呼鹰腰箭归来晚，马上倒悬双白狼。"
        },
        {
            "标题": "越台怀古",
            "作者": "萨都剌",
            "内容": "越王故国四围山，云气犹屯虎豹关。铜兽暗随秋露泣，海鸦多背夕阳还。一时人物风尘外，千古英雄草莽间。日暮鹧鸪啼更急，荒台丛竹雨斑斑。"
        },
        {
            "标题": "秋词",
            "作者": "萨都剌",
            "内容": "清夜宫车出建章，紫衣小队两三行。石阑干畔银灯过，照见芙蓉叶上霜。"
        },
        {
            "标题": "游铁塔寺",
            "作者": "萨都剌",
            "内容": "江南地僻繁华盛，古寺巍然铁塔存。金屋月梅横夜雨，铜驼露草泣秋原。\n六朝王气人何在，几度悲风铃自喧。尚有他年旧时字，摩挲一半没苔痕。"
        },
        {
            "标题": "春日登北固多景楼录奉即休长老二首 其一",
            "作者": "萨都剌",
            "内容": "醉拍阑干起白鸥，登临不尽古今愁。六朝人物空流水，三国江山独倚楼。\n秃发凉风吹木叶，孤城落日下帘钩。海门不管兴亡事，犹送春潮打石头。"
        },
        {
            "标题": "雨伞",
            "作者": "萨都剌",
            "内容": "开如轮，合如束，剪纸调膏护秋竹。日中荷叶影亭亭，雨里芭蕉声簌簌。\n晴天却阴雨却晴，二天之说诚分明。但操大柄常在手，覆尽东西南北行。"
        },
        {
            "标题": "满江红 金陵怀古",
            "作者": "萨都剌",
            "内容": "六代繁华，春去也、更无消息。空怅望、山川形胜，已非畴昔。\n王谢堂前双燕子，乌衣巷口曾相识。听夜深、寂寞打孤城，春潮急。"
        },
        {
            "标题": "过高邮射阳湖杂咏 其八",
            "作者": "萨都剌",
            "内容": "捕鱼湖中水，卖鱼城市里。夫妇一叶舟，白头共生死。"
        },
        {
            "标题": "元统乙亥",
            "作者": "萨都剌",
            "内容": "春到人间才十日，东风先过玉川家。紫薇书寄斜封印，黄阁香分上赐茶。\n秋露有声浮薤叶，夜窗无梦到梅花。清风两腋归何处？直上三山看海霞。"
        },
        {
            "标题": "秋日池上",
            "作者": "萨都剌",
            "内容": "顾兹林塘幽，消此闲日永。飘风乱萍踪，落叶散鱼影。天清晓露凉，秋深藕花冷。有怀无与言，独立心自省。"
        },
        {
            "标题": "登乐陵台倚梧桐望月有怀南台李御史艺七夕后一日也",
            "作者": "萨都剌",
            "内容": "凉风吹堕梧桐叶，泻下泠泠露华白。乐陵台上悄无人，独倚梧桐看明月。\n月高当午桐阴直，不觉衣沾露华湿。此时却忆在金陵，酒醒江楼听吹笛。"
        },
        {
            "标题": "王孙曲",
            "作者": "萨都剌",
            "内容": "内家楚楚诸王孙，白马金鞍耀晴日。尊前细乐耳厌闻，世上閒愁生不识。\n宫袍裁成五色云，珍珠簇就双龙纹。衣裳光彩照暮春，红靴著地轻无尘。\n翠楼珠箔玉钩挂，肠断宫腰无一把。海棠花下昼闻莺，太液池边春洗马。\n千枝万枝桃杏红，花枝飘香薰酒中。归来月落酒未醒，有诏早入明光宫。"
        },
        {
            "标题": "长门秋漏",
            "作者": "萨都剌",
            "内容": "上壶注水水缕明，中壶激箭移银星。铜龙宛转吐余毒，闷杀长门不寝人。\n情云心上如火色，泪涛湿透银蟾白。三百六旬尚可支，二十五声消不得。\n何人夜扣相如扉，千金买赋成何迟。男儿酒后多情思，此意文君知不知。"
        },
        {
            "标题": "题吕城葛观",
            "作者": "萨都剌",
            "内容": "吕公城下葛仙家，洞府春深锁暮霞。过客不知天畔月，小风吹落凤仙花。"
        },
        {
            "标题": "金陵道中遇雨寄功父光国五首 其五",
            "作者": "萨都剌",
            "内容": "梦想江南今日到，肩舆过处落花风。行人五月金陵道，石竹花开白雨中。"
        },
        {
            "标题": "京口城南次集 其二",
            "作者": "萨都剌",
            "内容": "雨深绿叶樱桃肥，日长青草蝴蝶飞。江南三月春欲尽，白马王孙游不归。"
        },
        {
            "标题": "宫词",
            "作者": "萨都剌",
            "内容": "骏马骄嘶懒著鞭，晚凉骑过御楼前。宫娥不识中书令，借问谁家美少年。"
        },
        {
            "标题": "题二宫人琴壶图",
            "作者": "萨都剌",
            "内容": "行云留影雪弄香，藕丝织翠芙蓉裳。春风拂拂兰蕙芳，金殿不锁双鸳鸯。\n冰弦素手弹凤凰，玉壶投矢声玎珰。花落无人春寂寂，侍女空抱琵琶泣。\n谁知绝代有佳人，不解倾城与倾国。笙歌别院留春住，婵娟千古蛾眉妒。\n却笑长门闭阿娇，黄金好买相如赋。"
        },
        {
            "标题": "对客",
            "作者": "萨都剌",
            "内容": "石榴花开光照屋，胡桃叶大阴满帘。焚香终日对客坐，时有白云来纤纤。"
        },
        {
            "标题": "宿陵口寺",
            "作者": "萨都剌",
            "内容": "西风落叶陵口寺，薄暮钟声送夕阳。酒醒不知过夜半，开门满地月如霜。"
        },
        {
            "标题": "元统乙亥余录囚至沧州坐清风楼",
            "作者": "萨都剌",
            "内容": "晋代繁华地，如今有此楼。暮云连海溆，明月满沧州。\n归鸟如云过，飞星拂瓦流。城南秋水尽，寂寞采莲舟。"
        },
        {
            "标题": "送人之渐东",
            "作者": "萨都剌",
            "内容": "我还京口去，君入浙东游。风雨孤舟夜，关河两鬓秋。出江吴水尽，接岸楚山稠。明日相思处，惟登北固楼。"
        },
        {
            "标题": "酹江月 任御史有约不至",
            "作者": "萨都剌",
            "内容": "秦淮晓发，挂云帆十丈，天风如箭。一碧湖光三十里，落日水平天远。系马维舟，买鱼沽酒，杨柳人家店。轻寒袭袂，淮南春色犹浅。几度暮鼓晨钟，南来北去，游子心□倦。芳草萋萋天际绿，怅望故人应转。翠袖偎香，锦筝弹月，何处相留恋。有人独自，灯花深夜频翦。"
        },
        {
            "标题": "登乐陵台倚梧桐望月有怀南台李御史艺，七夕",
            "作者": "萨都剌",
            "内容": "凉风吹堕梧桐月，泻水泠泠露华白。乐陵台上悄无人，独倚梧桐看明月。月高当午桐阴直，不觉衣沾露华湿。此时却忆在金陵，酒醒江楼听吹笛。"
        },
        {
            "标题": "送南台察院史马允中台",
            "作者": "萨都剌",
            "内容": "御史台郎书上考，彩衣归慰日相亲。风烟驿路江天晓，灯火船窗雪夜春。\n幕府十年心似水，京华三月马如尘。此时应有寻君处，日到松厅莫厌频。"
        },
        {
            "标题": "过高邮射阳湖",
            "作者": "萨都剌",
            "内容": "秋风吹白波，秋雨鸣败荷。平湖三十里，过客感秋多。"
        },
        {
            "标题": "初夏淮安道中",
            "作者": "萨都剌",
            "内容": "鱼虾泼泼初出网，梅杏青青已著枝。满树嫩晴春雨歇，行人四月过准时。"
        },
        {
            "标题": "游会仙宫",
            "作者": "萨都剌",
            "内容": "霏霏凉露湿瑶台，半夜吹箫月下来。山外春风将雨过，满庭撩乱碧桃开。"
        },
        {
            "标题": "卜算子 泊吴江夜见孤雁",
            "作者": "萨都剌",
            "内容": "明月丽长空，水净秋宵永。悄无鸟鹊向南飞，但见孤鸿影。自离边塞路，偏耐江波静。西风鸣宿梦魂单，霜落蒹葭冷。"
        },
        {
            "标题": "游长干寺",
            "作者": "萨都剌",
            "内容": "秦淮河上长干寺，松柏萧萧云日鲜。故堠尚存铜雀瓦，断碑犹载晋朝年。\n石坛幡影风吹动，辇路砖花雨滴穿。惟有长廊旧时月，几回缺后几回圆。"
        },
        {
            "标题": "竹枝词",
            "作者": "萨都剌",
            "内容": "湖上美人弹玉筝，小莺飞度绿窗楞。沈郎虽病多情在，倦倚屏山不厌听。"
        },
        {
            "标题": "忆江南",
            "作者": "萨都剌",
            "内容": "鬓未银，东风早挂冠。侑词图、乡称人瑞，度蓬瀛、仙祝灵丹。\n绕膝舞斓斑。"
        },
        {
            "标题": "赠弹筝者",
            "作者": "萨都剌",
            "内容": "银甲弹冰五十弦， 海门风急雁行偏。故人情怨知多少， 扬子江头月满船。"
        },
        {
            "标题": "忆江南",
            "作者": "萨都剌",
            "内容": "天喉舌，尚书老布衣。向璇穹、尝扶日出，卷珠箔、闲看云飞。\n成全今古稀。"
        },
        {
            "标题": "酹江月",
            "作者": "萨都剌",
            "内容": "金陵王气，绕道人丹室，紫霞红雾。一夜神光雷电转，江左云龙飞去。\n翠辇金舆，绮窗朱户，总是神游处。至今花草，承恩犹带风雨。"
        },
        {
            "标题": "次韵与德明小友 其一",
            "作者": "萨都剌",
            "内容": "烟雨短篷水口，人家乱石山前。送别莫忘今日，相逢知在何年。"
        },
        {
            "标题": "题四时宫人图四首 其四",
            "作者": "萨都剌",
            "内容": "锦屏三面围绣床，沈香椅上凤褥光。美人端坐袖双手，临眉半蹙愁夜长。\n椅后一女摇白羽，一女执缨更回顾。一女乌帽金缕衣，玉指纤纤携小女。\n小女手挽大女腰，笑看孔雀双翠翘。\n可怜美人独自坐，翠竹雪响风前梢。"
        },
        {
            "标题": "舟中题画卷",
            "作者": "萨都剌",
            "内容": "两岸好山如画，丹崖翠壁楼台。爱杀南闽风景，小官何日归来。"
        },
        {
            "标题": "次韵与德明小友 其二",
            "作者": "萨都剌",
            "内容": "莫笑风餐水宿，暂离马足车尘。两岸好山送客，一江细雨归人。"
        },
        {
            "标题": "题画",
            "作者": "萨都剌",
            "内容": "绿树阴藏野寺，白云影落溪船。遮却青山一半，只疑僧舍茶烟。"
        },
        {
            "标题": "度闽关二首 其二",
            "作者": "萨都剌",
            "内容": "白云下千峰，尽入怀袖里。振衣度闽关，洒作山下水。\n仰登天无梯，俯视井无底。古来守关人，豪杰存有几。\n寒食百草青，春风吹不起。"
        },
        {
            "标题": "游吴山紫阳庵",
            "作者": "萨都剌",
            "内容": "天风吹我登鳌峰，大山小山石玲珑。赤霞日烘紫玛瑙，白露夜滴青芙蓉。\n飘绡云起穿石屋，石上凉风吹紫竹。挂冠何日赋《归来》，煮茗篝灯洞中宿。"
        },
        {
            "标题": "度闽关二首 其一",
            "作者": "萨都剌",
            "内容": "晓度分水岭，身在云雾中。手扣天上关，声落山下风。\n雷霆走涧壑，神人过虚空。既讶奔丰隆，亦可招祝融。\n顷刻开万象，赤乌飞岭东。"
        },
        {
            "标题": "明皇击梧图",
            "作者": "萨都剌",
            "内容": "华清池头凉思动，绿桐击去朝阳凤。阿环起学飞燕轻，笑唤三郎作供奉。\n羯腔打彻《西凉州》，锦茵蹴踏双鸳钩。彩鸾吟细朱樱破，一叶忽飘天下秋。\n愁声换出铎铃语，三十六宫散秋雨。曲江宫晓清露寒，零乱瑶阶逐风舞。"
        },
        {
            "标题": "题四时宫人图四首 其一",
            "作者": "萨都剌",
            "内容": "紫宫风暖百花香，玉人端坐七宝床。凤凰小架悬夜月，一女侍镜观浓妆。\n背后一女冠乌帽，茶色宫袍靴色皂。手持团扇不动尘，一掬香弯立清晓。\n一女浅步腰半驼，小扇轻扑花间蛾。淡阴桐树一女立，手抱胡床眼转波。\n床头细锁悬金钟，白鹤双飞花影重。词人见此神恍惚，巫山梦里曾相逢。"
        },
        {
            "标题": "快雪轩",
            "作者": "萨都剌",
            "内容": "吴刚粉月成琼屑，洒向人间沃春热。门外青山不得青，刮地东风翻挞末。\n梨花云湿飞难起，晓来化作湘江水。娟娟美人耐高寒，对此心开几千里。\n山阴夜冷沙棠小，归来狂兴犹孤悄。古春吹到矮茅茨，香浮茗椀滋诗脾。"
        },
        {
            "标题": "题四时宫人图四首 其三",
            "作者": "萨都剌",
            "内容": "盆池露冷荷半枯，碧波风细双游鱼。美人坐此碧玉椅，屏山方案碧蟾蜍。\n椅后二女执缨立，案前二女娇滴滴。大女手扶小女腰，小女娇倚大女膝。\n凉风入树落翠槐，秋深不见羊车来。金铃响处吠黄犬，美人笑托芙蓉腮。"
        },
        {
            "标题": "题四时宫人图四首 其二",
            "作者": "萨都剌",
            "内容": "金猊吐烟清昼长，美人坐倚白玉床。蓝衫一女髻垂耳，手持方扇立坐傍。\n一女最小不会妆，高眉短发耀漆光。玉纤绿笋握金剪，柳下轻挽宫人裳。\n金盘玉瓮左右列，红桃碧藕冰雪凉。冰壶之傍立一女，背后随以双白羊。\n手拱金瓶泻水忙，酒翅洒雪惊鸳鸯。鸳鸯得水自双浴，美人抱膝空断肠。"
        },
        {
            "标题": "寒夜闻角",
            "作者": "萨都剌",
            "内容": "野人卧病不得眠，呜呜画角声凄然。黄云隔断塞北月，白雁叫破江南烟。\n山城地冷迫岁暮，野梅雪落溪风颠。长门美人怨春老，新丰逆旅惜年少。\n夜深悲壮声摇天，万瓦月白霜华鲜。野人一夜梦入塞，走马手提铁节鞭。\n髑髅饮酒雪一丈，壮士起舞毡帐前。五更梦醒气如虎，将军何人知在边。"
        },
        {
            "标题": "过岭",
            "作者": "萨都剌",
            "内容": "人生天地间，驰马历大块。行乐须及时，流光逝难再。\n役役功名羁，历历山水迈。伟哉东南区，奇险闽粤最。\n车书四海同，风气一岭界。肩舆度层霄，手棹下急濑。\n四山抱回流，环合如束带。玉井莲叶飘，仰高天作盖。\n倏驰丹峰前，却在紫岭背。微云间烟霞，疏雨洒松桧。\n深林樵牧归，落日山鬼会。雪瀑挂冰帘，林风响天籁。\n石梯驾仙岩，往往遗骨在。瑶草石上生，丹药市中卖。\n巍巍考亭祠，过客祠下拜。溪水自成文，上接洙泗派。\n唤渡云门僧，貌古清可爱。手把青松枝，趺坐溪石罅。\n悬崖虹栈危，插竹渔网晒。山高人蚁旋，下视舟一芥。\n轻舫类飞鳅，宛转乱石隘。峥嵘龙角尖，磊砢鼋首癞。\n槎牙激颓波，出没如水怪。万古槌地雷，三峡泻泙湃。\n峰峦争送迎，奔走万马快。箭过耳生风，开口不暇咳。\n峭壁起冲流，恍若巨鳌戴。山有旧题名，岁久字刻坏。\n岂无姓名存，彷佛年月载。览此前人踪，徒为后人慨。\n天气易寒暄，光阴倏明晦。浩荡三日程，应接千万态。\n会登天柱峰，一览宇宙大。少吐胸中豪，神游八方外。\n题诗赠山灵，清气留胜概。"
        },
        {
            "标题": "送吴寅可",
            "作者": "萨都剌",
            "内容": "青杨吹白花，银鱼跳碧藻。落日江船上，三月淮南道。\n渺渺春水涯，悠悠云树杪。安得快剪刀，江头剪芳草。"
        },
        {
            "标题": "寄王伯循诸公 其三",
            "作者": "萨都剌",
            "内容": "飘飘鹤林僧，布袜青鞋双。长江飞锡渡，海磬鱼龙撞。\n远来作偈别，楚雨鸣秋窗。振锡独归去，天花飞满江。"
        },
        {
            "标题": "采石谩兴",
            "作者": "萨都剌",
            "内容": "谁记将军亡国时，江东父老鬓如丝。古今天堑几千里、南北楼船百万师。\n中国一飞传檄箭，南朝谩有渡江碑。太平到处山如画，暖日晴风飏酒旗。"
        },
        {
            "标题": "寄王伯循诸公 其四",
            "作者": "萨都剌",
            "内容": "微茫扬子桥，细雨湿秋色。小艇载吴姬，摇摇语相接。\n风起布帆高，一往不再得。夜宿广陵城，吹箫怨明月。"
        },
        {
            "标题": "寄王伯循诸公 其五",
            "作者": "萨都剌",
            "内容": "霜高木叶空，江清水花净。离怀江水深，楚女晚妆靓。\n按拍听歌声，点箸行酒令。白露满衣裳，迥野垂斗柄。"
        },
        {
            "标题": "题焦山方丈",
            "作者": "萨都剌",
            "内容": "江风入霜林，寒叶下疏雨。萧萧复萧萧，可听不可数。\n山僧亦好奇，呼童扫行路。何处觅秋声，肩舆入山去。"
        },
        {
            "标题": "寄王伯循诸公 其一",
            "作者": "萨都剌",
            "内容": "木落淮南秋，兰桡泊瓜渚。把酒三人同，江亭看飞雨。\n雨过江色净，妙景发天趣。历历江南山，一一青可数。"
        },
        {
            "标题": "寄王伯循诸公 其二",
            "作者": "萨都剌",
            "内容": "大江涌金光，稳如青莲座。就中有龙宫，人见不敢唾。\n江山万古同，日月片帆过。把酒妙高台，狂歌醉相和。"
        },
        {
            "标题": "过居庸关",
            "作者": "萨都剌",
            "内容": "居庸关，山苍苍，关南暑多关北凉。天门晓开虎豹卧，石鼓昼击云雷张。\n关门铸铁半空倚，古来几多壮士死。草根白骨弃不收，冷雨阴风哭山鬼。\n道傍老翁八十馀，短衣白发扶犁锄。路人立马问前事，犹能历历言丘墟。\n夜来芟豆得戈铁，雨蚀风吹半棱折。\n色消唯带土花腥，犹是将军战时血。\n前年又复铁作门，貔貅万灶如云屯。生者有功挂六印，死者谁复招孤魂？\n居庸关，何峥嵘。上天胡不呼六丁，驱之海外消甲兵。\n男耕女织天下平，千古万古无战争。"
        },
        {
            "标题": "夜泊钓台",
            "作者": "萨都剌",
            "内容": "双崖屹立几千仞，下有一叶之孤舟。繁星乱垂光晔晔，长藤古木风飕飕。\n荒祠幽黑山鬼集，怪石如人水边立。锦峰绣岭云气深，万壑千岩露华滴。\n山僧对话夜未央，不知风露满衣裳。唤船振锡渡江去，林黑无由归上方。\n高寒宇宙无人语，乱石滩声溅飞雨。欲从严子借羊裘，坐待船头山月吐。"
        },
        {
            "标题": "山中怀友 其二",
            "作者": "萨都剌",
            "内容": "天府超群彦，脩材复壮腾。波澜开白昼，羽翼动苍冥。\n弱质悲殊调，明时欲独醒。应怜扬执戟，寂寞太玄经。"
        },
        {
            "标题": "清明游鹤林寺",
            "作者": "萨都剌",
            "内容": "青青杨柳啼乳鸦，满山烂开红白花。小桥流水过古寺，竹篱茅舍通人家。\n潮声卷浪落松顶，骑鹤少年酒初醒。若将何物赏清明，且伴山僧煮新茗。"
        },
        {
            "标题": "再泊钓台次鲜于伯机韵",
            "作者": "萨都剌",
            "内容": "富春山下桐江渡，今古舟车南北路。敢将一片利名心，重宿高人钓游处。\n客星去后无人住，苍山白水还朝暮。沙鸥也解避红尘，见人飞上沧洲去。"
        },
        {
            "标题": "扬帆松江甚驶西望吴诸山快而有作",
            "作者": "萨都剌",
            "内容": "秋风秋水清浮波，片帆送舟如掷梭。篙师绝叫凫雁起，但见流沫翔盘涡。\n汀芦雪舞花婆娑，绿净已消菱与荷。青山蹀躞奔青骡，倏忽过眼千群多。\n放情盍买鲈乡鲈，侑以满酌金叵罗。醉拍铜斗踏浪歌，江行之乐其如何？"
        },
        {
            "标题": "立秋日登乌石山和幕府杨子承韵",
            "作者": "萨都剌",
            "内容": "海国山四围，繁华坐消歇。楼观沉夕阳，鸿雁下秋色。\n水边无丽人，石上多古刻。感此暮归迟，秋露满山白。"
        },
        {
            "标题": "题茅山梅石道士卷",
            "作者": "萨都剌",
            "内容": "华阳洞里罗浮仙，袖携冰雪梅花篇。玉堂道士字一尺，紫清老人诗四联。\n夫何题咏到疏懒，日短天寒岁云晚。独怜空谷有佳人，翠壁丹厓作屏板。\n道人鹤氅颠倒披，芒鞋踏雪夜深归。莫将铁笛山头吹，只恐石裂梅花飞。"
        },
        {
            "标题": "为姑苏陈子平题山居图黄公望作",
            "作者": "萨都剌",
            "内容": "尘途宦游廿年馀，每逢花月满幽居。烟萝荦确走麋鹿，云壑窈窕通樵渔。\n那如隐君不出户，读尽万卷人间书。有生穹壤贵自摅，布韦轩冕奚锱铢。\n便当买山赋归欤，石田老我扶犁锄。"
        },
        {
            "标题": "北上别郑文学",
            "作者": "萨都剌",
            "内容": "朔风吹散鸿雁群，郎君上马气如云。绕街鞭影拂河汉，毳袍貂帽文将军。\n扶桑日出马上见，金鸡一声天下闻。青灯细雨坐官舍，遥忆江南郑广文。"
        },
        {
            "标题": "和韵三茆山呈张伯雨外史",
            "作者": "萨都剌",
            "内容": "碧桃花落蓬莱宫，银屏甲帐围春风。冰帘卷水玉堂静，白露滴月银床空。\n仙人夜酌九霞酒，手握北斗倾尊中。梧枝落影凤凰语，幽韵仿佛临苍穹。\n伐毛洗髓天地老，火鼎夜出芙蓉红。呼龙洞口种瑶草，采药忽遇松间童。\n茆君自骑一虎去，犹闻珂佩声丁东。武华山人三载别，绿袍赤杖苍髯翁。\n淮南江上复相见，落日淡淡天无穷。明朝稽首渡江去，楚水清浅银河通。"
        },
        {
            "标题": "中秋前二夜步至吴江垂虹桥盥漱湖渚而归倚篷望月清兴翛然因成数语",
            "作者": "萨都剌",
            "内容": "万顷太湖风浪静，玻瓈倒浸虹蜺影。瀼瀼露滴金波流，一筇独立秋云冷。\n步回长啸倚篷窗，月华正在青霄顶。"
        },
        {
            "标题": "醉歌行",
            "作者": "萨都剌",
            "内容": "草生金谷韩信饿，古来不独诗人穷。今朝有酒且共醉，明日一饮由天公。\n红楼弟子年二十，饮酒食肉书不识。嗟予识字事转多，家口相煎百忧集。\n乃知聪明能误身，不如愚鲁全天真。百年简宪曾何畏，一日礼法能杀人。\n贤愚千载同一朽，我为君歌君拍手。流芳遣兴不必论，且尽樽前一壶酒。"
        },
        {
            "标题": "终南进士行和李五峰题马麟画钟馗图",
            "作者": "萨都剌",
            "内容": "老日无光霹雳死，玉殿咻咻叫阴鬼。赤脚行天踏龙尾，偷得红莲出秋水。\n终南进士发指冠，绿袍束带乌靴宽。赤口淋漓吞鬼肝，铜声剥剥秋风酸。\n大鬼跳梁小鬼哭，猪龙饥嚼黄金屋。至今怒气犹未消，髯戟参差努双目。"
        },
        {
            "标题": "汉宫早春曲",
            "作者": "萨都剌",
            "内容": "女夷鼓吹招摇东，羲和驭日骑苍龙。金环宝胜晓翠浓，梅花飞入寿阳宫。\n寿阳宫中锁香雾，满面春风吹不去。鞭却灵鳌驾五山，芙蓉夜暖光阑干。\n鸡人一唱晓星起，四野天开春万里。"
        },
        {
            "标题": "送王伯循御史",
            "作者": "萨都剌",
            "内容": "沙头酒尽惜别离，江波日色浮绣衣。清溪柳花白荡荡，白下柳树青依依。\n秋云双骢岭表去，明月一雁燕南飞。曲江水发愿相忆，莫遣鲤鱼音信稀。"
        },
        {
            "标题": "回风波吊孔明先生",
            "作者": "萨都剌",
            "内容": "大江东流日夜白，已矣英雄不堪说。朔风挟雨过江来，犹向矶头溅腥血。\n汉家神气四海摇，奸雄贼子相贪饕。二龙雌雄尚未决，将军战骨如山高。\n先生谋略满怀抱，坐视狂尘不为扫。若非蜀主三顾贤，终只如龙卧南亩。\n仰天一出摧奸锋，纶巾羽扇生清风。许君义气肝胆裂，兵枢尽在掌握中。\n赤壁楼船满江夏，伏剑登坛唯叱咤。忠心耿耿天必从，烈火回风山亦赭。\n可怜一炬功未成，将星已坠西南营。力吹汉水灰未醒，呜呼天命何不平。\n伫立矶头盼吴越，感慨令人生白发。先生虽死遗表存，大义晶晶明日月。"
        },
        {
            "标题": "新夏曲",
            "作者": "萨都剌",
            "内容": "红泣香枯怨流水，夜放箨龙千尺尾。风生宫树晓层层，凉绿一帘收不起。\n烟乾宝鸭白昼清，祝融缓辔行且停。蔷薇花深雾冥冥，碧窗睡起香满肱。"
        },
        {
            "标题": "桃源行题赵仲穆画",
            "作者": "萨都剌",
            "内容": "长城远筑阿房起，黔首驱除若蝼蚁。谁知别有小乾坤，藏在桃花白云里。\n桃花重重间白云，洞门锁住千年春。男耕女织作生业，版籍不是秦家民。\n桑麻鸡犬村村屋，流水门墙映花竹。无端渔父绿蓑衣，带得黄尘入幽谷。\n主人迎客坐茅堂，共话山中日月长。但见花开又花落，岂知世上谁兴亡。\n明朝渔父归城市，回首云山若千里。再来何处觅仙踪？恨满桃花一溪水。"
        },
        {
            "标题": "鬻女谣",
            "作者": "萨都剌",
            "内容": "扬州袅袅红楼女，玉笋银筝响风雨。绣衣貂帽白面郎，七宝雕笼呼翠羽。\n冷官傲兀苏与黄，提笔鼓吻趋文场。平生睥睨纨裤习，不入歌舞春风乡。\n道逢鬻女弃如土。惨澹悲风起天宇。荒村白日逢野狐，破屋黄昏闻啸鬼。\n闭门爱惜冰雪肤，春风绣出花六铢。人誇颜色重金璧，今日饥饿啼长途。\n悲啼泪尽黄河乾，县官县官何尔颜。金带紫衣郡太守，醉饱不问民食艰。\n传闻关陕尤可忧，旱荒不独东南州。枯鱼吐沫泽雁叫，嗷嗷待食何时休。\n汉宫有女出天然，青鸟飞下神书传。芙蓉帐暖春云晓，玉楼梳洗银鱼悬。\n承恩又上紫云车，那知鬻女长欷歔。愿逢昭代民富腴，儿童拍手歌《康衢》。"
        },
        {
            "标题": "高邮阻风",
            "作者": "萨都剌",
            "内容": "离家十日得顺水，不卸蒲帆一千里。忽然今日风打头，寸波寸水逆上流。\n小儿造物不可测，昨日南风今日北。黄郎束手篷下眠，尽日閒看顺水船。\n顺船得势如马走，相望招呼不回首。长风破浪我亦曾，顺逆偶尔非人能。"
        },
        {
            "标题": "练湖曲",
            "作者": "萨都剌",
            "内容": "练湖七月凉雨通，白水荡荡芙蓉红。芙蓉红尽早霜下，鸳鸯飞去何匆匆。\n茜塘女儿弄轻碧，鸣榔声断无消息。清波小藻出银鱼，落日吴山秋欲滴。\n望湖楼上云茫茫，鸟飞不尽青天长。丹阳使者坐白日，小吏开罂宫酒香。\n倚阑半醉风吹醒，万顷湖光落天影。挂冠何日老江南，短褐纶巾上渔艇。"
        },
        {
            "标题": "凌波曲",
            "作者": "萨都剌",
            "内容": "吴蚕入茧双鸳绮，绣缕团花金凤尾。昔时啼艳晓妆慵，满眼春娇扶不起。\n昔时解带罗袜松，玉尖微露生春红。翩翩白练轻舒卷，笋萚初翻宫样软。\n三尺春云入手轻，一钩新月凌波浅。象床舞罢娇无力，雁沙踏破参差迹。\n金莲窄小不堪行，独倚东风玉阶立。"
        },
        {
            "标题": "经姑苏与张天雨杨廉夫郑明德陈敬初同游虎丘山次东坡旧题韵",
            "作者": "萨都剌",
            "内容": "孤峰峙平畴，松杉夹飞岭。古剑池独奇，两壁插天井。\n晃疑将军拜，灵泉奔老耿。深惟著蛟螭，净莫容虬黾。\n昔试盘陀锋，斩斲寻尺矿。兆瘗银凫多，气结金虎猛。\n至今王霸业，堪笑未全骋。何如吾同游，俯仰无少哽。\n小吴不满目，坐览三万顷。风高塔铃语，日昃萝衣冷。\n香积饷醍醐，法喜得隽永。嗟嗟蛾眉仙，尝来弄光景。\n踪迹留雪泥，宇宙寄泡影。九京倘可作，当为折简请。"
        },
        {
            "标题": "病中寄即休上人",
            "作者": "萨都剌",
            "内容": "床头药裹列，门外芳草荣。庭閒午阴转，睡觉馀香清。\n曹吏日三谒，幽鸟时一鸣。岂不好驰逐，但恐劳吾生。"
        },
        {
            "标题": "过桐庐",
            "作者": "萨都剌",
            "内容": "桐庐山水天下清，洪涛拍岸山围城。桐君已乘丹凤去，世间草木谁知情。\n落日摇红鱼尾赤，江上潮回沙嘴立。三三两两野人家，半住渔村半樵牧。\n尽抛章甫求仙灵，松间黄鹤唤不应。阻风三日看山色，平生惯识枯枝藤。\n碧桃海上开多少，几度春风长瑶草。白云满地不归来，石烂松枯天地老。"
        },
        {
            "标题": "过洪",
            "作者": "萨都剌",
            "内容": "奔流激长川，百折怒未已。长年与水争，退尺进才咫。\n艰哉力舟子，观可悟至理。"
        },
        {
            "标题": "和韵题石城峭壁",
            "作者": "萨都剌",
            "内容": "离宫长蓬蒿，画栋落花綵。翠华不复游，空馀石城在。\n马蹄踏云霞，鸟声隔烟霭。老僧喜客来，山中深似海。"
        },
        {
            "标题": "春游太真观",
            "作者": "萨都剌",
            "内容": "东风恼人如著酒，晓莺啼断门前柳。青山忽然契我怀，飞上玄都弄星斗。\n绿云弄雨小立久，几片落花春在手。辽东白鹤胡不归，松下丹铅老霜臼。"
        },
        {
            "标题": "偕杨善卿丘以敬刘载民游法云寺以色即是空分韵得即字",
            "作者": "萨都剌",
            "内容": "驾言招提游，系马日之夕。黍酒浓滴珠，松风暗笼漆。\n朝士昼鸣珂，山僧夜飞锡。凤台锦袍人，可望不可即。"
        },
        {
            "标题": "吴姬曲",
            "作者": "萨都剌",
            "内容": "皎皎红罗幕，高高碧云楼。娟娟一美人，炯炯露双眸。\n郎居柳浦头，妾住鹤沙尾。好风吹花来，同泛春江水。"
        },
        {
            "标题": "白翎雀",
            "作者": "萨都剌",
            "内容": "凄凄幽雀双白翎，飞飞只傍乌桓城。平沙无树巢弗营，雌雄为乐相和鸣。\n君不见旧日轻盈舞紫燕，鸳鸯锁老昭阳殿。风暄芍药春可怜，露冷芙蓉秋莫怨。"
        },
        {
            "标题": "过扬州",
            "作者": "萨都剌",
            "内容": "买舟南浦秋闻雁，呼酒西窗夜剪灯。何处玉箫天似水，琼花一夜白如冰。"
        },
        {
            "标题": "过池阳",
            "作者": "萨都剌",
            "内容": "我思李太白，有如云中龙。垂光紫皇案，御笔生青红。\n群臣不敢视，射目目尽盲。脱靴手污袜，蹴踏将军雄。\n沈香走白兔，玉环失颜容。春风不成雨，殿阁悬妖虹。\n长啸拂紫髯，手撚青芙蓉。挂席天万里，遨游江之东。\n濯足五湖水，脱巾九华峰。放舟玉镜潭，弄月秋浦中。\n羁怀正浩荡，行乐未及终。白石烂齿齿，貂裘泪濛濛。\n神光走霹雳，水底鞭雷公。采石波浪急，青山云雾重。\n我有一杯酒，和泪洒天风。"
        },
        {
            "标题": "安分",
            "作者": "萨都剌",
            "内容": "心求安乐少思钱，无辱无荣本自然。春日赏花惟贳酒，冬天踏雪旋添绵。\n频将棋局消长日，时爇香薰篆细烟。万事皆由天理顺，何愁衣禄不周全。"
        },
        {
            "标题": "黯淡滩歌",
            "作者": "萨都剌",
            "内容": "长滩乱石如叠齿，前后行船如附蚁。逆湍冲激若登天，性命斯须薄如纸。\n篙者倒挂牵者劳，攀崖仆石如猿猱。十步欲进九步落，后滩未上前滩遭。\n上滩之难难于上绝壁，虽有孟贲难致力。滩名况复呼黯淡，过客攒眉增叹息。\n下滩之舟如箭飞，左旋右折若破围。欢呼踏浪棹歌去，晴雪洒面风吹衣。\n飞流宛转乱石隘，奔走千峰如马快。贾客思家一夕还，传语滩神明日赛。\n下滩之易易如盘走珠，瞬目何可停斯须。长风破浪快人意，朝可走越暮可吴。\n乃知逆顺有如此，逆者悲愁顺者喜。请君听我《黯淡歌》，顺则流行逆须止。\n顺者不必喜，逆者不必愁。人间逆顺俱偶尔，且得山水从遨游。"
        },
        {
            "标题": "道傍萱花",
            "作者": "萨都剌",
            "内容": "萱草花开山路头，内家景致落林丘。风尘不改好颜色，应与行人消百愁。"
        },
        {
            "标题": "夜过白马湖",
            "作者": "萨都剌",
            "内容": "春水满湖芦苇青，鲤鱼吹浪水风腥。舟行未见初更月，一点渔灯落远汀。"
        },
        {
            "标题": "酹江月 姑苏台怀古",
            "作者": "萨都剌",
            "内容": "倚空台榭，爱朱阑飞瞰，百花洲渚。云岭回廊香径悄，争似旧时庭户。槛外游丝，水边垂柳，犹学宫腰舞。繁华如梦，登临无限情古。果见荒台落日，麋鹿来游，漫尔繁榛莽。忠臣抉目东门上，可退越来兵伍。空铸千将，终为池沼，掩面归何所。遗风千载，尚听侬歌白＊。"
        },
        {
            "标题": "白云答",
            "作者": "萨都剌",
            "内容": "使君抑何忙，宁不思故山。茫茫天壤间，鸟倦犹如还。石田紫芝老，茶灶碧藓斑。胡不赋归来，分子屋半间。"
        },
        {
            "标题": "题半山寺",
            "作者": "萨都剌",
            "内容": "今日偶成林壑趣，清幽恨未得从容。龙归石洞半山雨，潮卷天风十里松。\n春路泥深多滑马，晚楼雾重只闻钟。荆公旧隐知何处，回首苍茫第几重。"
        },
        {
            "标题": "席上次顾玉山韵",
            "作者": "萨都剌",
            "内容": "画墙班鸠啼绿树，白日紫燕穿朱帘。昼长深院弄瑶瑟，吴姬十指行春纤。"
        },
        {
            "标题": "北风行",
            "作者": "萨都剌",
            "内容": "北风日日吹浮云，西南一星光射门。出门见客钳口坐，打马送君收泪痕。\n钳口祇自知，吞泪竟何益。木叶下玄霜，日日北风急。\n北风吹浅淮水波，坐见白日愁云多。\n九关虎豹卧不动，奈尔狐狸燕雀何。"
        },
        {
            "标题": "广平马怀素寓居姑苏雨中见过",
            "作者": "萨都剌",
            "内容": "湖海相逢若弟昆，丈夫志气共谁论。江山如此苦多梦，风雨萧然忽过门。\n为客尚嫌吴俗薄，哦诗久别楚音存。明朝北固楼中去，共听江声倒百樽。"
        },
        {
            "标题": "句容道中遇雪",
            "作者": "萨都剌",
            "内容": "何处吴姬压酒家，短衣匹马路盘斜。东风不识陈宫恨，一路吹开玉树花。"
        },
        {
            "标题": "次学士卢疏斋题赠句容唐别驾",
            "作者": "萨都剌",
            "内容": "疏斋落落谪仙才，句曲名山数往来。日读茶经医酒病，春从邻舍觅花栽。\n昔年奏对含鸡舌，今日登临独凤台。赖有閒居唐别驾，寻诗猿鹤莫惊猜。"
        },
        {
            "标题": "姑苏台奉别侍御王继学",
            "作者": "萨都剌",
            "内容": "骢马霜台好使君，碧罗衫色透春云。帘垂绶带虾须细，烛剪金钗燕尾分。\n四海名高瞻北斗，五弦调古和《南薰》。姑苏台下人无数，争看门生拜主文。"
        },
        {
            "标题": "宿玄洲精舍芝菌阁别张伯雨二首 其一",
            "作者": "萨都剌",
            "内容": "一到茆山三日留，满山风雨过中秋。云行松树高低见，日落涧水东西流。\n外史相邀登菌阁，此身只合往瀛洲。它年丛桂结招隐，野服愿随麋鹿游。"
        },
        {
            "标题": "杨妃病齿图",
            "作者": "萨都剌",
            "内容": "沈香亭北春昼长，海棠睡起扶残妆。清歌妙舞一时静，燕语莺啼愁断肠。\n朱唇半启榴房破，胭脂红注珍珠颗。一点春寒入瓠犀，雪色鲛绡湿香唾。\n九华帐里薰兰烟，玉肱曲枕珊瑚偏。金钗半脱翠蛾敛，龙髯天子空垂涎。\n妾身日侍君王侧，别有閒愁许谁测。断肠塞上锦绷儿，万恨千愁言不得。\n成都遥进新荔枝，金盘紫凤甘如饴。红尘一骑不成笑，病中风味心自知。\n君不闻延秋门，一齿作楚藏病根。\n又不闻马嵬坡，一身溅血未足多。渔阳指日鼙鼓动，始觉开元天下痛。\n云台不见汉功臣，三十六牙何足用。明眸皓齿今已矣，风流何处三郎李。"
        },
        {
            "标题": "病中书怀二首 其一",
            "作者": "萨都剌",
            "内容": "半月闭门坐，萧然远俗氛。病中心似水，门外马如云。\n练杵捣寒月，香炉生昼薰。兴来览明镜，太瘦小参军。"
        },
        {
            "标题": "病中书怀",
            "作者": "萨都剌",
            "内容": "欲向江湖去，何年理钓蓑。城山入楼近，邻竹过墙多。\n春瓮浮红酒，晴天戏白鹅。闭门且消病，俗吏莫相过。"
        },
        {
            "标题": "病中夜坐",
            "作者": "萨都剌",
            "内容": "江树花开午夜春，绿香吹散隔帘云。吟诗思苦家人骂，捣药声高邻舍闻。\n惟有工程餐白术，亦无心事对红裙。消愁且喜楼西畔，明月一池蛙乱喧。"
        },
        {
            "标题": "三衢马太守昂夫索题烂柯山石桥",
            "作者": "萨都剌",
            "内容": "沿口龙眠紫气多，登临聊和《采芝歌》。烂柯仙子何年去？鞭石仙人此地过。乌鹊横空秋有影，银河垂地水无波。遥知题柱凌云客，天近应闻织女梭。"
        },
        {
            "标题": "三衢马太守昂夫索题烂柯山石桥",
            "作者": "萨都剌",
            "内容": "洞口龙眠紫气多，登临聊和《采芝歌》。烂柯仙子何年去，鞭石神人此地过。\n乌鹊横空秋有影，银河垂地水无波。遥知题柱凌云客，天近应闻织女梭。"
        },
        {
            "标题": "正觉寺晚归赠益山长老",
            "作者": "萨都剌",
            "内容": "粥鱼声已罢，日暮掩柴扉。送客月在地，出山云满衣。\n灯明闻犬吠，松暗见萤飞。深夜长廊静，多应独自归。"
        },
        {
            "标题": "层楼晚眺",
            "作者": "萨都剌",
            "内容": "广寒世界夜迢迢，醉拍阑干酒易消。河汉入楼天不夜，江风吹月海初潮。光摇翠幕金莲炬，梦断凉云碧玉箫。休唱当时《后庭曲》，六朝宫殿草萧萧。"
        },
        {
            "标题": "偕赵逢吉避暑石头城日暮余归逢吉留宿山中次日寄逢吉并长老圭白岩",
            "作者": "萨都剌",
            "内容": "竹下一僧坐，城头独客还。星河下平地，风露满空山。\n犬吠松林外，灯明石壁间。故人借禅榻，心共白云閒。"
        },
        {
            "标题": "春日偶成二首 其一",
            "作者": "萨都剌",
            "内容": "归到江南才一月，短衣匹马又京尘。明朝拟下江东去，晴日柳花飞送人。"
        },
        {
            "标题": "春日过丹阳石仲和宅会茅山道士石山辉",
            "作者": "萨都剌",
            "内容": "杏花一夜雨声寒，酒醒丹阳几日还。却遇茅君三白鹤，借骑一只到三山。"
        },
        {
            "标题": "春日登北固多景楼录奉即休长老二首 其二",
            "作者": "萨都剌",
            "内容": "东风吹树散晴岚，独上层楼酒半酣。拍岸潮声来海外，满江山色入淮南。\n当时霸主分三国，此日吴禅老一龛。惟有楼前旧时柳，年年三月色如蓝。"
        },
        {
            "标题": "春日偶成二首 其二",
            "作者": "萨都剌",
            "内容": "水绕池塘朝饮马，月明苍柏夜鸣乌。年来南北几千里，却笑书生无远图。"
        },
        {
            "标题": "送南安镇抚赵南山捧表西省",
            "作者": "萨都剌",
            "内容": "平生尺剑众中师，臣子肝肠天地知。少壮金戈探虎穴，太平铠甲网蛛丝。\n青衫白发尊前酒，紫塞黄云马上诗。今日又随天表去，梅花香里立沙墀。"
        },
        {
            "标题": "和同年观志能还自武昌咏",
            "作者": "萨都剌",
            "内容": "短衣匹马走江汉，山川历历何雄哉。汉阳风紧鼓角动，洞庭水深鸿雁来。\n雪消巴蜀浪翻屋，黄鹤矶下声如雷。是时立马夜呼渡，清江苦竹猿声哀。"
        },
        {
            "标题": "次韵王侍郎游湖",
            "作者": "萨都剌",
            "内容": "绮席新凉舞袖偏，赏心输与使君专。螺杯注酒摇红浪，綵扇题诗染绿烟。\n一镜湖光开晓日，万家花气涨晴天。涌金门外春如海，画舫笙歌步步仙。"
        },
        {
            "标题": "次韵答奎章虞阁老伯生见寄",
            "作者": "萨都剌",
            "内容": "衮职须公称，江波属我閒。宦情鱼鸟畔，德誉董韩间。\n黄阁论思地，金焦放浪山。尽操舟泛泛，空忆佩珊珊。"
        },
        {
            "标题": "大别山",
            "作者": "萨都剌",
            "内容": "落日在平地，苍茫吴楚秋。人随孤鹤远，天共九江流。\n风物吞淮海，楼船下鄂州。凭高一登眺，不尽古今愁。"
        },
        {
            "标题": "临丹青阁",
            "作者": "萨都剌",
            "内容": "飘然身在紫芝峰，翠壁丹崖有路通。杰阁凌烟欲飞去，乱山无数夕阳中。"
        },
        {
            "标题": "道过赞善庵",
            "作者": "萨都剌",
            "内容": "夕阳欲下少行人，绿遍苔茵路不分。修竹万竿松影乱，山风吹作满窗云。"
        },
        {
            "标题": "灯蛾来 其二",
            "作者": "萨都剌",
            "内容": "灯蛾来，灯蛾来，绕灯不去飞徘徊。清光红燄午夜开，忽然性命随飞灰。\n平生不傍太阳里，何故趋炎来就死。人生有情皆爱身，何故将身为戏尔。"
        },
        {
            "标题": "灯蛾来 其一",
            "作者": "萨都剌",
            "内容": "灯蛾劳，灯蛾劳，粉其面，锦其袍。绕灯不去千百遭，忽然性命轻鸿毛。\n一鸟死，百鸟号，一兽死，百兽嘷。尔为微物不自觉，往来就死何滔滔。\n灯虽灭，灯复多，蛾兮蛾兮奈尔何。"
        },
        {
            "标题": "同曹克明清明日登北固山次韵 其一",
            "作者": "萨都剌",
            "内容": "江南三月万花柳，北固山头一回首。东风吹绿扬子江，滟滟江波泻春酒。\n况乃又是清明天，元从一饮三百钱。英雄一去几千载，当年饮者今何在。\n陌上家家列纸钱，孙刘高冢何人拜。"
        },
        {
            "标题": "同克明曹生清明日登北固山和韵",
            "作者": "萨都剌",
            "内容": "三月二日风日暖，千家万家桃李开。少年白日骑马去，满城红雨拂面来。\n共君且饮酒一斗，处世不必歌七哀。孙刘事业果何在，百年断石生莓苔。"
        },
        {
            "标题": "登姑苏台 其二",
            "作者": "萨都剌",
            "内容": "野水满城飞燕子，谁家小艇载吴姬。姑苏台上一樽酒，落日昏鸦无限悲。"
        },
        {
            "标题": "酹江月 登凤凰台怀古用前韵",
            "作者": "萨都剌",
            "内容": "六朝形胜，想绮云楼阁，翠帘如雾。声断玉箫明月底，台上凤凰飞去。天外三山，洲边一鹭，李白题诗处。锦袍安在，淋漓醉墨飞雨。遥忆王谢功名，人间富贵，散草头朝露。淡淡长空孤鸟没，落日招提铃语。古往今来，人生无定，南北行人路。浩歌一曲，莫辞别酒频注。"
        },
        {
            "标题": "登山亭",
            "作者": "萨都剌",
            "内容": "山上新亭好，红尘不可侵。雨阶幽草合，风径落花深。\n野水浮晴色，平田下夕阴。城中公子少，日日就登临。"
        },
        {
            "标题": "和马昂夫登楼有感",
            "作者": "萨都剌",
            "内容": "倚遍阑干忆往年，南朝民物已萧然。空遗故国山如画，依旧长江浪拍天。\n市井笙歌今渐少，御街灯火夜相连。青青门外秦淮柳，几度飞花送客船。"
        },
        {
            "标题": "同朱舜咨王伯循登金山妙高台",
            "作者": "萨都剌",
            "内容": "几年无此客，同上妙高台。落日地中去，长江天际来。\n英雄成往事，岁月付衔杯。无限登临意，舟人莫重催。"
        },
        {
            "标题": "登金山雄跨亭",
            "作者": "萨都剌",
            "内容": "朱栏六曲倚高秋，元气茫茫日夜浮。客去客来天地老，潮生潮落古今愁。\n疏钟水国前朝寺，落日海门何处舟。更拟黄昏尽馀兴，却从灯火望扬州。"
        },
        {
            "标题": "秋日登石头城",
            "作者": "萨都剌",
            "内容": "登临未惜马蹄遥，古寺秋高万木彫。废馆尚传陈后主，断碑犹载晋南朝。\n年深辇路埋花径，雨坏山墙出翠翘。六代兴亡在何许，石头依旧打寒潮。"
        },
        {
            "标题": "登乌石山仁王寺横山阁",
            "作者": "萨都剌",
            "内容": "千尺青莲座，烟霞拥地灵。山川几緉屐，日月两浮萍。\n鸟没天垂海，龙归水在瓶。深堂说法夜，应有石头听。"
        },
        {
            "标题": "九日登石头城",
            "作者": "萨都剌",
            "内容": "九日吟鞭聚石头，翠微高处倚晴秋。西风不定雁初度，落木无边江自流。\n两眼欲穷天地观，一杯深护古今愁。乌台宾主黄华宴，未必龙山是胜游。"
        },
        {
            "标题": "高堂刘侯定斋野友亭",
            "作者": "萨都剌",
            "内容": "淮阴季年韩将军，狡兔已死走狗烹。沛中白发周将军，碧色已满细柳营。\n何如高堂刘将军，太平不许矢石勋。棹头青海无传箭，天山挂却乌角巾。\n归来买地筑小亭，漯水为镜山为屏。樵人溪叟日相过，野歌村舞醉复醒。\n去年偶尔剑戟鸣，潼关马过战血腥。白头老子如不闻，牛背一笑千山青。"
        },
        {
            "标题": "腊尽过练湖",
            "作者": "萨都剌",
            "内容": "独倚牙樯数客程，残年风景足乡情。寒天半夜无人语，明月满船闻雁声。\n云外好山如有约，烟中野树不知名。明朝乌鹊桥头闹，应是人家出户迎。"
        },
        {
            "标题": "春日镇阳柳溪道院",
            "作者": "萨都剌",
            "内容": "城外青溪出洞门，道人归去日长曛。柳花满地无人扫，隔水遥看是白云。"
        },
        {
            "标题": "春日侍驾游香山",
            "作者": "萨都剌",
            "内容": "马上游人隔苑墙，天家未肯纵春阳。轻寒轻暖鸟声转，无雨无风花命长。\n香殿云烟随凤辇，交旂日月耀龙章。三三节近晴光稳，满进虞廷万岁觞。"
        },
        {
            "标题": "春日偶成",
            "作者": "萨都剌",
            "内容": "踏马归来过早春，空阶已见草如茵。东风吹绿青溪柳，马上轻寒不著人。"
        },
        {
            "标题": "寒食马上",
            "作者": "萨都剌",
            "内容": "道傍杨柳已栖鸦，几度春深未到家。城北城南干树雪，行人马上看梨花。"
        },
        {
            "标题": "和吴赞府斋中十咏 其九 断碑",
            "作者": "萨都剌",
            "内容": "零落秋风卧，何年破庙碑。图经愁莫载，耆旧说频移。\n野烧龟文失，荒台鸟迹疑。遥知千载后，拂拭转堪悲。"
        },
        {
            "标题": "过鹅湖寺",
            "作者": "萨都剌",
            "内容": "十里苍松对寺门，四围翠滴露纷纷。湖心水满通银汉，山顶鹅飞化白云。\n玉井芙蓉天上露，剑池雪浪月中闻。石床茶灶如招隐，还许閒人一半分。"
        },
        {
            "标题": "寄铅山别驾完颜子忠",
            "作者": "萨都剌",
            "内容": "我议颜别驾，风度脩且閒。近持五色笔，辉光动南蛮。\n甘饮石井水，卧治鹅湖山。玉峰露洒洒，风林佩珊珊。\n表表台阁姿，岂久州郡间。相思不相见，可爱不可攀。\n海风夜月朗，飞度七闽关。"
        },
        {
            "标题": "送广信司狱",
            "作者": "萨都剌",
            "内容": "江城六月凉雨馀，吴郎买舟之鹅湖。江南酌别酒满壶，酒尽落日青天孤。\n如君俊气江海少，奇语惊人天所宝。春莺乳燕绿窗深，酒醒梦回银烛小。\n江东子弟多少年，见君丰采如神仙。时明刑措日无事，檀板且下鹅湖船。\n鹅湖山下秋稻熟，鹅湖山前秋水绿。五风十雨乐太平，肯使人间有冤狱。"
        },
        {
            "标题": "题范阳驿",
            "作者": "萨都剌",
            "内容": "长路风寒酒力醒，马头岁月短长亭。冻云欲雪风吹散，望出西山一半青。"
        },
        {
            "标题": "云中过龙潭紫微观访道士不值",
            "作者": "萨都剌",
            "内容": "道人已跨龙潭鹤，童子能煎雀舌茶。一夜山中满林雪，客来无处觅梅花。"
        },
        {
            "标题": "武夷馆方池",
            "作者": "萨都剌",
            "内容": "武夷之境多神仙，我亦驻此临风轩。方池清夜堕碧月，重帘白日垂洞门。\n暗泉涌池紫波动，微雨在藻金鱼翻。倚阑照影清光底，柱杖卓石寻无原。\n洗头玉女去不返，遗此丈八芙蓉盆。溪船明日泛九曲，出入紫翠听潺湲。\n便从此地觅真隐，何必商山求绮园。"
        },
        {
            "标题": "过贾似道废宅",
            "作者": "萨都剌",
            "内容": "贾生亦何者，此地起楼台。社稷无人物，湖山养祸胎。\n前朝亡国恨，遗迹后人哀。落日空江上，王宫亦草莱。"
        },
        {
            "标题": "蒲萄酒美鲥鱼味肥赋蒲萄歌",
            "作者": "萨都剌",
            "内容": "扬州酒美天下无，小槽夜走蒲萄珠。金盘露滑碎白玉，银瓮水暖浮黄酥。\n柳花吹尽春江涨，雪花鲥鱼出丝网。李郎载酒过江来，开酒斫鱼醉春晚。\n世事反覆如摴蒱，会须一饮空百壶。淋漓宫袍亦奇士，夜起看对青灯孤。"
        },
        {
            "标题": "赠别鹫峰上人",
            "作者": "萨都剌",
            "内容": "建溪秋高山水清，溪边偶识衡阳僧。临水洗钵挂溪阁，夜访校书天禄灯。\n圣经佛偈通宵读，苜蓿堆盘胜食肉。回雁峰南难寄书，武夷洞前堪煮粥。\n西风猎猎吹水寒，相送郎官南出关。校书公子玉京去，衡阳上人何日还。\n手中玉杖春雨绿，毋乃湘君庙前竹。胡不截作双凤箫，吹作来仪舜庭曲。\n古曲雅以淡，天高难上闻。不如且挂杖头月，归卧祝融峰畔云。"
        },
        {
            "标题": "宿因胜庄",
            "作者": "萨都剌",
            "内容": "竹院亦幽雅，参禅愧未能。梦回僧枕雨，花落佛龛灯。\n风响过墙竹，窗摇挂树藤。裁诗题素壁，聊尔记吾曾。"
        },
        {
            "标题": "送约上人归宜兴湖洑寺",
            "作者": "萨都剌",
            "内容": "云水上人归兴忙，棕鞋蒲扇葛衣凉。过湖就得乡船便，入寺行穿茶树香。\n晓趁钟声持木钵，夜随灯影认禅床。定回却忆潜龙地，曾住西廊第几房。"
        },
        {
            "标题": "过采石驿",
            "作者": "萨都剌",
            "内容": "客路青山外，乡心落照边。润烟浮野树，凉雨过淮天。\n水调谁家笛，江帆何处船。蛾眉台上月，今夜照孤眠。"
        },
        {
            "标题": "过高邮射阳湖杂咏 其四",
            "作者": "萨都剌",
            "内容": "雨湿鼓声重，风匀湖面平。官船南北去，帆影挂新晴。"
        },
        {
            "标题": "江南怨",
            "作者": "萨都剌",
            "内容": "江南怨，生男远游生女贱。十三画得蛾眉成，十五新妆识郎面。\n识郎一面思犹浅，千金买官游不转。侬家水田跨州县，大船小船过淮甸。\n买官未得不肯归，不惜韶华去如箭。杨花扑檐飞语燕，疏雨梧桐闭深院，人生无如江南怨。"
        },
        {
            "标题": "过高邮射阳湖杂咏 其六",
            "作者": "萨都剌",
            "内容": "秋水落红衣，秋波日潇洒。不见采莲人，惟逢捕鱼者。"
        },
        {
            "标题": "过高邮射阳湖杂咏 其九",
            "作者": "萨都剌",
            "内容": "大罾一丈阔，小舟一叶轻。相传子与孙，终古无人争。"
        },
        {
            "标题": "过高邮射阳湖杂咏九首 其五",
            "作者": "萨都剌",
            "内容": "白鹭爱秋水，独立仍自行。得鱼固偶尔，惊飞亦常情。"
        },
        {
            "标题": "过高邮射阳湖杂咏 其七",
            "作者": "萨都剌",
            "内容": "霜落大湖浅，渔家悬破罾。此时生计别，小艇卖秋菱。"
        },
        {
            "标题": "过淮河有感",
            "作者": "萨都剌",
            "内容": "淮水清，河水黄，出山偶尔同异乡。排空卷雪势莫当，随风逐浪庸何伤。\n东流入海殊不恶，万里同行有清浊。"
        },
        {
            "标题": "过高邮射阳湖杂咏 其三",
            "作者": "萨都剌",
            "内容": "野鹤如人长，迎风理毛羽。独立秋雨凉，人来忽飞去。"
        },
        {
            "标题": "再过界首驿",
            "作者": "萨都剌",
            "内容": "二月好风吹渡淮，满湖春水绿如苔。官船到岸人多识，楚馆题诗客又来。\n近水人家杨柳暗，禁烟时节杏花开。一官迢递三山远，海上星槎几日回。"
        },
        {
            "标题": "酹江月 过淮阴",
            "作者": "萨都剌",
            "内容": "短衣瘦马，望楚天空阔，碧云林杪。野水孤城斜日里，犹忆那回曾到。古木鸦啼，纸灰风起，飞入淮阴庙。椎牛酾酒，英雄千古谁吊。何处漂母荒坟，清明落日，肠断王孙草。鸟尽弓藏成底事，百事不如归好。半夜钟声，五更鸡唱，南北行人老。道傍杨柳，青青春又来了。"
        },
        {
            "标题": "水龙吟 赠友",
            "作者": "萨都剌",
            "内容": "王郎锦带吴钩，醉骑赤鲤银河去。绛袍弄月，银壶吸酒，锦笺挥兔。秃鬓西风，短篷落月，东吴西楚。怅丹阳郭里，相逢较晚，共翦烛、西窗雨。文采风流俊伟，碧纱巾挂珊瑚树。出门万里，掀髯一笑，青山无数。扬子江头，冻沙寒雨，暮天飞鹭。待明朝酒醒金山，□□过瓜洲渡。"
        },
        {
            "标题": "过嘉兴",
            "作者": "萨都剌",
            "内容": "三山云海几千里，十幅蒲帆挂烟水。吴中过客莫思家，江南画船如屋里。\n芦芽短短穿碧沙，船头鲤鱼吹浪花。吴姬荡桨入城去，细雨小寒生绿纱。\n我歌《水调》无人续，江上月凉吹紫竹。春风一曲《鹧鸪吟》，花落莺啼满城绿。"
        },
        {
            "标题": "雪霁过清溪题道士江野舟南馆 其一",
            "作者": "萨都剌",
            "内容": "孤舟横野水，门外雪晴初。白日莫放鹤，青溪閒钓鱼。"
        },
        {
            "标题": "寄呈江东廉使王继学",
            "作者": "萨都剌",
            "内容": "瓜步遥闻鼓角声，淮船夜过石头城。当年岭海家何在，此日江湖梦亦清。\n紫塞秋风初度雁，玉堂夜月旧闻莺。秪应王谢风流在，卧治山东足令名。"
        },
        {
            "标题": "阻风南露筋过罗汉寺登楼看山茶",
            "作者": "萨都剌",
            "内容": "野寺寻春酒未醒，不知几日过清明。小阑干外东风急，一树山茶落晚晴。"
        },
        {
            "标题": "平川幽居 其一",
            "作者": "萨都剌",
            "内容": "深隐云林静，何须负郭田。图书从塞屋，鸡犬亦登仙。\n酿酒寻仙术，脩琴借药钱。閒过武夷洞，来上钓鱼船。"
        },
        {
            "标题": "过高唐 其五 寄省郎郭天锡",
            "作者": "萨都剌",
            "内容": "人道省郎好，簿书清昼閒。惟公不自喜，忽尔要思还。\n酒债西湖路，归心北固山。閒愁且抛却，莫遣鬓毛斑。"
        },
        {
            "标题": "马翰林寒江钓雪图",
            "作者": "萨都剌",
            "内容": "天寒日短乌鸦啼，江空野阔黄云低。村南村北人迹断，山后山前玉树迷。\n歌楼酒香金帐暖，岂知篷底鱼羹饭。一丝天地柳花春，万顷烟波莲叶晚。\n风流不数王子猷，清兴不减山阴舟。人间富贵草头露，桐江何处寻羊裘。\n还君此画三叹息，如此江湖归未得。洗鱼煮酒卷孤篷，江上云山好晴色。"
        },
        {
            "标题": "寒夜即事次韵呈许荣达",
            "作者": "萨都剌",
            "内容": "呵笔题诗逸兴舒，翠帘寒重捲虾须。春分采石仙人酒，夜读茅山道士书。\n箭刻未移寒漏浅，江声渐少夜潮枯。闭门岁晚仍多事，归梦无端绕故庐。"
        },
        {
            "标题": "寒夜即事",
            "作者": "萨都剌",
            "内容": "枕边漏水催更箭，城下霜风动捲芦。寒夜绣帘人送酒，小楼银烛客提壶。\n自怜今日江南梦，犹认当年柳下垆。又拟上年灯火夜，扁舟载酒下姑苏。"
        },
        {
            "标题": "寄舍弟天与",
            "作者": "萨都剌",
            "内容": "鸿雁飞南北，关河隔弟兄。水通郧子国，舟泊汉阳城。\n落木风霜下，高秋鼓角清。故人如有意，为我道乡情。"
        },
        {
            "标题": "百禽歌",
            "作者": "萨都剌",
            "内容": "汉密将军开大府，门外纷纷客如雨。繁弦急管耳厌闻，要听山中百禽语。\n购求走马东海头，海头百禽声啾啾。疾飞苦走亦不免，能言有色贻身忧。\n将军纵使花作屋，不似山林有真乐。江南白苧细于丝，紫竹方笼作青幕。\n鸾凤在野麟在郊，太平将军胡不招。箫韶一奏百兽舞，玉帛万国皆来朝。\n嗟嗟百鸟何足录，日食将军太仓粟。色衰身死蝼蚁分，不补将军一脔肉。\n个中鹦鹉最能言，不说舆夫行路难。万山雨暗泥滑滑，不如归去声亦乾。\n行不得也哥哥，九关虎豹高嵯峨，行不得也哥哥。"
        },
        {
            "标题": "将游茅山先寄道士张伯雨",
            "作者": "萨都剌",
            "内容": "借骑白鹤访茅君，琪树秋声隔夜闻。料得山中张道士，开门先扫鹤巢云。"
        },
        {
            "标题": "答茅山道士见寄",
            "作者": "萨都剌",
            "内容": "道人自有爱山癖，蜡屐平生几两穿。七窍冷云秋喷竹，一琴明月夜调弦。\n山中紫府茅君宅，肘后丹方许史传。短褐拟寻黄犊出，长镵斸雪早春前。"
        },
        {
            "标题": "题南宫子蜡嘴图",
            "作者": "萨都剌",
            "内容": "南宫山人何俊奇，小窗睡起凉云飞。野棠秋早霜子熟，枯木叶高蜡嘴肥。\n满前累累甘尔口，正犹痴心落人手。五陵年少知尔名，一饱无人早回首。"
        },
        {
            "标题": "游梅仙山和唐人韵 其四",
            "作者": "萨都剌",
            "内容": "洞天何处是，休日漫寻真。老鹤来迎客，隔松长似人。\n茶炉敲火急，丹井汲泉新。风景秋过半，烟霞晚更亲。"
        },
        {
            "标题": "和吴赞府斋中十咏 其十 卧钟",
            "作者": "萨都剌",
            "内容": "龙簴久摧折，深埋奈尔何。耕民谁睥睨，野衲自摩挲。\n雅奏多年歇，铭文几字讹。斜阳荆棘里，长伴旧铜驼。"
        },
        {
            "标题": "和吴赞府斋中十咏 其二 蠹简",
            "作者": "萨都剌",
            "内容": "六籍灰寒久，名山依旧藏。漆痕微有字，芸草欲无香。\n后死嗟犹及，斯文岂遽亡。世方珍贝叶，掩卷一凄凉。"
        },
        {
            "标题": "登镇阳龙兴寺阁观铜铸观音像",
            "作者": "萨都剌",
            "内容": "眼中楼观见应稀，铁凤栖檐势欲飞。天半宝花飘阁道，月中桂子落僧衣。\n高擎玉露仙人掌，上碍银河织女机。全赵堂堂遗物在，山川良是昔人非。"
        },
        {
            "标题": "贺山长邱臣敬复淮西田",
            "作者": "萨都剌",
            "内容": "鄞城公子人中英，天恩教领来国城。秋霜满区老剑鸣，开口磊落肝胆明。\n前年岁丰夏无麦，去年雨足秋无粟。先生激烈气不平，馆下谁令有饥色。\n扬眉掉臂傍无人，义动天子耳目臣。谁人归我三千里，坐令孔席回阳春。\n只今寒士望梁栋，文梓高梧天所用。诸生食饱待先生，日午杏坛看舞凤。"
        },
        {
            "标题": "题江乡秋晚图",
            "作者": "萨都剌",
            "内容": "沙头潮下秋水枯，云山落日云模糊。草堂远近路长驱，萧萧行李行人孤。\n蹇驴渡桥归思急，村南村北天秋色。何者相呼鸡犬声，山前山后烟树立。\n江风水面吹残莎，打鱼小艇如飞梭。何人荡桨立船尾，钓者船头腰半驼。\n小李将军不可作，粉壁流传愁剥落。石门守者犹可奇，柱杖敲门索新跋。\n京口绿发参军郎，见君此画心即降。携家便欲上船去，买鱼煮酒扬子江。"
        },
        {
            "标题": "胡桃",
            "作者": "萨都剌",
            "内容": "武陵仙子裙如血，不肯洞中事幽绝。东风吹佩嫁西羌，生子棱棱刚似铁。\n道逢贾客怀故山，遣儿随客东南还。铜铃破晓广沙漠，蜡弹缄愁度玉关。\n瑶池阿母沈吟久，何物外孙如此丑。撇归鹦鹉不回头，欲啄无由堪下口。\n谁知造化无秋春，人间枯槁中清淳。请君剖破浑沦看，会见空腔都是仁。"
        },
        {
            "标题": "鼎湖哀",
            "作者": "萨都剌",
            "内容": "荆门一日雷电飞，平地竖起天王旗。翠华摇摇照江汉，八表响应风云随。\n千乘万骑到阙下，京师亦睹龙凤姿。三军卵破虎北口，一矢血洗潼关尸。\n五年晏然草不动，百谷䆉稏风雨时。修文偃武法古道，天阁万丈奎光垂。\n年年北狩循典礼，所有雨露天恩施。宫官留守扫禁阙，日望照夜随金羁。\n西风忽涌鼎湖浪，天下草木生号悲。吾皇骑龙上天去，地下赤子将安依。\n吾皇想亦有遗诏，国有社稷燕太师。太师既受生死托，始终肝胆天地知。\n汉家一线系九鼎，安肯半路生狐疑。孤儿寡妇前日事，况复将军亲见之，况复将军亲见之。"
        },
        {
            "标题": "花山寺投壶",
            "作者": "萨都剌",
            "内容": "落日花山寺，秋风铁瓮城。野人欢讼简，稚子说官清。\n系马岩花落，投壶山鸟惊。兴阑山下路，相送晚钟鸣。"
        },
        {
            "标题": "寒夜怀京口韵",
            "作者": "萨都剌",
            "内容": "帝京久别梦相同，鸿濛佳气凌青空。石麟铜雀动凉月，玉楼珠箔摇天风。\n宫壶龙渴晚漏尽，御街马滑春雪融。绣衣貂帽少年子，银瓮索酒蒲萄宫。"
        },
        {
            "标题": "九日渡淮喜东南顺风 其二",
            "作者": "萨都剌",
            "内容": "东南风送渡淮船，过雁声寒水接天。落日红霞收未尽，澹云微月出东边。"
        },
        {
            "标题": "上京即事 其二",
            "作者": "萨都剌",
            "内容": "沙苑棕毛百尺楼，天风摇曳锦绒钩。内家宴罢无人到，面面珠帘夜不收。"
        },
        {
            "标题": "石林即事 其二",
            "作者": "萨都剌",
            "内容": "蒲扇屏山紫竹床，岭南五月似秋凉。砚池风动云生石，帘外雨兰吹湿香。"
        },
        {
            "标题": "西宫即事 其二",
            "作者": "萨都剌",
            "内容": "退朝西殿承平日，一片春云奏凤笙。白面内官供玉食，却将黄帕覆银铛。"
        },
        {
            "标题": "【南吕】一枝花_妓女蹴鞠红",
            "作者": "萨都剌",
            "内容": "妓女蹴鞠红香脸衬霞，玉润钗横燕。月弯眉敛翠，云亸鬓堆蝉。绝色婵娟，毕罢了歌舞花前宴，习学成齐云天下圆。受用尽绿窗前饭饱茶余，拣择下粉墙内花阴日转。【梁州】素罗衫垂彩袖低笼玉笋，锦靿袜衬乌靴款蹴金莲。占官场立站下人争羡。似月殿里飞来的素女，甚天风吹落的神仙。拂花露榴裙荏苒，滚香尘绣带蹁跹。打着对合扇拐全不斜偏，踢着对鸳鸯扣且是轻便。对泛处使穿膁抹膝的撺搭，扌而大俊处使佛袖沾衣的撇演，妆翘处使回身出鬓的披肩。猛然，笑喘。红尘两袖纤腰倦，越丰韵越娇软。罗帕香匀粉汗妍，拂落花钿。【尾声】若道是成就了洞房中惜玉怜香愿，媒合了翠馆内清风皓月筵，六片儿香皮做姻眷。茶蘼架边，蔷薇洞前，管教你到底团圆不离了半步儿远。"
        },
        {
            "标题": "季子庙",
            "作者": "萨都剌",
            "内容": "公子不来春草绿，故宫禾黍亦离离。沸原尚有千年井，古篆犹存十字碑。\n去国一身轻似叶，归田两鬓细如丝。李家兄弟一朝暮，羞见延陵季子祠。"
        },
        {
            "标题": "寄中曹学士除浙江财赋总管闻至姑苏",
            "作者": "萨都剌",
            "内容": "钱塘西府曹学士，饮酒吟诗亦快哉。閒醉时游虎丘寺，浩歌独上姑苏台。\n一生好客黄金去，百岁催人白发来。藉藉声名满天下，朝廷今日肯遗才。"
        },
        {
            "标题": "寄金坛元鲁宣差行操二年兄",
            "作者": "萨都剌",
            "内容": "苍茫迥野冻云低，马上遥山玉四围。自是诗人有清气，出门千树雪花飞。"
        },
        {
            "标题": "金陵道中遇雨寄功父光国五首 其四",
            "作者": "萨都剌",
            "内容": "骑马何人冲白雨，乘舆有客看青山。出城自谓身无事，冲雨看山未是閒。"
        },
        {
            "标题": "金陵道中遇雨寄功父光国五首 其二",
            "作者": "萨都剌",
            "内容": "平生梦想金陵道，此日偶然身自来。应是山云喜诗客，野花满路雨中开。"
        },
        {
            "标题": "金陵道中遇雨寄功父光国",
            "作者": "萨都剌",
            "内容": "夹道长松风聒聒，满沟乱石水泠泠。断云衔雨溪南去，失却长山一半青。"
        },
        {
            "标题": "金陵道中遇雨寄功父光国五首 其一",
            "作者": "萨都剌",
            "内容": "出城便喜风景好，淡水穿沙生细鳞。多谢山云飞白雨，应教行客洗红尘。"
        },
        {
            "标题": "赠茅山道士胡琴月",
            "作者": "萨都剌",
            "内容": "茅山道士来相访，手抱七弦琴一张。准拟月明弹一曲，桐花落尽晓风凉。"
        },
        {
            "标题": "寄茅山谢舜咨",
            "作者": "萨都剌",
            "内容": "升龙观里谢道士，一入茅山不肯回。白发笑人年百岁，青天容我日千杯。\n已知圣主求方士，未必先生下钓台。每向石头城下望，顺风应寄鹤书回。"
        },
        {
            "标题": "寄浙东聂经历",
            "作者": "萨都剌",
            "内容": "一片暮云千里隔，石头城上望天台。夜深婺女明如镜，雁荡山前雁尽回。"
        },
        {
            "标题": "赠陈众仲",
            "作者": "萨都剌",
            "内容": "江南少识陈众仲，阙下才名北斗齐。直阁每从花底过，挥毫曾向御前题。\n观鱼小海凤新浴，立马上林莺乱啼。今日西湖湖上路，独骑款段踏春泥。"
        },
        {
            "标题": "奉次参政继学王先生海南还桂林道中韵",
            "作者": "萨都剌",
            "内容": "空山幽响落林柯，蛮犬呶呶吠碧萝。大庾岭头三月尽，郁孤台下几人过。\n槟榔雨过鸠鸣急，薜荔云深猿啸多。几度裁诗寄相忆，江南如此奈愁何。"
        },
        {
            "标题": "夜宿升龙观",
            "作者": "萨都剌",
            "内容": "旧日宸游地，朱栏护辇纹。龙飞九天雨，鹤梦一龛云。\n神火丹炉见，仙音客枕闻。殷勤谢道士，深夜礼茅君。"
        },
        {
            "标题": "建德道中",
            "作者": "萨都剌",
            "内容": "泉作溪流石作桥，桑麻成垄接东饶。鸡鸣犬吠人家近，水转峰回驿路遥。\n虎啸树林风猎猎，人行弓箭马萧萧。多情一片吴天月，夜夜相随伴寂寥。"
        },
        {
            "标题": "逢托克托景颜",
            "作者": "萨都剌",
            "内容": "市酒泻糟清似水，湖鱼出网白如银。买鱼沽酒丹阳郭，落日江南逢故人。"
        },
        {
            "标题": "江上闻笛",
            "作者": "萨都剌",
            "内容": "江上何人吹竹笛，水浅沙寒龙夜泣。鲛人水底织冰绡，洒泪成珠露华湿。\n银河耿耿波茫茫，雁奴打更沙溆傍。更深绣被夜寒重，明月梅花满地霜。"
        },
        {
            "标题": "中秋月夜泛舟于金陵石头城",
            "作者": "萨都剌",
            "内容": "秦淮流水西复东，倒涵天影磨青铜。飞廉扫空出海月，明珠飞入琉璃宫。\n著我扁舟二三友，江上雪槎泛牛斗。笑语人间两岸灯，进君江上一尊酒。\n醉来起舞听浩歌，宛如玉树春风和。世间乐事古来少，天下月明今夕多。\n六代江山自潇洒，潮落潮生石城下。人生得意当欢游，此月此水年年秋。"
        },
        {
            "标题": "送南台从事刘子谦之辽东",
            "作者": "萨都剌",
            "内容": "往复一万里，嗟君已两行。朔风吹野草，寒日下边城。策马犯霜雪，逢人问路程。归期在何日？应是近新正。"
        },
        {
            "标题": "秋夜京口",
            "作者": "萨都剌",
            "内容": "铁瓮城头刻漏迟，凉霜如雪扑帘飞。雁声到地梦回枕，月色满船人捣衣。\n塞北将军犹索战，江南游子苦思归。呼鹰腰箭纵围猎，苜蓿秋深马正肥。"
        },
        {
            "标题": "京城春日",
            "作者": "萨都剌",
            "内容": "燕姬白马青丝缰，短鞭窄袖银镫光。御沟饮马重回首，贪看杨花飞过墙。"
        },
        {
            "标题": "游钟山遇雨",
            "作者": "萨都剌",
            "内容": "虎踞龙蟠翠作堆，竹舆高下路萦回。潮声万壑松风过，云气满楼山雨来。\n梁武庙前芳草合，荆公墓下野花开。百年感慨成何事？且尽生前酒一杯。"
        },
        {
            "标题": "和马昂夫",
            "作者": "萨都剌",
            "内容": "景阳宫井绿芜深，空有杨花暗御林。一自朝云归寺里，几回明月到楼心。\n陈台露冷蛩声苦，楚水波寒雁影沈。白发词臣多感慨，长歌对酒向谁斟。"
        },
        {
            "标题": "升龙观九日海棠杏花开二首 其一",
            "作者": "萨都剌",
            "内容": "九日江南风日暖，海棠花间杏花开。升龙观里春光早，为是先承雨露来。"
        },
        {
            "标题": "西湖绝句六首 其六",
            "作者": "萨都剌",
            "内容": "垂柳阴阴苏小家，满湖飞燕趁杨花。繁华一去风流减，今日横堤几树鸦。"
        },
        {
            "标题": "西湖绝句六首 其一",
            "作者": "萨都剌",
            "内容": "涌金门外上湖船，狂客风流忆往年。十八女儿摇艇子，隔船笑掷买花钱。"
        },
        {
            "标题": "西湖绝句六首 其二",
            "作者": "萨都剌",
            "内容": "少年豪饮醉忘归，不觉湖船旋旋移。水面夜凉银烛小，越娘低唱月生眉。"
        },
        {
            "标题": "西湖绝句六首 其五",
            "作者": "萨都剌",
            "内容": "待得郎君半醉时，笑将纨扇索题诗。小红帘卷春波绿，度水杨花落砚池。"
        },
        {
            "标题": "西湖绝句六首 其三",
            "作者": "萨都剌",
            "内容": "紫骝骄蹋落花泥，二月江城雨过时。拂晓市河春水满，小船多半载吴姬。"
        },
        {
            "标题": "西湖绝句六首 其四",
            "作者": "萨都剌",
            "内容": "惜春曾向吴船宿，酒渴吴姬夜破橙。蓦听郎君呼小字，转头含笑背银灯。"
        },
        {
            "标题": "客中九日 其二",
            "作者": "萨都剌",
            "内容": "佳节相逢作远商，菊花不异故人乡。无钱沽得邻家酒，一度孤吟一断肠。"
        },
        {
            "标题": "客中九日 其一",
            "作者": "萨都剌",
            "内容": "寥落天涯岁月赊，每逢佳节苦思家。无钱沽得邻家酒，不敢开窗看菊花。"
        },
        {
            "标题": "枯荷",
            "作者": "萨都剌",
            "内容": "红云一梦何茫茫，绿萦瘦骨擎欲僵。愁多有魂吊秋水，故池日夜凄新霜。\n鸳鸯相顾魂已泣，白鱼起身银尺立。堂中书客感秋风，一片青衫和泪湿。"
        },
        {
            "标题": "哭同年进士李竹操经历 其一",
            "作者": "萨都剌",
            "内容": "进士如公少，何期与死邻。青山归葬骨，白发未封亲。\n已矣官三郡，哀哉子一人。送君螺水上，呜咽泪沾巾。"
        },
        {
            "标题": "哭同年进士李竹操经历 其二",
            "作者": "萨都剌",
            "内容": "此去成长别，频将雨泪挥。空江片帆远，落日乱鸦飞。\n白纸招魂葬，青山有梦归。双亲头似雪，尘暗老莱衣。"
        },
        {
            "标题": "题扬州驿",
            "作者": "萨都剌",
            "内容": "银烛高烧照不眠，呼儿饮马吸清泉。寒砧万户月如水，塞雁一声霜满天。\n《金缕》款歌来枕上，银瓶索酒到亭前。明朝走马燕山道，赢得红楼说少年。"
        },
        {
            "标题": "兰溪舟中",
            "作者": "萨都剌",
            "内容": "水底霞天鱼尾赤，春波绿占白鸥汀。越船一叶兰溪上，载得金华一半青。"
        },
        {
            "标题": "升龙观夜烧香印上有吕洞宾老树精",
            "作者": "萨都剌",
            "内容": "兰风吹动吕仙影，老树槎牙吐暮秋。夜静药炉丹火现，月明神剑夜光浮。\n已知浩气无穷尽，不到心灰未肯休。铁笛一声吹雪散，碧云飞过岳阳楼。"
        },
        {
            "标题": "酹江月 题清溪白云图",
            "作者": "萨都剌",
            "内容": "周郎幽趣，占清溪一曲，小桥横渡。溪上红尘飞不到，惟有白云来去。出岫无心，凌江有态，水面鱼吹絮。倚门遥望，钟山一半留住。涵影淡荡悠扬，朝朝暮暮，是几番今古。指点昔人行乐地，半是鹭汀鸥渚。映水朱楼，踏歌画舫，寂寞知何处。天涯倦客，几时归钓春雨。"
        },
        {
            "标题": "酹江月 游句曲茅山",
            "作者": "萨都剌",
            "内容": "一壶幽绿，爱松阴满地，蕊珠宫府。老鹤一声霜衬履，隔断人间尘土。月户云窗，石田瑶草，丹井飞龙虎。荼蘼花落，东风吹散红雨。春透紫髓琼浆，玻璃杯酒，滑泻蔷薇露。前度刘郎重到也，开尽碧桃无数。花外琵琶，柳边莺燕，玉佩摇金缕。三山何在，乘鸾便欲飞去。"
        },
        {
            "标题": "寄御史王伯循",
            "作者": "萨都剌",
            "内容": "旷达王夫子，才高早避名。昨离建业水，今住广陵城。\n有酒从人饮，无田藉笔耕。竹西灯火夜，谁识绣衣行。"
        },
        {
            "标题": "再过梁山泊有怀观志能 其一",
            "作者": "萨都剌",
            "内容": "故人同出不同归，云水微茫入梦思。记得题诗向芦叶，满湖风雨似来时。"
        },
        {
            "标题": "余与观志能俱以公事赴北舟至梁山泊时荷花盛开风雨大至舟不相接遂泊芦苇中余折芦一叶题诗其上寄志能",
            "作者": "萨都剌",
            "内容": "题诗芦叶雨斑斑，底事诗人不奈閒。满浦荷花开欲遍，客程五月过梁山。"
        },
        {
            "标题": "再过梁山泊有怀观志能 其二",
            "作者": "萨都剌",
            "内容": "灯火官船夜睡迟，满湖风露袭人衣。无端惊起沙头雁，明月芦花各自飞。"
        },
        {
            "标题": "黄河夜送西台御史张子寿时新除湖广佥宪",
            "作者": "萨都剌",
            "内容": "爱君足迹半天下，白简清霜秋气多。帆影东南湖上去，马蹄西北日边过。\n风波玉露仙人掌，文彩云机织女梭。自笑追随远游客，斗槎星夜下黄河。"
        },
        {
            "标题": "戏赠王本中柳枝词",
            "作者": "萨都剌",
            "内容": "日高燕语捲帘迟，独倚东风看柳枝。三月柳花飞欲尽，远人凉露未归时。"
        },
        {
            "标题": "宿龙潭寺",
            "作者": "萨都剌",
            "内容": "客路青山下，僧庵绿水边。撞钟惊鸟宿，洗钵动龙眠。\n未有林泉趣，先寻粥饭缘。上人喜留客，夜雨佛灯前。"
        },
        {
            "标题": "夜发龙潭二首 其二",
            "作者": "萨都剌",
            "内容": "船头夜静天如水，渡口潮平月在江。灯影摇波风不定，老龙吹浪湿篷窗。"
        },
        {
            "标题": "夜发龙潭二首 其一",
            "作者": "萨都剌",
            "内容": "孤舟一夜发龙湫，水逆风回上石头。暂泊沙洲过夜半，卧听钟鼓是升州。"
        },
        {
            "标题": "宿龙潭寺",
            "作者": "萨都剌",
            "内容": "倦游借禅榻，客意稍从容。落日江船鼓，孤灯野寺钟。\n竹鸡啼雨过，山臼带云舂。半夜波涛作，长潭起卧龙。"
        },
        {
            "标题": "和閒閒吴真人二首 其一",
            "作者": "萨都剌",
            "内容": "几度驱车上京国，五更归梦绕云林。丹炉火伏虎书卧，石钵云寒龙夜吟。"
        },
        {
            "标题": "醉起",
            "作者": "萨都剌",
            "内容": "杨柳楼心月满床，锦屏绣褥夜生香。不知门外春多少，自起移灯照海棠。"
        },
        {
            "标题": "过鲁港驿和贯酸斋题壁",
            "作者": "萨都剌",
            "内容": "吴姬水调新腔改，马上郎君好风采。玉郎一去春草深，谩有狂名满江海。\n歌诗呼酒江上亭，墨花飞雨江不晴。江风吹破蛾眉月，我亦东南西北征。"
        },
        {
            "标题": "马上偶成",
            "作者": "萨都剌",
            "内容": "秋水芙蓉淡淡妆，平湖昨夜有新霜。人间女子空自好，马上郎君不暇狂。\n十二玉楼空薄命，三千客路尽他乡。上林白雁无消息，欲向何人寄断肠。"
        },
        {
            "标题": "将至大横驿舍舟乘舆暮行 其一",
            "作者": "萨都剌",
            "内容": "山行日已暮，肩舆度林薄。凉飙凄以清，松子当面落。\n千山月崔嵬，万叶雨萧索。昨夕棹歌行，颇忆溪上乐。"
        },
        {
            "标题": "宿大横驿",
            "作者": "萨都剌",
            "内容": "灯火明沙渡，牛羊过水西。村舂干涧落，野店四山齐。\n桂树偏宜月，人家尽向溪。秋蟾莫相恼，惟听度关鸡。"
        },
        {
            "标题": "层楼即事",
            "作者": "萨都剌",
            "内容": "浴罢焚香扫阁眠，过墙新竹翠娟娟。半空云气层楼暗，四月江东欲雨天。"
        },
        {
            "标题": "游梅仙山和唐人韵 其一",
            "作者": "萨都剌",
            "内容": "城郭千峰合，仙凡一水分。颠崖悬鸟道，乱石聚羊群。\n苔井分丹水，茶炉煮白云。肩舆万松岭，有客访梅君。"
        },
        {
            "标题": "游梅仙山和唐人韵",
            "作者": "萨都剌",
            "内容": "仙人不可见，借鹤过仙家。夜卧千峰月，朝餐五色霞。祠空风扫叶，人去鹿衔花。归隐知何日？分炉学炼砂。"
        },
        {
            "标题": "游梅仙山和唐人韵 其三",
            "作者": "萨都剌",
            "内容": "仙人不可见，借鹤过仙家。夜卧千峰月，朝餐五色霞。\n祠空风扫叶，人去鹿衔花。归隐知何日？分炉学鍊砂。"
        },
        {
            "标题": "游梅仙山和唐人韵 其二",
            "作者": "萨都剌",
            "内容": "绝顶寻仙迹，寒泉照病容。栖鸾多种竹，爱鹤莫移松。\n丹药人来乞，山粳手自舂。秋深霜叶满，麋鹿日相逢。"
        },
        {
            "标题": "梅仙山行",
            "作者": "萨都剌",
            "内容": "赤星落色汉祚微，端门日日边风吹。咸阳秋色压宫树，金人夜泣铜驼悲。\n先生袖疏探虎窟，汉鼎犹堪支一足。九重烟雾似海深，门外何人知恸哭。\n贼莽白日升高台，玉玺堕地声如雷。周公揖让孺子戏，绛袍将军何日来。\n尘飞沧海风掷瓦，白鹤身轻快如马。一声铁笛度闽关，山月溪风共潇洒。\n龙争虎斗耳不闻，长啸袖拂松枝云。夜铛白日煮秋雨，玉佩赤锦飘霞裙。\n先生一去几千载，尚有当年遗迹在。题诗绝壁寄先生，顿使林峦颜色改。\n药炉寂莫秋草深，丹井水落莓苔侵。至今火灰化为土，犹有丹光穿树林。"
        },
        {
            "标题": "相逢行赠别旧友治将军",
            "作者": "萨都剌",
            "内容": "一年相逢在京口，笑解吴钩换新酒。城南桃杏花正开，白面青衫鞭马走。一年相逢白下门，短衣窄袖呼郎君。朝驰燕赵莫吴楚，逸气自觉凌青云。一年相逢在阙下，东家蹇驴日相假。有如臣甫去朝天，泥滑沙堤不敢打。都门一别今五年，今年相逢沧海边。千山木叶下如雨，雁声堕地秋连天。将军毳袍腰羽箭，拥马旌旗照溪面。小官不识将军谁，卧病孤舟强相见。岂知此地逢故人，摩挲老眼开层云。旧游历历似隔世，夜雨岂不思同群！郎君别后瘦如许，无乃从前作诗苦。溪头月落山馆深，剪烛犹疑梦中语。人生聚散亦有时，且与将军游武夷。弓刀挂在洞前树，洞里仙童来觅诗。稽首武夷君，借我幔峰顶，分我紫霞浆，与子连夜饮。左手招子乔，右手招飞琼，举觞星月下，听吹双凤笙。我酌一杯酒，持劝天上月，劝尔长照人相逢，莫向关山照离别。凤笙换曲曲未终，天风木杪吹晨钟。拂衣罢宴下山去，又隔云山千万重。"
        },
        {
            "标题": "闽中苦雨",
            "作者": "萨都剌",
            "内容": "病客如僧懒，多寒拥毳裘。三山一夜雨，四月满城秋。海瘴连云起，江潮入市流。钓竿如在手，便可上渔舟。"
        },
        {
            "标题": "经历司暮春即事 其一",
            "作者": "萨都剌",
            "内容": "隔树幽禽送好音，沉沉幕府似云林。小盆几个山茶落，桃叶满帘春雨深。"
        },
        {
            "标题": "经历司暮春即事",
            "作者": "萨都剌",
            "内容": "霞飞海燕拂帘过，风卷鱼鳞剪绿波。閒倚石阑数春事，满池红雨落花多。"
        },
        {
            "标题": "夏夜积雨霁阴云不收病坐南轩月复出",
            "作者": "萨都剌",
            "内容": "积雨已敛云不明，淡月忽出户牖晴。幽人开窗看月色，投入怀抱亦有情。\n数宵相连尔何在，应驾老蟾出东海。今宵见尔不得眠，未脱人间女儿态。\n爱渠中夜雪满庭，照出饮颗山脰形。何人此际步微影，玉堂珂佩风泠泠。"
        },
        {
            "标题": "山中怀友 其四",
            "作者": "萨都剌",
            "内容": "自是麒麟种，卑栖又几年。故庐南雪下，短褐北风前。\n岁暮山林瘦，天高雨露偏。惟应丈夫志，未受故人怜。"
        },
        {
            "标题": "蛾眉云谢照磨李伯贞遗白石",
            "作者": "萨都剌",
            "内容": "仙人李太白，俊逸天下闻。芙蓉宫锦袍，袖有蛾眉云。\n蛾眉山高剑门隔，化为太古一片雪。南州北越行相从，赤日炎风消不得。\n今年东海逢故人，海波滟滟葡萄春。酒酣拂袖堕秋水，但觉满座光嶙峋。\n夜深酒醒伴狂客，玉井莲开华峰白。海天落月挂奎娄，坐卧犹疑见颜色。\n秃兔漫吐蛾眉云，何以报答双南金。古人契义重金石，此物岁寒冰雪心。"
        },
        {
            "标题": "陪张御史游钟山",
            "作者": "萨都剌",
            "内容": "乌府仙人獬豸冠，清游喜得共儒酸。鹃花过雨干岩净，骢马穿云六月寒。\n山鬼每惊诗句险，客怀惟爱酒杯宽。一时佳兴千年遇，莫作浮生半日看。"
        },
        {
            "标题": "彭城杂咏呈廉公亮佥事 其一",
            "作者": "萨都剌",
            "内容": "亚父冢前春草齐，楚王城上夕阳低。黄莺不解兴亡事，飞过海棠枝上啼。"
        },
        {
            "标题": "彭城杂咏 其三",
            "作者": "萨都剌",
            "内容": "黄河三面绕孤城，独倚危阑眼倍明。柳絮飞飞三月暮，楼头犹有卖花声。"
        },
        {
            "标题": "彭城杂咏",
            "作者": "萨都剌",
            "内容": "歌扇春风噀酒香，舞裙落日动鹅黄。柳边今夜孤舟发，水远山遥空断肠。"
        },
        {
            "标题": "彭城杂咏呈廉公亮佥事 其二",
            "作者": "萨都剌",
            "内容": "城下黄河去不回，四山依旧画屏开。无人念得登临意，独上将军戏马台。"
        },
        {
            "标题": "彭城杂咏",
            "作者": "萨都剌",
            "内容": "雪白杨花拍马头，行人春尽过徐州。夜凉一片城头月，曾照张家燕子楼。"
        },
        {
            "标题": "彭城杂咏呈廉公亮佥事 其四",
            "作者": "萨都剌",
            "内容": "何处春风燕子楼，断碑落日古城头。画眉人远繁华歇，无数远山生暮愁。"
        },
        {
            "标题": "彭城杂咏",
            "作者": "萨都剌",
            "内容": "英雄去尽山河在，城郭荒凉草树迷。过客无心吊千古，落花风雨听莺啼。"
        },
        {
            "标题": "过延平津 其一",
            "作者": "萨都剌",
            "内容": "神物在天地，变化须有时。踊跃一入水，风云波浪随。\n志士昔未遇，常人安得知。一朝忽奋迅，儿女惊且疑。"
        },
        {
            "标题": "过延平津 其三",
            "作者": "萨都剌",
            "内容": "当时二龙剑，乃是山川精。埋没于狱础，异气腾丰城。\n神光射霄汉，牛斗为不明。一入壮士手，长鸣除不平。"
        },
        {
            "标题": "过延平津 其二",
            "作者": "萨都剌",
            "内容": "万山二水合，汇之为深渊。剑化亦已矣，过者尤凛然。\n神物岂常处，入地忽上天。所以磊落士，岂为愚者怜。"
        },
        {
            "标题": "录囚河间还司送宪使韩仲宜调山东",
            "作者": "萨都剌",
            "内容": "一想分司日，人生类转蓬。同行三伏尽，此别几时逢。\n雪窦泉花白，霜林柿叶红。山东好风景，少驻莫匆匆。"
        },
        {
            "标题": "宿丹阳普照院 其一",
            "作者": "萨都剌",
            "内容": "闭门三月听秋雨，酒醒丹阳客未归。明日新晴练湖去，藕花无数落红衣。"
        },
        {
            "标题": "宿丹阳普照院 其二",
            "作者": "萨都剌",
            "内容": "灯火僧房伴寂寥，小凉天气入青袍。夜深为倚西廊柱，药杵一声秋月高。"
        },
        {
            "标题": "病起戏笔奉答御史王文休",
            "作者": "萨都剌",
            "内容": "江南倦客好清斋，炼得身形瘦似梅。不到清溪三四日，藕花无数水中开。"
        },
        {
            "标题": "憩奉真道院",
            "作者": "萨都剌",
            "内容": "落花风飏步虚声，翠草玄芝烂熳生。过客不知春早晚，午窗晴日睡闻莺。"
        },
        {
            "标题": "闻秋蛩有感",
            "作者": "萨都剌",
            "内容": "秋蛩集草树，凄然亦何繁。行子在远道，岂不思故园。\n禾稻上邱垄，鸟雀知欣喧。田园可终老，轩冕何足言。"
        },
        {
            "标题": "秋夜闻笛",
            "作者": "萨都剌",
            "内容": "何人吹笛秋风外，北固山前月色寒。亦有江南未归客，徘徊终夜倚阑干。"
        },
        {
            "标题": "宿延陵昌国寺书于上人房二首 其一",
            "作者": "萨都剌",
            "内容": "旧日延陵客子家，只今门巷满桑麻。姑苏回首神游处，无限春风野荠花。"
        },
        {
            "标题": "送道士良豸冠还楚丘",
            "作者": "萨都剌",
            "内容": "淮水春帆动，山城积雨馀。南台去千里，北阙有三书。\n白下曾行马，黄河可脍鱼。庙堂公论在，君去莫踌躇。"
        },
        {
            "标题": "送镜中圆上人游钱塘",
            "作者": "萨都剌",
            "内容": "西湖西畔三天竺，古木苍藤望欲迷。遥忆道人禅榻夜，月高霜落听猿啼。"
        },
        {
            "标题": "喜寿里",
            "作者": "萨都剌",
            "内容": "一年在京口，雪片冬深大如手。独骑瘦马入谁家，四面云山如户牖。\n大江东去流无声，金焦二山如水晶。瓜洲江口人不渡，时有蓑笠渔舟横。\n一年在建业，腊月梅花满城雪。五更冻合石头城，霜风鼓寒冰柱裂。\n秦淮酒楼高十层，钟山对面如银屏。鹭洲不见二水白，天外失却三山青。\n一年在镇阳，燕山积雪飞太行。滹沱冰合断人迹，井陉路失迷羊肠。\n长空万里绝飞鸟，卷地朔风吹马倒。狐裘公子猎城南，茅店酒旗摇树杪。\n今年入闽关，马蹄出没千万山。瘴烟朝暮气霭霭，石泉日夜声潺潺。\n雪花半落不到地，但见晴空涌流翠。海头鼓角动边城，木末楼台出僧寺。\n何人蹇驴踏软沙，出门无处不梅花。江潮入市海船集，水暖游鱼不用叉。\n良工画出雪色壁，过眼令人忆南北。\n玉京银阙五云端，待漏何年凤池侧。"
        },
        {
            "标题": "蕊珠曲",
            "作者": "萨都剌",
            "内容": "芙蓉城里白玉楼，冰帘倒挂珊瑚钩。玉人晏坐太清室，蛾眉不锁人间愁。\n彩桥东畔杨花转，飞入三天紫清殿。仙裳日暖藕丝香，燕语莺啼动幽怨。\n天风泠泠吹佩环，霞冠不整偏云鬟。萧郎风骨何可得，紫箫赤凤游云间。\n瑶台午夜霜华莹，罗袜生寒冰一寸。锦屏甲帐蕊珠新，云房火鼎丹芽嫩。\n天台仙子淡淡妆，桃花洞口逢刘郎。巫山神女弄云雨，人去楚台空断肠。\n步虚声断阑干外，春去秋来颜色改。东风吹老碧桃花，深院无人夜如海。"
        },
        {
            "标题": "贺丘郡博持敬新修镇江儒学",
            "作者": "萨都剌",
            "内容": "孔门新壮观，化雨过南徐。紫殿风鸣铎，青灯夜读书。\n杏坛翔彩凤，芹沼跃银鱼。馆下诸生意，如游小石渠。"
        },
        {
            "标题": "题汀州丁三溪知事卷",
            "作者": "萨都剌",
            "内容": "三溪会汀州，上有仙人居。乃是丁令威，玉佩摇琼琚。\n高秋下风露，水清映芙蕖。华表惯闻鹤，小船閒钓鱼。\n鉴湖风半曲，贺老意何如。"
        },
        {
            "标题": "题蜀山驿",
            "作者": "萨都剌",
            "内容": "荒山孤馆静，老树冻云低。马识来时路，诗存旧日题。\n邮亭一尊酒，客枕五更鸡。到晓征鞍发，村村雪涨溪。"
        },
        {
            "标题": "山中怀友 其六",
            "作者": "萨都剌",
            "内容": "洛社推年久，清村照柿林。春风何处客，芳草独行深。\n遗墨收秦刻，新诗学楚音。别离无一字，目断白云岑。"
        },
        {
            "标题": "山中怀友 其三",
            "作者": "萨都剌",
            "内容": "何事虚斋里，犹分苜蓿盘。高林容偃蹇，众翼避扶抟。\n黑夜文星动，青天剑气寒。终南山正好，那得悔儒官。"
        },
        {
            "标题": "山中怀友 其一",
            "作者": "萨都剌",
            "内容": "远望空山里，天寒夕梦孤。林昏行魍魉，江晚变䕷芜。\n课议难容我，交游重有吾。论文轻咳唾，问俗到耕锄。"
        },
        {
            "标题": "山中怀友 其五",
            "作者": "萨都剌",
            "内容": "卓荦恒山秀，相逢几抱琴。五年风雨别，四海弟兄心。\n岭外梅花远，山中桂叶深。定知嵇叔夜，高兴满云林。"
        },
        {
            "标题": "复次前韵东龙江上人",
            "作者": "萨都剌",
            "内容": "山中酒熟黄鸡肥，闭门索句何瑰奇。何人剥啄急如雨，门前忽见黄冠师。\n挥毫落纸龙蛇活，愧我无能才思薄。欲师更洒杨柳枝，疟鬼床头敢为恶。"
        },
        {
            "标题": "赠刘云江宗师",
            "作者": "萨都剌",
            "内容": "羽人推转阿香车，童子穿松拾翠华。天上赐衣沾雨露，山中诗锦织云霞。瑶台紫气秋横剑，石室丹光夜走砂。拟借茅君三白鹤，乘风骑到玉皇家。"
        },
        {
            "标题": "上京即事 其一",
            "作者": "萨都剌",
            "内容": "白昼箫韶起半空，水晶行殿玉屏风。诸王舞蹈千官贺，高捧蒲萄寿两宫。"
        },
        {
            "标题": "上京即事 其十",
            "作者": "萨都剌",
            "内容": "五更寒袭紫毛衫，睡起东窗酒尚酣。门外日高晴不得，满城湿露似江南。"
        },
        {
            "标题": "上京即事 其五",
            "作者": "萨都剌",
            "内容": "大野连山沙作堆，白沙平处见楼台。行人禁地避芳草，尽向曲阑斜路来。"
        },
        {
            "标题": "上京即事 其六",
            "作者": "萨都剌",
            "内容": "院院烧灯有咒僧，垂帘白日点酥灯。上京六月凉如水，人渴天瓢更赐冰。"
        },
        {
            "标题": "上京即事 其四",
            "作者": "萨都剌",
            "内容": "中官队仗等宫车，小样红靴踏软沙。昨日官家清宴罢，御罗轻帽插珠花。"
        },
        {
            "标题": "上京即事 其三",
            "作者": "萨都剌",
            "内容": "凉殿参差翡翠光，朱衣华帽宴亲王。红帘高卷香风起，《十六天魔》舞袖长。"
        },
        {
            "标题": "上京即事 其七",
            "作者": "萨都剌",
            "内容": "祭天马酒洒平野，沙际风来草亦香。白马如云向西北，紫驼银瓮赐诸王。"
        },
        {
            "标题": "黄亭驿晓起",
            "作者": "萨都剌",
            "内容": "积雨莓苔上壁青，晓寒山馆梦初醒。鹧鸪声里流年度，自是行人不忍听。"
        },
        {
            "标题": "西楼别寄闽宪诸公",
            "作者": "萨都剌",
            "内容": "八月八日溪上别，溪上彩旗红猎猎。离情已逐渡江云，边草连天剪秋色。\n玉骢金虎诸大夫，欲别不别留斯须。沙明浅渚白鸟下，酒尽落日青山孤。\n丈夫有泪不须洒，去客挂帆君上马。悠悠回首各东西，惟见西溪捕鱼者。\n闽关一片月，太行一片云。雁书远寄隔山岳，云飞月明多忆君。"
        },
        {
            "标题": "雪中渡江过山饮旸谷简上人房 其二",
            "作者": "萨都剌",
            "内容": "山酒吹香出小槽，灯前痛饮污青袍。夜深梦醒知何处，老鹤一声山月高。"
        },
        {
            "标题": "升龙观九日海棠杏花开二首 其二",
            "作者": "萨都剌",
            "内容": "鼎湖龙去御床空，辇路花开旧日红。九日人间春色早，不堪草木见秋风。"
        },
        {
            "标题": "石夫人",
            "作者": "萨都剌",
            "内容": "危危独立向江滨，四伴无人水作邻。绿鬓懒梳千载髻，朱颜不改万年春。\n雪为腻粉凭风傅，霞作胭脂仗日匀。莫道脸前无宝镜，一轮明月照夫人。"
        },
        {
            "标题": "送友人之京",
            "作者": "萨都剌",
            "内容": "霜高木落河始冰，台郎别我之燕京。朔风迎面飞鸟尽，腊雪打帽鞭马行。\n新年捧表拜阙下，春寒诏赐玻瓈觥。朝官如问小参军，为言卧病丹阳城。"
        },
        {
            "标题": "泊舟黄河口登岸试弓",
            "作者": "萨都剌",
            "内容": "泊舟黄河口，登岸试长弓。控弦满明月，脱箭出秋风。\n旋拂衣上露，仰射天边鸿。词人多胆气，谁许万夫雄。"
        },
        {
            "标题": "别江州总管真定王克绍",
            "作者": "萨都剌",
            "内容": "我识文章王太守，不知几日上浔阳。琵琶亭前好明月，香炉峰头多夜光。\n吟诗写字午衙静，打鼓劝农春社忙。万一公馀颇相忆，寄诗应到荔枝乡。"
        },
        {
            "标题": "题寿监司所藏瘦马图",
            "作者": "萨都剌",
            "内容": "沙场日暮春草肥，瘦马不受黄金羁。天生神骏天所爱，岂容过市无人知。\n郎官病坐芙蓉幕，喜见马图天上落。人生相遇贵相知，孰谓世间无伯乐。"
        },
        {
            "标题": "夏仲书景",
            "作者": "萨都剌",
            "内容": "阶前萱草花开尽，堂上主人消百忧。门外凉风吹树急，江南五月似凉秋。"
        },
        {
            "标题": "书浍沟杨氏壁二首 其一",
            "作者": "萨都剌",
            "内容": "故人家在河边住，吏部书从天上来。愧我挂冠归去晚，柳花飞尽楝花开。"
        },
        {
            "标题": "书浍沟杨氏壁二首 其二",
            "作者": "萨都剌",
            "内容": "杨柳人家春昼长，落花庭院燕飞忙。买鱼沽酒黄河上，傲杀南风三月强。"
        },
        {
            "标题": "宿延陵昌国寺书于上人房二首 其二",
            "作者": "萨都剌",
            "内容": "东风吹水碧粼粼，雨过村村野色新。小艇延陵庙前去，荇花开尽野塘春。"
        },
        {
            "标题": "秋江横笛图为维扬苏天爵题",
            "作者": "萨都剌",
            "内容": "枫叶高低山远近，月明霜薄楚江澄。何人吹笛孤舟外，莫是苏仙过广陵。"
        },
        {
            "标题": "送王御史时巡历河道解舟金陵",
            "作者": "萨都剌",
            "内容": "淮南雨过好晴色，御史楼船动楚桡。杨柳清风秋解缆，琼花明月夜闻箫。\n卧听天上银河浪，梦到云边白玉桥。后夕相思裁短咏，莫将书札付洪乔。"
        },
        {
            "标题": "次王本中灯夕观梅",
            "作者": "萨都剌",
            "内容": "翠禽偷梦出南园，绰约冰姿傍绿尊。冰镜玉钗浮翠影，风帘银烛照妆痕。\n粉香微润无人见，素质多寒藉酒温。不似海棠春睡去，西楼月落已黄昏。"
        },
        {
            "标题": "拥炉夜酌嘲张友寄诗谢",
            "作者": "萨都剌",
            "内容": "张生不好酒，饮酒如饮药。得酒味濡唇，形影先落魄。\n野人饮不辞，饮尽杯中涸。酒渴向茶烟，松风语幽壑。\n芳山道士胡不来，一夜灯花向人落。"
        },
        {
            "标题": "泊江家步无月同孟志学小酌溪上 其一",
            "作者": "萨都剌",
            "内容": "把酒无从邀月色，共君且复听滩声。夜深灯影青溪上，鱼尾摇船亦有情。"
        },
        {
            "标题": "泊江家步无月同孟志学小酌溪上 其二",
            "作者": "萨都剌",
            "内容": "兰溪春水似蒲萄，越女如花压小槽。今夜共君溪上醉，直须溪月照宫袍。"
        },
        {
            "标题": "送陈衡之之金陵",
            "作者": "萨都剌",
            "内容": "买舟上溯金陵道，寒江水落波浪小。片帆遥挂蒋山青，空城渐觉秦淮晓。\n白门美酒满城春，吴姬唤客客不行。楼中子弟皆年少，玉奴送酒吹鸾笙。\n陈郎不听黄金缕，朝之东吴暮西楚。\n半生落魄一布袍，感慨长歌吊千古。六朝遗迹生暮烟，故宫衰草埋花砖。\n凤凰台上醉李白，何人知子囊无钱。"
        },
        {
            "标题": "送丁太初赴永嘉学正十八韵",
            "作者": "萨都剌",
            "内容": "国学崇儒代，人材绝妙年。风云千里骏，日月九重天。\n翰苑司抡选，中书属次铨。光荣毛义檄，奋发祖生鞭。\n学广儒官制，书传子弟员。宦情依冷掾，官舍拥寒毡。\n筮仕无踰此，如君更颖然。永嘉今永郡，多艺夙多贤。\n咨访兼留意，英髦孰接肩。旧家疑寂寞，遗业想流传。\n会看声华盛，应知德业全。高情何特达，朦目共周旋。\n春著花间屐，秋乘柳下船。篇章微点染，山水自清妍。\n荐豆登霜柚，充厨载海鲜。洞箫吹月下，玉树立风前。\n已作鱼龙变，何嫌雨露偏。群公争荐进，拭目著腾骞。"
        },
        {
            "标题": "送管元帅南征 其二 过淮安畅曾伯都事幽居",
            "作者": "萨都剌",
            "内容": "万事归来好，淮阴二亩园。教儿书满架，过客酒盈樽。\n野水到门外，渔船系树根。除书下霄汉，坐席恐难温。"
        },
        {
            "标题": "送友之金陵",
            "作者": "萨都剌",
            "内容": "江城晓雨开新霁，行李萧萧去远坰。千古风流鬓毛白，六朝山色马头青。\n秦淮月出潮初上，萧寺钟鸣酒半醒。莫唱当时《后庭》曲，殿台芳草夜飞萤。"
        },
        {
            "标题": "送人之金陵",
            "作者": "萨都剌",
            "内容": "之子金陵去，黄梅细雨天。晚钟近萧寺，野水急吴泉。\n枕有思家梦，囊无买酒钱。凤台动诗兴，落笔授蛮笺。"
        },
        {
            "标题": "过江东驿次王侍御韵",
            "作者": "萨都剌",
            "内容": "政事文章王侍御，朱帘捲雨送将归。江东春色分银篆，马上清风吹绣衣。\n泽国水香鱼藻动，砚池春暖墨花飞。至今吴楚经行处，夜夜奎光绕太微。"
        },
        {
            "标题": "送僧还江西",
            "作者": "萨都剌",
            "内容": "病僧岁晚归何处，落日空山白雁声。洗钵欲辞扬子水，买鱼多上豫章城。\n云深庐阜青松老，风细鄱湖白浪生。更展诸方图画看，高低远近互纵横。"
        },
        {
            "标题": "送僧归庐山",
            "作者": "萨都剌",
            "内容": "扬子江头木叶风，上人归兴白云重。净瓶满贮蓬莱水，客舫遥听精舍钟。\n到家自笑门前鹤，洗钵不惊潭底龙。珍重匡庐山畔路，逢人应问旧栽松。"
        },
        {
            "标题": "送友人进柑入京",
            "作者": "萨都剌",
            "内容": "绿发参军门不出，黄岩老叟肯相过。九重玉食常年进，千里金柑细马驮。\n绿水青山南郡远，毳袍貂帽北风多。同年若问侬消息，为说愁来无奈何。"
        },
        {
            "标题": "送湖洲鼓元明道士入茅山",
            "作者": "萨都剌",
            "内容": "道人居住碧湘湾，清夜月明摇佩环。出门倒拄九节杖，辞家却入三茅山。\n开笼放鹤横江去，写檄收龙带雨还。便拟访君吹铁笛，青松白石往来间。"
        },
        {
            "标题": "送王郎还钱塘",
            "作者": "萨都剌",
            "内容": "王郎会我丹阳郭，归兴钱塘不可留。北固雪晴山出画，西湖春动水明楼。\n草生湘浦行人远，日落吴山故国愁。安得与君二三月，买花沽酒醉红舟。"
        },
        {
            "标题": "送莫秀才归番阳",
            "作者": "萨都剌",
            "内容": "番阳秋水落，白下买船还。远梦惊新雁，归帆识旧湾。\n打碑过荐福，携酒看芝山。却忆曾游处，清溪万柳间。"
        },
        {
            "标题": "端居书事答翟志道知事见寄韵二首 其二",
            "作者": "萨都剌",
            "内容": "瘦马春城曙色分，长年奔走愧移文。几时黄鹤山房下，松火茶铛煮白云。"
        },
        {
            "标题": "端居书事答翟志道知事见寄韵二首 其一",
            "作者": "萨都剌",
            "内容": "短褐诗人瘦十分，平生不作送穷文。几时结屋孤山下，为觅梅花种白云。"
        },
        {
            "标题": "雪霁过清溪题道士江野舟南馆 其二",
            "作者": "萨都剌",
            "内容": "江南正月半，犹自有梅花。踏雪去何处，青溪道士家。"
        },
        {
            "标题": "题舒真人北山楼观图",
            "作者": "萨都剌",
            "内容": "瑶花琪树间霓旌，十二朱楼接五城。台上吹箫秦弄玉，云边度曲许飞璚。\n光流汉殿青鸾舞，霞拥函关紫气明。方丈蓬莱俱咫尺，不须东望问长生。"
        },
        {
            "标题": "夜宿金山题金山图",
            "作者": "萨都剌",
            "内容": "远人夜宿金山寺，坐对画图如梦中。剪烛题诗云气里，不知身已在龙宫。"
        },
        {
            "标题": "题淮安壁间",
            "作者": "萨都剌",
            "内容": "鱼虾泼泼初出网，梅杏青青已著枝。满树嫩晴春雨歇，行人四月过淮时。"
        },
        {
            "标题": "题画竹",
            "作者": "萨都剌",
            "内容": "小雨春池湿凤毛，天孙深夜织鲛绡。何人更立湘江水，独倚薰风忆舜韶。"
        },
        {
            "标题": "题吕城葛观二首 其一",
            "作者": "萨都剌",
            "内容": "诸葛仙翁七十馀，吕蒙城下筑幽居。来从方外求丹诀，且乞人间教子书。"
        },
        {
            "标题": "题屏风",
            "作者": "萨都剌",
            "内容": "海国夜凉星乱垂，石林逋客未眠时。满帘月色吹轻雾，白露无声下竹枝。"
        },
        {
            "标题": "复题平望驿",
            "作者": "萨都剌",
            "内容": "秋雨黄华下九天，又随归雁过吴川。荒村有火夜投宿，野渡无人秋放船。\n中酒不堪连夜饮，思家无奈五更前。归来却被青山笑，万丈黄尘两鬓烟。"
        },
        {
            "标题": "题竹院壁",
            "作者": "萨都剌",
            "内容": "门外好山青入户，阶前芳草绿侵帘。山僧应笑游人醉，头上花枝压帽檐。"
        },
        {
            "标题": "题李遵道画竹木图",
            "作者": "萨都剌",
            "内容": "风流未识生前面，翰墨空遗死后名。凤尾拂云秋有影，龙头出水夜无声。\n半生清节江南梦，万里灵槎海上行。应逐锦袍弄明月，倒骑赤鲤对吹笙。"
        },
        {
            "标题": "次张举韵题皖山金氏绣野亭",
            "作者": "萨都剌",
            "内容": "南冠犹有旧风流，说看舒州处处幽。最喜园林动花竹，不妨城郭带林丘。\n一樽浊酒青山暮，三径晚香黄菊秋。未识孤高金处士，杖藜应许约同游。"
        },
        {
            "标题": "题郭元二公画壁",
            "作者": "萨都剌",
            "内容": "两山出没如虎头，争奇角怪不肯休。一山如龙入云去，一山化作长江流。\n崚嶒相雄不相下，欲向人间索高价。尘中有客语如狂，龙者可先江者亚。\n一笑上马归醉眠，曲生使我多妄言。酒醒忽记夜来语，先者姓郭亚者元。"
        },
        {
            "标题": "题云山图",
            "作者": "萨都剌",
            "内容": "我有将军万叠青，换得琅玕半窗绿。月明恐有凤来栖，日暮何妨云借宿。\n清时海宇无烽烟，五风十雨歌丰年。看山爱竹了公事，焚香挂画似神仙。\n城头漏箭催更鼓，将军夜寝元戎府。怪底云山光满林，床头斜挂三珠虎。"
        },
        {
            "标题": "登众妙堂题商学士画雨霁归舟图",
            "作者": "萨都剌",
            "内容": "大茅峰顶见日出，烟树云林宿雨收。万里澄江净如练，却从天际识归舟。"
        },
        {
            "标题": "织女图",
            "作者": "萨都剌",
            "内容": "兰闺织锦秦川女，大姬哑哑弄机杼。小姬织倦何所思？帘幕无人燕双语。成都花发江水春，门前马嘶车辚辚。髻鬟两珥看欲堕，蛾眉八字画不伸。良人一去无消息，冰蚕吐丝成五色。柔肠九曲细于丝，万缕春愁正如织。绮窗睡起闻早莺，西楼月落金盘倾。暖霞拂地海棠晓，香雪泼户梨花晴。日长深院机声动，梭影穿花飞小凤。水心惊起鸳鸯飞，花底不成胡蝶梦。纤纤玉指柔且和，香钩小袜裁春罗。满怀心事付流水，荡日云锦生层波。佳人自古多命薄，风里杨花随处落。岂知丑妇嫁田家，生则同衾死同椁。君不闻，长安市上花满枝，东家胡蝶西家飞。笼中鹦鹉唤新主，门外侍儿更故衣。又不闻，田家妇，日扫春蚕宵织布。催租县吏夜打门，荆钗布裙夫短裤。我题此画三嗟吁，百年丑好皆虚无。排云便欲叫阊阖，为我献上《豳风图》。"
        },
        {
            "标题": "铁塔寺写怀",
            "作者": "萨都剌",
            "内容": "萧条冶城寺，杖屦日登临。古木凉风急，空山落叶深。\n夜灯明铁塔，秋雨暗松林。衲子清游处，閒来独自吟。"
        },
        {
            "标题": "次繁昌邑宰梅双溪韵",
            "作者": "萨都剌",
            "内容": "矍铄繁昌宰，曾充观国宾。儒冠犹破帽，礼服尚垂绅。\n澹泊心无愧，清癯目有神。老随朱绂贵，惊见白头新。\n抚字三年政，歌谣百里民。"
        },
        {
            "标题": "京口城南次集 其一",
            "作者": "萨都剌",
            "内容": "野荠花开春欲尽，山樱子落雨初晴。酒醒骑马踏花去，门外绿阴无数生。"
        },
        {
            "标题": "江城玩雪",
            "作者": "萨都剌",
            "内容": "雪正纷纷客倚栏，长江风急吼天关。干重铁瓮成银瓮，一夜金山换玉山。\n舟子迷归寒浦外，衲僧疑在白云间。晓来霁日高林照，好景依然悦我颜。"
        },
        {
            "标题": "望金陵",
            "作者": "萨都剌",
            "内容": "行人雨霁金陵去，萧寺钟声又远听。五月潮声方汹涌，六朝文物已凋零。\n春风玉树留歌韵，暮日青山立画屏。干古兴亡堪一笑，买花载酒赏心亭。"
        },
        {
            "标题": "次韵郭侍御",
            "作者": "萨都剌",
            "内容": "江左风流在，长怀晋谢安。传家须教子，畏事即嫌官。\n云雾天风险，烟波世路难。雄心端有望，白发漆纱冠。"
        },
        {
            "标题": "宿乌石驿",
            "作者": "萨都剌",
            "内容": "云起乌石峰，雨洒紫溪岭。孤馆如山深，愁人觉宵永。\n灯花剪复开，风竹乱不整。清晨渡闽关，南斗落衣领。\n好写度关诗，点笔题石笋。"
        },
        {
            "标题": "和吴赞府斋中十咏 其六 旧剑",
            "作者": "萨都剌",
            "内容": "忆昔蛟龙剑，提携竟出门。红尘走马处，白日报人恩。\n岁月铜花涩，云烟牛斗昏。凄然中夜舞，回首暗销魂。"
        },
        {
            "标题": "和吴赞府斋中十咏 其七 尘镜",
            "作者": "萨都剌",
            "内容": "古镜色如墨，千年独此留。玉台尘网暗，珠匣土花浮。\n莫笑尘埃满，曾令鬼魅愁。蟠龙今已化，云雨梦悠悠。"
        },
        {
            "标题": "和吴赞府斋中十咏 其三 破砚",
            "作者": "萨都剌",
            "内容": "巨璞何人凿，磨穿偶至今。系文虚绿润，雨气共玄阴。\n瓦砾开无异，尘埃积转深。明光几携入，往事复何心。"
        },
        {
            "标题": "宿武夷",
            "作者": "萨都剌",
            "内容": "舣舟山水间，借问武夷观。月挂水晶帘，风吹紫霞幔。\n鸡犬过云间，笙乐度天半。传语武夷君，酒熟幸相唤。"
        },
        {
            "标题": "登云际题壁",
            "作者": "萨都剌",
            "内容": "长吟入云际，袖拂日边霞。摩挲织女机，柱杖倚灵槎。\n闻说名泉奇观，倒泻银河千丈玉乳溅飞花。寄语陆鸿渐，我有武夷茶。\n令仆支铛僧，扫叶鹤看家。不妨茶罢酣歌醉饮，直到日西斜。\n满笔淋漓醉墨，应有山灵夜护林壑动龙蛇。秉烛下山去，渡口月笼沙。"
        },
        {
            "标题": "戏王功甫",
            "作者": "萨都剌",
            "内容": "王郎酒醒倚脩竹，雪后重檐拥毳衣。亦有江南未归客，青山影里马如飞。"
        },
        {
            "标题": "贺内台治书奉敕树碑先茔",
            "作者": "萨都剌",
            "内容": "獬豸峨冠侍紫皇，绣衣玉斧破炎荒。江东丘垄云山好，天上文章雨露香。\n句曲洞中天紫翠，凤凰台上月清光。忠臣孝子千年意，永刻丰碑不可忘。"
        },
        {
            "标题": "雪中渡江过山饮旸谷简上人房 其一",
            "作者": "萨都剌",
            "内容": "闻说山中新酒熟，野人乘兴过江来。小窗无处看春色，一树梅花雪里开。"
        },
        {
            "标题": "都下同翰林诸公送御史尚游题紫骝马",
            "作者": "萨都剌",
            "内容": "御史紫骝马，今朝行且嘶。远烟芳草露，细雨落花泥。\n蹋月饮淮水，随云过汴堤。遥思乡旆日，晓立听朝鸡。"
        },
        {
            "标题": "晓上石壁滩",
            "作者": "萨都剌",
            "内容": "龙溪三月人上船，十里五里滩声喧。浪花飞雪洒石壁，船尾落月倾金盘。\n越儿卧篙头刺水，露重布帆风不起。近山钟动石楼中，隔水鸡鸣烟树里。\n过江日日水与山，诗人得趣如得官。白云遥在太行北，何日归舟下石滩。"
        },
        {
            "标题": "谢人惠茶",
            "作者": "萨都剌",
            "内容": "送茶将军扣门急，惊觉秋深梦一窗。半夜竹炉翻蟹眼，只疑风雨下湘江。"
        },
        {
            "标题": "寄新原林道士",
            "作者": "萨都剌",
            "内容": "我识华阳林道士，步虚空里带淮腔。几年挂剑茅君洞，一夜渡船扬子江。\n醉酒惯眠松下石，题诗爱近水边窗。仙家白鹤养无数，不惜人间借一双。"
        },
        {
            "标题": "和友人招饮",
            "作者": "萨都剌",
            "内容": "山人开瓮满园香，短简招呼白面郎。瘦马踏泥春巷去，一林烟雨杏梅黄。"
        },
        {
            "标题": "次韵 其一",
            "作者": "萨都剌",
            "内容": "之子慇勤何处来，清谈煮茗不论杯。五更门外过风雨，四月街头买杏梅。\n喜客有情窗动竹，吟诗无兴砚生苔。君家白酒何时熟，病起应须去不回。"
        },
        {
            "标题": "谢龙江虚白上人雨中见过",
            "作者": "萨都剌",
            "内容": "山僧入城市，归路晚沈沈。雨湿缁衣重，灯明黑树深。\n泥途信行脚，粥鼓急归心。应到松窗下，新诗剪烛吟。"
        },
        {
            "标题": "寄京口鹤林寺长老了即休",
            "作者": "萨都剌",
            "内容": "白头不出城南寺，枯坐蒲团笑客忙。过暑葛衣浑破碎，逢秋竹院愈荒凉。\n空山云湿龙归钵，古屋松低鹤在床。遥忆题诗旧游处，夜深东壁月苍苍。"
        },
        {
            "标题": "夏日游鹤林寺",
            "作者": "萨都剌",
            "内容": "病馀乘野兴，来扣了翁房。竹笋迸出地，花枝垂过墙。\n雨声鸣客枕，云气暗僧堂。归路马啼滑，风吹酒面凉。"
        },
        {
            "标题": "题朱泽民画雪谷晓行",
            "作者": "萨都剌",
            "内容": "茆店冲寒出，永厓拂曙来。磴危留虎迹，萝密隐猿哀。\n行李一檐重，疏梅几树开。阳乌在何处，不照雪盈腮。"
        },
        {
            "标题": "和经历杨子承晓发山馆",
            "作者": "萨都剌",
            "内容": "梦回山馆月西斜，曙色千峰动紫霞。杜宇一声山竹裂，鹧鸪飞上野棠花。"
        },
        {
            "标题": "夜寒独酌 其三",
            "作者": "萨都剌",
            "内容": "江风吹浪十丈强，孤舟远客愁夜长。何如岁晚在家者，拥炉酌酒天昏黄。\n蔡州鹅鸭持元济，滹沱马渡悲王郎。杯中有物且须尽，勋业满镜生秋霜。"
        },
        {
            "标题": "题鸦浴池",
            "作者": "萨都剌",
            "内容": "天池霹雳斧斤馀，天风万劫吹不枯。白云石面化青雨，落日海眼翻金乌。\n银河灵鹊渡夜影，月窟老兔时濡须。太平海上锦袍客，跨鹤来看浴凤雏。"
        },
        {
            "标题": "游崇禧寺有感",
            "作者": "萨都剌",
            "内容": "紫翠云中出雨堂，老僧挥泪忆先皇。赤阑相映苔花落，翠辇不来山路荒。\n此日山河消王气，旧时草木识天香。夜深行殿无人到，应有山云护御床。"
        },
        {
            "标题": "移梅",
            "作者": "萨都剌",
            "内容": "几夜幽香恼梦魂，殷勤来倩陇头人。凿开东阁窗前地，分得西湖雪里春。\n瘦影番来新体态，疏枝犹带旧精神。今朝伴我清吟处，不许诗怀更有尘。"
        },
        {
            "标题": "忆鹤林即休翁",
            "作者": "萨都剌",
            "内容": "城南鹤林寺，幽境脱尘烦。地僻藤花落，窗虚贝叶翻。\n池塘浮野鸭，竹树挂山猿。病起借禅榻，高眠避市喧。"
        },
        {
            "标题": "鹦鹉曲",
            "作者": "萨都剌",
            "内容": "水晶帘垂宫昼长，猩色屏风围绣床。美人春睡苦不足，梦随飞燕游昭阳。\n觉来粉汗湿香脸，一线柔红枕痕浅。三十六宫在眼前，五色香云随指转。\n牙床端坐杨太真，云冠霞佩绛色裙。双成小玉各宫样，绣衣乌帽高将军。\n雕笼七宝挂高树，玉案金盘看鹦鹉。\n可怜鹦鹉解人言，不说渔阳动鼙鼓。乃知禽语能戏人，不知人语能杀身。\n亡家败国污天地，天生尤物天亦嗔。一朝艳质化尘土，可恨可怜千万古。\n香魂不逐马尘飞，犹托深闺绣房女。想当盘礴欲绣时，停针想像心如丝。\n绣成特自比容貌，伏枕自喜还自悲。郎君有此从何得，怪底梅花心铁石。\n偶然持赠百拙人，眉眶眼精生丑色。少年阅此恼断肠，锦屏绣褥兰麝香。\n夜深酒醒换银烛，时见杨妃在耳傍。君不闻张丽华堕宫井，铜雀章台烟烬冷。\n繁华一梦人不知，万事邯郸吕公枕。"
        },
        {
            "标题": "如梦曲哀燕将军 其八",
            "作者": "萨都剌",
            "内容": "皓齿歌，细腰舞，绿窗朱户将军府。将军老去无少年，为野草兮为荒田。"
        },
        {
            "标题": "用韵寄龙江",
            "作者": "萨都剌",
            "内容": "之子金山去，梅天雾气沉。海风吹浪急，江雨入楼深。火尽无茶味，更长过烛心。明朝好晴色，应是寄新吟。"
        },
        {
            "标题": "约友游西峰不至",
            "作者": "萨都剌",
            "内容": "仙人约我峰头去，欲去峰头看白云。一夜白云峰下宿，晓来散作雨纷纷。"
        },
        {
            "标题": "游钟山感兴",
            "作者": "萨都剌",
            "内容": "骢马穿松到上方，南巡辇路碧苔荒。禅僧白首看行殿，山鬼黄昏避御床。\n云冷夜无龙在钵，日长时有虎巡廊。小桃十月开如锦，犹带前朝雨露香。"
        },
        {
            "标题": "游竹林寺",
            "作者": "萨都剌",
            "内容": "野人一过竹林寺，无数竹枝生白烟。江近玉龙埋碧草，月明黄鹤下芝田。\n树衔宿雨啼山鹧，花落春风老杜鹃。何日来分云半榻，故人不用买山钱。"
        },
        {
            "标题": "题玄妙观玉皇殿",
            "作者": "萨都剌",
            "内容": "虚空台殿枕层岑，木杪丹梯起百寻。花落鸟啼青竹里，客来犬吠白云深。\n松坛昼日移幢影，石室天风送铎音。老鹤如人窗下立，閒听羽士理瑶琴。"
        },
        {
            "标题": "元统乙亥岁集贤学士济尔噶台奉旨代祀真定路玉华宫睿宗仁圣景襄皇帝影堂仆备监礼",
            "作者": "萨都剌",
            "内容": "大帝天香出内宫，孝思与世总无穷。百年礼乐行三献，一派箫韶起半空。\n使者领班云气里，女仙摇佩月明中。小臣监礼陪清列，两袖葵花映烛红。"
        },
        {
            "标题": "玉山道中",
            "作者": "萨都剌",
            "内容": "积雨千峰霁，溪流两岸平。野花多映水，山鸟自呼名。\n人语随乡变，官船带月行。江南数千里，无处不关情。"
        },
        {
            "标题": "昼卧云际亭",
            "作者": "萨都剌",
            "内容": "红尘如海深，度水卧云际。白云如故人，千峰走群婢。\n长叹一欠伸，风叶飞满地。一鸟没遥天，树矮浑如荠。"
        },
        {
            "标题": "宿曲阳仙馆",
            "作者": "萨都剌",
            "内容": "天际三峰横紫烟，山前山后尽芝田。楼台木末疑无路，鸡犬云中半是仙。\n白石经年皆化玉，青松尽日只闻泉。曲林三馆幽深处，一夜重楼听雨眠。"
        },
        {
            "标题": "燕京作",
            "作者": "萨都剌",
            "内容": "落月西窗闻禁钟，梦回远客立云龙。江南飞尽千株雪，辜负梅花过一冬。"
        },
        {
            "标题": "宿洞神宫春晓书事",
            "作者": "萨都剌",
            "内容": "道人睡起窗月白，饭熟黄粱鸡乱啼。门外卖花声已过，街头春雨竟成泥。"
        },
        {
            "标题": "高邮至邵伯二首 其一",
            "作者": "萨都剌",
            "内容": "移棹偏惊临水雁，过淮时买出罾鱼。有时得句无人和，风雨寒窗夜读书。"
        },
        {
            "标题": "赠白云",
            "作者": "萨都剌",
            "内容": "白云抑何閒，竟日不下山。时从脩竹里，相伴一僧还。\n悠悠覆松顶，渺渺归岫间。奔走尘俗客，视君多厚颜。"
        },
        {
            "标题": "题紫薇观冯道士房",
            "作者": "萨都剌",
            "内容": "卜筑长江上，回峰晚更奇。山村猿索饭，竹屋鹤听棋。\n云护烧丹灶，泉香洗药池。道人足高兴，不许俗人知。"
        },
        {
            "标题": "赠弹筝者",
            "作者": "萨都剌",
            "内容": "银甲弹冰五十弦，海门风急雁行偏。故人情怨知多少，扬子江头月满船。"
        },
        {
            "标题": "过紫薇庵访冯道士 其二",
            "作者": "萨都剌",
            "内容": "山中华盖洞，石气冷萧萧。不见眠云客，惟逢避雨樵。"
        },
        {
            "标题": "过紫薇庵访冯道士 其三",
            "作者": "萨都剌",
            "内容": "研珠滴露清，自点太玄经。尽日无人到，小窗兰叶青。"
        },
        {
            "标题": "赠道士陈华隐",
            "作者": "萨都剌",
            "内容": "早年濯足东海水，去卧华峰顶上云。收得九秋仙掌露，归来酌献武夷君。"
        },
        {
            "标题": "夜坐赠秀才",
            "作者": "萨都剌",
            "内容": "青原故人贫且穷，燕山野客疲且聋。拥炉不觉残火白，开窗忽见月明东。\n乃知清景不可得，得诗一笑衰颜红。夜深吹烛且睡去，楼外落雁呼霜风。"
        },
        {
            "标题": "走笔赠燕孟",
            "作者": "萨都剌",
            "内容": "别君金陵城，遇君钱塘驿。落魄江湖懒折腰，笑傲公侯但长揖。\n柳花吹香扑酒缸，酒波滟滟如春江。西湖天镜碧堕地，吴山蛾眉春入窗。\n平生豪气如虹吐，馀子纷纷何足数。驿亭把酒歌别离，醉听江潮鸣万鼓。"
        },
        {
            "标题": "赠张道士",
            "作者": "萨都剌",
            "内容": "道人新戴竹皮冠，头上星摇北斗寒。一夜凉风吹发乱，半窗鹤梦绕琅玕。"
        },
        {
            "标题": "赠莫州同年县尹米思泰",
            "作者": "萨都剌",
            "内容": "倦客重来忆去年，荒城斜日淡炊烟。民居星散无官讼，里巷秋深尽水田。\n禾稼半生城郭里，槐花乱落县门前。路傍父老头如雪，共道文章令尹贤。"
        },
        {
            "标题": "宿长安驿 其一",
            "作者": "萨都剌",
            "内容": "坝北坝南河水平，客船争缆水云腥。乡音吴越不可辨，灯火黄昏如乱星。"
        },
        {
            "标题": "宿长安驿 其二",
            "作者": "萨都剌",
            "内容": "水面微风动杨柳，客船吹笛月明中。远人江海多归思，卧看流星度水东。"
        },
        {
            "标题": "寄王御史",
            "作者": "萨都剌",
            "内容": "御史传天语，飞霜到海垠。浙江潮似雪，闽土腊如春。\n孤客见明月，乱山愁远人。何时动归兴，家有白头亲。"
        },
        {
            "标题": "征妇怨",
            "作者": "萨都剌",
            "内容": "有柳切勿栽长亭，有女切勿归征人。长亭杨柳自春色，岁岁年年送行客。\n一朝羽檄风吹烟，征人远戍居塞边。辚辚车马去如箭，锦衾绣枕难留恋。\n黄昏寂寞守长门，花落无心理针线。新愁暗恨人不知，欲语不语颦双眉。\n妾身非无泪，有泪空自垂。云山烟水隔吴越，望君不见心愁绝。\n梦魂暗逐蝴蝶飞，觉来羞对窗前月。窗前月色照人寒，迟迟钟鼓夜未阑。\n灯阑有恨花不结，妆台尘惨恨班班。半生偶得一锦字，道是前年战时苦。\n一朝血杵烟薮除，腰间斜挂三珠虎。妾心自喜还自惊，门前忽闻凯歌声。\n锦衣绣服归故里，不思昔日别离情。别离之情几青草，镜里容颜为君老。\n黄金白璧买娇娥，洞房只道新人好。"
        },
        {
            "标题": "溪行中秋望月",
            "作者": "萨都剌",
            "内容": "去岁南闽客，今年此日还。中秋八月半，一水万山间。\n皓月飞圆镜，回流转曲环。携家共清赏，何异在乡关。"
        },
        {
            "标题": "早发黄河即事",
            "作者": "萨都剌",
            "内容": "晨发大河上，曙色满船头。依依树林出，惨惨烟雾收。\n村墟杂鸡犬，门巷出羊牛。炊烟绕茅屋，秋稻上陇丘。\n尝新未及试，官租急徵收。两河水平堤，夜有盗贼忧。\n长安里中儿，生长不识愁。朝驰五花马，暮脱千金裘。\n斗鸡五坊市，酣歌醉高楼。绣被夜中酒，玉人坐更筹。\n岂知农家子，力穑望有秋。短褐常不完，粝食常不周。\n丑妇有子女，鸣机事耕畴。上以充国税，下以祀松楸。\n去年筑河防，驱夫如驱囚。人家废耕织，嗷嗷齐东州。\n饥饿半欲死，驱之长河流。河源天上来，趋下性所由。\n古人有善备，鄙夫无良谋。我歌两河曲，庶达公与侯。\n凄风振枯槁，短发凉飕飕。"
        }
    ],
    "对话内容": [
        {
            "Type": "宫廷官场对话",
            "Location": "元大都某朝廷大殿",
            "Background": "萨都剌进献新作，面见皇帝，讨论诗词艺术与治国理政的关系，展现其才华与对朝政的见解。",
            "Dialogue": "{\n    角色名:皇帝 \n    动作:(端坐于龙椅，手中把玩玉玺)\n    讲话:萨都剌爱卿，朕近日听闻阁下新作颇具风采，文思泉涌，诗词精妙，不知可否为朕朗诵一首以解心中之愁，且谈谈诗歌与治国理政的关系？朕有意寻访文士之道，欲求治国之法，然常感于文人之言辞，似乎饱含哲理，能启迪君主之思，助国家之治。\n}\n{\n    角色名:萨都剌 \n    动作:(行礼，心中翻涌着敬意与紧张)\n    讲话:陛下，仆自愚见，诗歌乃是情感之寄托，文人之心声，然若能将其融入治国理政，方能使国政得以顺畅。诗者，言志也，若无志，则无诗；治国者，亦需有志，然志不可偏，需广泛而深远。臣之新作《念奴娇·登石头城次东坡韵》便是寄情于青山绿水之间，然其内含的志趣，亦是对世间英杰之叹息。陛下若愿，臣可为您朗诵，以期明君与文士之道，得以相辅相成，推动国之昌盛。\n}"
        },
        {
            "Type": "书信交流",
            "Location": "杭州书房",
            "Background": "萨都剌给友人李御史写信，分享自己在南台任职的经历，表达对故乡的思念与对时局的看法。",
            "Dialogue": "{\n    角色名:李御史 \n    动作:(沏茶，目光温和)\n    讲话:萨都剌兄，近日听闻你在南台任职的经历，能否细述其中的趣事与感悟？我亦有些许惆怅，仿佛身在异乡，常常思念故乡的山水与人情，心中颇有感慨。\n}\n{\n    角色名:萨都剌 \n    动作:(放下茶杯，微微叹息)\n    讲话:李兄，仆在南台任职，虽身处繁华之地，却常感孤独。朝堂之上，权贵相争，浮华之下，百姓苦楚。仆常在夜深人静时，独坐书房，思故乡之景，心中滋味难以言表。时常忆起雁门山下的清风明月，仿佛回到那无忧无虑的岁月。然而，作为一名文士，理应将此愁绪化为笔端之力，颂扬家国之情，以诗寄志，以文传道。故乡虽远，心却常在。愿我们都能在各自的岗位上，尽心竭力，不负青春，不负韶华。\n}"
        },
        {
            "Type": "诗词戏剧对话",
            "Location": "江南某山水间",
            "Background": "萨都剌与友人吟诗作对，互相切磋技艺，讨论诗歌的意境与灵感，展现出他们对自然的热爱与对文人的豪情。",
            "Dialogue": "{\n    角色名:友人 \n    动作:(手握酒杯，微笑举杯)\n    讲话:萨都剌兄，今日山水如画，何不吟诗作对，共叙情怀？如你所言，自然之美，诗意盎然，正是我们文人追求的境界。\n}\n{\n    角色名:萨都剌 \n    动作:(举杯回应，眼中流露出兴奋)\n    讲话:友人所言极是，诗歌乃是心灵的呼唤，若能与自然相交融，便能激发出无尽的灵感。今兹在此山水之间，仆有一首《游铁塔寺》，愿与君共酌共吟，愿此时此刻的美好能够铭刻于心，成为我们创作的源泉。酒至尽兴，诗意横生，人生何其快哉，不如醉于此景，吟于此时，何乐而不为？\n}"
        },
        {
            "Type": "家庭市井对话",
            "Location": "雁门小镇",
            "Background": "萨都剌在小镇的酒楼中，和村民畅聊时事，分享文人生活的趣事，体现其平易近人的个性。",
            "Dialogue": "{\n    角色名:村民 \n    动作:(坐在酒楼的长桌旁，笑语盈盈)\n    讲话:萨都剌兄，听闻你是翰林院的才子，能否为我们讲讲那些文人们的趣事？我们这些乡民虽不识字，却也向往那文人生活的风采。\n}\n{\n    角色名:萨都剌 \n    动作:(微笑，举酒杯示意)\n    讲话:乡亲们，汝等言重了，仆不过是尔等乡中一介书生，然与文人之交，常有趣事。记得有一次，仆与几位文友共聚，酒酣耳热之际，竟然有人吟了句“桃花流水窅然去”，结果一时兴起，竟引得大家接龙，闹得不可开交。虽不及朝堂之言，却也快意无比，笑声阵阵，酣畅淋漓。文人虽在朝堂之上，然若无尔等平民百姓的支持，亦难以成其事，故我常在此与乡亲们畅言时政，分享文人生活的趣事，愿与诸君共叙这人间百态，乐享生活。\n}"
        },
        {
            "Type": "宫廷官场对话",
            "Location": "元大都某御前会议",
            "Background": "萨都剌作为南台御史，参与御前会议，讨论弹劾权贵的策略，表现出其敢于直言的勇气。",
            "Dialogue": "{\n    角色名:权贵 \n    动作:(坐于首席，面露不悦)\n    讲话:萨都剌，你作为南台御史，岂可随意发言，弹劾权贵之事非同小可，若此事失当，恐有损于你我之间的和谐，何以处之？\n}\n{\n    角色名:萨都剌 \n    动作:(立正，神情坚定)\n    讲话:权贵大人，仆虽身处南台，然心系百姓，若见权贵贪腐，岂能沉默不言？治国之道，在于公正无私，唯有直言不讳，方能还朝廷以清明。朝堂之事，非我一人之力所能左右，然仆愿以笔者之名，书写百姓之声，唯盼权贵大人能以国为重，莫让权力成为贪婪的工具。岂不闻“天子重道，群臣重义”之理？仆愿以微薄之力，助陛下清理朝政，重振社稷之气。\n}"
        },
        {
            "Type": "书信交流",
            "Location": "江南某山中隐居处",
            "Background": "萨都剌给远道而来的友人寄去一首新作，表达自己在山中隐居的闲适生活及对世俗的反思。",
            "Dialogue": "{\n    角色名:友人 \n    动作:(翻阅信纸，神色关切)\n    讲话:萨都剌兄，听闻你在山中隐居，何以不多与外界沟通？可曾思念故乡，心中可有所感？\n}\n{\n    角色名:萨都剌 \n    动作:(点头，心中思念涌上)\n    讲话:友人所言极是，隐居山中，虽得清静闲逸，然心中常思故乡的青山绿水、亲朋好友。隔世的乡音常在耳边回响，恍若昨日。仆在此静思，常常以诗寄情，书信寄思，愿将心中所念化为字句，传递至远方。此刻，春日暖阳，山花烂漫，仆为之作诗一首，愿以此表达对故乡的思念与对世事的反思。愿友人今后常来，携手高歌，共享这山水之乐。\n}"
        },
        {
            "Type": "诗词戏剧对话",
            "Location": "杭州某茶馆",
            "Background": "萨都剌与文人朋友聚会，品茶吟诗，交流彼此的创作灵感，展示其文人风采及对诗歌的追求。",
            "Dialogue": "{\n    角色名:文人朋友 \n    动作:(向萨都剌举杯，面露笑容)\n    讲话:萨都剌兄，今日聚会，何不作一首即兴之诗？山水相依，正是我们文人豪情的最好寄托。\n}\n{\n    角色名:萨都剌 \n    动作:(微微一笑，心中激荡)\n    讲话:兄言甚是，仆今有一首《游铁塔寺》欲与各位共酌，诗中寄托了仆对自然的热爱与对人生的感慨。山水之间，虽无繁华，却有清风明月，岂不快哉？愿我等在此共饮同吟，意气相投，携手共度此生，何惧浮世繁华，唯愿心中常存诗情画意。请诸君听我一言，愿为此时此刻的美好而歌，为人生的旅途而醉。\n}"
        },
        {
            "Type": "宫廷官场对话",
            "Location": "元大都书房",
            "Background": "萨都剌与翰林院士讨论文献，探讨古今诗词的异同，表明其对文化传承的重视。",
            "Dialogue": "{\n    角色名:翰林院士 \n    动作:(翻阅文献，神情专注)\n    讲话:萨都剌，听闻你在文献研究上颇有见地，能否谈谈你对古今诗词的异同之处？在文化传承中，你认为应如何更好地发扬光大？\n}\n{\n    角色名:萨都剌 \n    动作:(沉思片刻，目光坚定)\n    讲话:翰林院士所言极是，古今诗词虽各有风格，却皆以情感为主线，若能将古诗词之韵味与今文之新意相结合，必能使文化之花绽放得更加绚烂。仆以为，文化传承不仅在于文字的流传，更在于情感的共鸣。古人之风采，今人之追求，若能互相交融，形成一种新型的文化表达，必能为后人开启更广阔的艺术视野。故而，仆愿以自身之微薄之力，推动古今文化的对话与交流，以期为文人后辈铺路，赋予他们更多的灵感与创造的自由，使文化薪火相传，生生不息。\n}"
        },
        {
            "Type": "家庭市井对话",
            "Location": "镇上集市",
            "Background": "萨都剌在集市上与摊贩谈论时事，了解百姓生活，反映他对民生的关心。",
            "Dialogue": "{\n    角色名:摊贩 \n    动作:(热情招呼，手中忙碌)\n    讲话:萨都剌先生，听闻你在外游历，能否与我分享一些见闻？这世道虽艰，但你作为文人，必有所感悟。\n}\n{\n    角色名:萨都剌 \n    动作:(微笑，目光温和)\n    讲话:摊贩兄，你所言有理，仆游历江湖，见闻无数。然行云流水间，最让我动容的，便是乡民的淳朴与执着。他们在艰辛的生活中仍能保持那份乐观，仿佛在诉说着生活的真谛。虽身为文人，然仆也深感人间疾苦，常常思索如何以笔为剑，表达百姓的心声。愿我能为乡民发声，寄托他们的希望与梦想，助他们早日脱离困境，追求更美好的生活。\n}"
        },
        {
            "Type": "诗词戏剧对话",
            "Location": "湘江岸边",
            "Background": "萨都剌与友人游览湘江，边赏风景边作诗，抒发对人生与自然的感慨，体现出其文人情怀。",
            "Dialogue": "{\n    角色名:友人 \n    动作:(指向江边，神情激动)\n    讲话:萨都剌兄，今日的湘江真是美不胜收，何不吟诗一首，抒发我们的豪情与对自然的热爱？\n}\n{\n    角色名:萨都剌 \n    动作:(微微颔首，目光柔和)\n    讲话:友人所言极是，此刻湘江波澜起伏，确实令人心动。仆有一首《过高邮射阳湖》便是寄情于此，愿以此表达对这山水的热爱与对人生的感慨。诗中所言，江水悠悠，波澜壮阔，正如人生旅途，虽有波折，却总能见到那份希望与光明。让我们共同吟唱这份情怀，愿此刻的美好永远铭刻于心，共同感受自然之美与生命之旅的无尽魅力。\n}"
        }
    ]
}