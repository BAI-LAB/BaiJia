{
    "基本信息": {
        "姓名": "高启",
        "性别": "男",
        "出生年份": "1336",
        "死亡年份": "1374",
        "享年": "39",
        "朝代": "明",
        "家庭区分": "未详"
    },
    "亲属关系": [],
    "其他关系": [
        "高启友的对象是姚广孝",
        "高启为陈汝秩所著书作序",
        "高启为周砥所著书作序",
        "高启为周砥所著书作序",
        "高启为胡松作墓志铭",
        "高启为陈世成作墓志铭",
        "高启为葛正蒙作墓志铭",
        "高启为韩敏道作墓志铭",
        "高启为吕思诚所著书作跋",
        "高启相唱和的对象是倪瓒",
        "高启相唱和的对象是周砥",
        "高启传记作者为朱彜尊",
        "高启为胡应炎作传",
        "高启为宋克作传",
        "高启为虞集之书、画作跋",
        "高启为赵孟𫖯之书、画作跋",
        "高启为张雨之书、画作跋",
        "高启为朱德润之书、画作跋",
        "高启为冯子振之书、画作跋",
        "高启为倪瓒之书、画作跋",
        "高启为高克恭之书、画作跋",
        "高启为黄公望之书、画作跋",
        "高启为周砥作临别赠言(送别诗、序)",
        "高启为吕敏作临别赠言(送别诗、序)",
        "高启为胡布作临别赠言(送别诗、序)",
        "高启为唐肃作临别赠言(送别诗、序)",
        "高启为徐九龄作临别赠言(送别诗、序)",
        "高启为饶介作临别赠言(送别诗、序)",
        "高启为周砥作哀辞",
        "高启与周砥游",
        "高启为王彝作画赞(画像记)",
        "高启为缪贞作画赞(画像记)",
        "高启赠诗、文的对象是陈汝秩",
        "高启赠诗、文的对象是胡奎",
        "高启赠诗、文的对象是倪瓒",
        "高启赠诗、文的对象是王彝",
        "高启赠诗、文的对象是周砥",
        "高启赠诗、文的对象是张枢",
        "高启为王彝之建筑物题咏、记、命名",
        "高启为虞集之诗文作跋",
        "高启为周砥之诗文作跋",
        "高启为吕思诚之诗文作跋"
    ],
    "入仕信息": [
        {
            "入仕方式": "荐举 (保任,保举)",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "季廸",
            "别名类型": "字"
        },
        {
            "别名": "季迪",
            "别名类型": "未详"
        },
        {
            "别名": "槎轩",
            "别名类型": "未详"
        },
        {
            "别名": "槎轩",
            "别名类型": "室名、别号"
        },
        {
            "别名": "靑丘子",
            "别名类型": "室名、别号"
        },
        {
            "别名": "青邱子",
            "别名类型": "未详"
        },
        {
            "别名": "高启",
            "别名类型": "别名、曾用名"
        }
    ],
    "任职信息": [
        {
            "官职": "户部侍郎",
            "起始年份": "未详",
            "结束年份": "未详",
            "任职方式": NaN,
            "任职地点": "[未详]"
        }
    ],
    "地理信息": [
        {
            "地名": "苏州府",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "苏州府",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "苏州府",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "苏州府",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "长洲",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "长洲",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "长洲",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "长洲",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "长洲",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "长洲",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "长洲",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "长洲",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "萧山",
            "地址类型": "避兵之地",
            "开始年份": "未详",
            "结束年份": "未详"
        },
        {
            "地名": "萧山",
            "地址类型": "避兵之地",
            "开始年份": "未详",
            "结束年份": "未详"
        },
        {
            "地名": "萧山",
            "地址类型": "避兵之地",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "高太史大全集",
            "著述年份": "1374",
            "著述角色": "未详"
        },
        {
            "著述名称": "凫藻集",
            "著述年份": "1374",
            "著述角色": "未详"
        },
        {
            "著述名称": "扣舷集",
            "著述年份": "1374",
            "著述角色": "未详"
        },
        {
            "著述名称": "缶鸣集",
            "著述年份": "未详",
            "著述角色": "撰著者"
        },
        {
            "著述名称": "槎轩集",
            "著述年份": "未详",
            "著述角色": "撰著者"
        },
        {
            "著述名称": "太史集",
            "著述年份": "未详",
            "著述角色": "撰著者"
        }
    ],
    "社会区分": [
        "[为官者：文]",
        "诗人",
        "博学之人",
        "并称/齐名"
    ],
    "机构情况": [],
    "经历事件信息": [],
    "财富情况": [],
    "个人简介": [
        "高启（1336－1373）汉族，江苏苏州人，元末明初著名诗人，与杨基、张羽、徐贲被誉为“吴中四杰”，当时论者把他们比作“明初四杰”，又与王行等号“北郭十友”。字季迪，号槎轩，平江路（明改苏州府）长洲县（今江苏省苏州市）人；洪武初，以荐参修《元史》，授翰林院国史编修官，受命教授诸王。擢户部右侍郎。苏州知府魏观在张士诚宫址改修府治，获罪被诛。高启曾为之作《上梁文》，有“龙蟠虎踞”四字，被疑为歌颂张士诚，连坐腰斩。有《高太史大全集》、《凫藻集》等。 ► 高启的诗文(817篇)"
    ],
    "诗词文章内容": [
        {
            "标题": "登金陵雨花台望大江",
            "作者": "高启",
            "内容": "大江来从万山中，山势尽与江流东。钟山如龙独西上，欲破巨浪乘长风。江山相雄不相让，形胜争夸天下壮。秦皇空此瘗黄金，佳气葱葱至今王。我怀郁塞何由开，酒酣走上城南台；坐觉苍茫万古意，远自荒烟落日之中来！石头城下涛声怒，武骑千群谁敢渡？黄旗入洛竟何祥，铁锁横江未为固。前三国，后六朝，草生宫阙何萧萧。英雄乘时务割据，几度战血流寒潮。我生幸逢圣人起南国，祸乱初平事休息。从今四海永为家，不用长江限南北。"
        },
        {
            "标题": "送陈秀才还沙上省墓",
            "作者": "高启",
            "内容": "满衣血泪与尘埃，乱后还乡亦可哀。风雨梨花寒食过，几家坟上子孙来？"
        },
        {
            "标题": "清明呈馆中诸公",
            "作者": "高启",
            "内容": "新烟着柳禁垣斜，杏酪分香俗共夸。白下有山皆绕郭，清明无客不思家。卞侯墓下迷芳草，卢女门前映落花。喜得故人同待诏，拟沽春酒醉京华。"
        },
        {
            "标题": "春暮西园",
            "作者": "高启",
            "内容": "绿池芳草满晴波，春色都从雨里过。知是人家花落尽，菜畦今日蝶来多。"
        },
        {
            "标题": "咏梅九首",
            "作者": "高启",
            "内容": "琼姿只合在瑶台，谁向江南处处栽？雪满山中高士卧，月明林下美人来。寒依疏影萧萧竹，春掩残香漠漠苔。自去何郎无好咏，东风愁寂几回开。\n缟袂相逢半是仙，平生水竹有深缘。将疏尚密微经雨，似暗还明远在烟。薄瞑山家松树下，嫩寒江店杏花前。秦人若解当时种，不引渔郎入洞天。\n翠羽惊飞别树头，冷香狼籍倩谁收。骑驴客醉风吹帽，放鹤人归雪满舟。淡月微云皆似梦，空山流水独成愁。几看孤影低徊处，只道花神夜出游。\n淡淡霜华湿粉痕，谁施绡帐护春温。诗随十里寻春路，愁在三更挂月村。飞去只忧云作伴，销来肯信玉为魂。一尊欲访罗浮客，落叶空山正掩门。\n云雾为屏雪作宫，尘埃无路可能通。春风未动枝先觉，夜月初来树欲空。翠袖佳人依竹下，白衣宰相在山中。寂寥此地君休怨，回首名园尽棘丛。\n梦断扬州阁掩尘，幽期犹自属诗人。立残孤影长过夜，看到余芳不是春。云暖空山裁玉遍，月寒深浦泣珠频。掀篷图里当时见，错爱横斜却未真。\n独开无那只依依，肯为愁多减玉辉？廉外钟来月初上，灯前角断忽霜飞。行人水驿春全早，啼鸟山塘晚半稀。愧我素衣今已化，相逢远自洛阳归。\n最爱寒多最得阳，仙游长在白云乡。春愁寂寞天应老，夜色朦胧月亦香。楚客不吟江路寂，吴王已醉苑台荒。枝头谁见花惊处？袅袅微风簌簌霜。\n断魂只有月明知，无限春愁在一枝。不共人言唯独笑，忽疑君到正相思。歌残别院烧灯夜，妆罢深宫览镜时。旧梦已随流水远，山窗聊复伴题诗。"
        },
        {
            "标题": "寻胡隐君",
            "作者": "高启",
            "内容": "渡水复渡水，看花还看花。春风江上路，不觉到君家。"
        },
        {
            "标题": "吊岳王墓",
            "作者": "高启",
            "内容": "大树无枝向北风，十年遗恨泣英雄。班师诏已来三殿，射虏书犹说两宫。每忆上方谁请剑，空嗟高庙自藏弓。栖霞岭上今回首，不见诸陵白露中。"
        },
        {
            "标题": "明皇秉烛夜游图",
            "作者": "高启",
            "内容": "华亭楼头日初堕，紫衣催上宫门锁。大家今夕燕西园，高爇银盘百枝火。海棠欲睡不得成，红妆照见殊分明。满庭紫焰作春雾，不知有月空中行。新谱《霓裳》试初按，内使频呼烧烛换。知更宫女报铜签，歌舞休催夜方半。共言醉饮终此宵，明日且免群臣朝。只忧风露渐欲冷，妃子衣薄愁成娇。琵琶羯鼓相追续，白日君心欢不足。此时何暇化光明，去照逃亡小家屋。姑苏台上长夜歌，江都宫里飞萤多。一般行乐未知极，烽火忽至将如何。可怜蜀道归来客，南内凄凉头尽白。孤灯不照返魂人，梧桐夜雨秋萧瑟。"
        },
        {
            "标题": "念奴娇·策勋万里",
            "作者": "高启",
            "内容": "策勋万里 ，笑书生骨相，有谁相许？壮志平生还自负，羞比纷纷儿女。酒发雄谈，剑增奇气，诗吐惊人语。风云无便，未容黄鹄轻举。何事匹马尘埃，东西南北，十载犹羁旅？只恐陈登容易笑，负却故园鸡黍。笛里关山，樽前日月，回首空凝伫。吾今未老，不须清泪如雨。"
        },
        {
            "标题": "送虚白上人序",
            "作者": "高启",
            "内容": "　　余始不欲与佛者游，尝读东坡所作《勤上人诗序》，见其称勤之贤曰：“使勤得列于士大夫之间，必不负欧阳公。”余于是悲士大夫之风坏已久，而喜佛者之有可与游者。\n　　去年春，余客居城西，读书之暇，因往云岩诸峰间，求所谓可与游者，而得虚白上人焉。\n　　虚白形癯而神清，居众中不妄言笑。余始识于剑池之上，固心已贤之矣。入其室，无一物，弊箦折铛，尘埃萧然。寒不暖，衣一衲，饥不饱，粥一盂，而逍遥徜徉，若有余乐者。间出所为诗，则又纡徐怡愉，无急迫穷苦之态，正与其人类。\n　　方春二三月时，云岩之游者盛，巨官要人，车马相属。主者撞钟集众，送迎唯谨，虚白方闭户寂坐如不闻；及余至，则曳败履起从，指幽导胜于长林绝壁之下，日入而后已。余益贤虚白，为之太息而有感焉。近世之士大夫，趋于途者骈然，议于庐者欢然，莫不恶约而愿盈，迭夸而交诋，使虚白袭冠带以齿其列，有肯为之者乎？或以虚白佛者也，佛之道贵静而无私，其能是亦宜耳！余曰：今之佛者无呶呶焉肆荒唐之言者乎？无逐逐焉从造请之役者乎？无高屋广厦以居美女丰食以养者乎？然则虚白之贤不惟过吾徒，又能过其徒矣。余是以乐与之游而不知厌也。\n　　今年秋，虚白将东游，来请一言以为赠。余以虚白非有求于世者，岂欲余张之哉？故书所感者如此，一以风乎人，一以省于己，使无或有愧于虚白者而已。"
        },
        {
            "标题": "送沈左司从汪参政分省陕西汪由御史中丞出",
            "作者": "高启",
            "内容": "重臣分陕去台端，宾从威仪尽汉官。四塞河山归版籍，百年父老见衣冠。函关月落听鸡度，华岳云开立马看。知尔西行定回首，如今江左是长安。"
        },
        {
            "标题": "游灵岩记",
            "作者": "高启",
            "内容": "　　吴城东无山，唯西为有山，其峰联岭属，纷纷靡靡，或起或伏，而灵岩居其词，拔其挺秀，若不肯与众峰列。望之者，咸知其有异也。 \n　　山仰行而上，有亭焉，居其半，盖以节行者之力，至此而得少休也。由亭而稍上，有穴窈然，曰西施之洞；有泉泓然，曰浣花之池；皆吴王夫差宴游之遗处也。又其上则有草堂，可以容栖迟；有琴台，可以周眺览；有轩以直洞庭之峰，曰抱翠；有阁以瞰具区之波，曰涵空，虚明动荡，用号奇观。盖专此郡之美者，山；而专此山之美者，阁也。 \n　　启，吴人，游此虽甚亟，然山每匿幽閟胜，莫可搜剔，如鄙予之陋者。今年春，从淮南行省参知政事临川饶公与客十人复来游。升于高，则山之佳者悠然来。入于奥，则石之奇者突然出。氛岚为之蹇舒，杉桧为之拂舞。幽显巨细，争献厥状，披豁呈露，无有隐循。然后知于此山为始著于今而素昧于昔也。 \n　　夫山之异于众者，尚能待人而自见，而况人之异于众者哉！公顾瞻有得，因命客赋诗，而属启为之记。启谓：“天于诡奇之地不多设，人于登临之乐不常遇。有其地而非其人，有其人而非其地，皆不足以尽夫游观之乐也。今灵岩为名山，诸公为名士，盖必相须而适相值，夫岂偶然哉！宜其目领而心解，景会而理得也。若启之陋，而亦与其有得焉，顾非幸也欤？启为客最少，然敢执笔而不辞者，亦将有以私识其幸也！”十人者，淮海秦约、诸暨姜渐、河南陆仁、会稽张宪、天台詹参、豫章陈增、吴郡金起、金华王顺、嘉陵杨基、吴陵刘胜也。 "
        },
        {
            "标题": "牧牛词",
            "作者": "高启",
            "内容": "尔牛角弯环，我牛尾秃速。共拈短笛与长鞭，南陇东冈去相逐。日斜草远牛行迟，牛劳牛饥唯我知；牛上唱歌牛下坐，夜归还向牛边卧。长年牧牛百不忧，但恐输租卖我牛。"
        },
        {
            "标题": "寄熹公",
            "作者": "高启",
            "内容": "禅居紫阁阴，欲去问安心。野岸随流曲，山门隐树深。千灯燃雨塔，一磬出风林。想见跏趺处，云多不可寻。"
        },
        {
            "标题": "青丘子歌",
            "作者": "高启",
            "内容": "青丘子，泬而清，本是五云阁下之仙卿。何年降谪在世间，向人不道姓与名。蹑?厌远游，荷锄懒躬耕。有剑任羞涩，有书任纵横。不肯折腰为五斗米，不肯掉舌下七十城。但好觅诗句，自吟自酬赓。田间曳杖复带索，傍人不识笑且轻。谓是鲁迂儒楚狂生，青丘子闻之不分意，吟声出吻不绝咿咿鸣。朝吟忘其饥，暮吟散不平。当其苦吟时，兀兀如被酲。头发不暇栉，家事不及营。儿啼不知怜，客至不果迎。不忧回也空，不慕猗氏盈。不惭被宽褐，不羡垂华缨。不问龙虎苦战斗，不管乌兔忙奔倾。向水际独坐，林中独行。斫元气，搜元精，造化万物难隐情。冥茫八极游心兵，坐令无象作有声。微如破悬虱，壮若屠长鲸。清同吸沆瀣，险比排峥嵘。霭霭晴云披，轧轧冻草萌。高攀天根探月窟，犀照牛渚万怪呈。妙意俄同鬼神会，佳景每与江山争。星虹助光气，烟露滋华英。听音谐《韶》乐，咀味得大羹。世间无物为我娱，自出金石相轰铿。江边茅屋风雨晴，闭门睡足诗初成。叩壶自高歌，不顾俗耳惊。欲呼君山老父携诸仙所弄之长笛，和我此歌吹月明。但愁欻忽波浪起，鸟兽骇叫山摇崩。天帝闻之怒，下谴白鹤迎。不容在世作狡狯，复结飞佩还瑶京。"
        },
        {
            "标题": "养蚕词",
            "作者": "高启",
            "内容": "东家西家罢来往，晴日深窗风雨响。三眠蚕起食叶多，陌头桑树空枝柯。新妇守箔女执筐，头发不梳一月忙。三姑祭后今年好，满簇如云茧成早。檐前蝶车急作丝，又是夏税相催时。"
        },
        {
            "标题": "送王才归钱塘",
            "作者": "高启",
            "内容": "南归犹落魄，北上已蹉跎。草草官亭酒，劳劳客路歌。亲知今日少，山水故乡多。匕首空留在，酬恩竟若何？"
        },
        {
            "标题": "雨中闲卧",
            "作者": "高启",
            "内容": "床隐屏风竹几斜，卧看新燕到贫家。闲居心上浑无事，听雨唯忧损杏花。"
        },
        {
            "标题": "吴别驾宅闻老妓陈氏歌",
            "作者": "高启",
            "内容": "白发相邀出后厅，莫辞为唱《雨霖铃》。如今人尽怜年少，谁肯同来特地听。"
        },
        {
            "标题": "客中忆二女",
            "作者": "高启",
            "内容": "每忆门前两候归，客中长夜梦魂飞。料应此际犹依母，灯下看缝寄我衣。"
        },
        {
            "标题": "与客饮西园花下",
            "作者": "高启",
            "内容": "一壶酒正满，一树花仍新。倾壶对花树，日暮西园春。不爱枝上花，爱此花下人。相逢莫学花无赖，明日分飞随路尘。"
        },
        {
            "标题": "姑苏杂咏 吴钩行",
            "作者": "高启",
            "内容": "吴钩若霜雪，吴人重游侠。尊前含笑看，上有仇家血。"
        },
        {
            "标题": "沁园春 雁",
            "作者": "高启",
            "内容": "木落时来，花发时归，年又一年。记南楼望信，夕阳帘外，西窗惊梦，夜雨灯前。\n写月书斜，战霜阵整，横破潇湘万里天。风吹断，见两三低去，似落筝弦。"
        },
        {
            "标题": "将进酒",
            "作者": "高启",
            "内容": "君不见陈孟公，一生爱酒称豪雄。君不见扬子云，三世执戟徒工文。\n得失如今两何有，劝君相逢且相寿。试看六印尽垂腰，何似一卮长在手。\n莫惜黄金醉青春，几人不饮身亦贫。酒中有趣世不识，但好富贵亡其真。\n便须吐车茵，莫畏丞相嗔。桃花满溪口，笑杀醒游人。\n丝绳玉缸酿初熟，摇荡春光若波绿。前无御史可尽欢，倒著锦袍舞鸊鹆。\n爱妾已去曲池平，此时欲饮焉能倾。地下应无酒垆处，何苦寂寞孤平生。\n一杯一曲，我歌君续。明月自来，不须秉烛。五岳既远，三山亦空。\n欲求神仙，在杯酒中。"
        },
        {
            "标题": "郊墅杂赋 其四",
            "作者": "高启",
            "内容": "春泥桑下路，孤策自扶行。身贱知农事，心闲见物情。\n鱼鸣风欲起，牛饭月初生。渐喜无人识，何烦易姓名。"
        },
        {
            "标题": "萱草",
            "作者": "高启",
            "内容": "幽华独殿众芳红，临砌亭亭发几丛。乱叶离披经宿雨，纤茎窈窕擢薰风。\n佳人作佩频朝采，倦蝶寻香几处通。最爱看来忧尽解，不须更酿酒多功。"
        },
        {
            "标题": "田家夜舂",
            "作者": "高启",
            "内容": "新妇春粮独睡迟，夜寒茅屋雨来时。灯前每嘱儿休哭，明日行人要早炊。"
        },
        {
            "标题": "结客少年场行",
            "作者": "高启",
            "内容": "结客须结游侠儿，借身报仇心不疑。千金买得利匕首，摩挲誓许酬相知。白马缦胡缨，行行人尽止。朝游洛北门，暮醉秦东市。感君在一言，不惜为君死。朱家曾脱季将军，田光终酬燕太子。君不见魏其盛时客满门，自言一一俱衔恩。魏其既罢谁复见，养士堂中尘网遍。始知结客难，徒言意气倾南山。食君之禄有弗报，何况区区杯酒间。结客不必皆荐绅，缓急叩门谁可亲。屠沽往往有奇士，慎勿相轻闾里人。"
        },
        {
            "标题": "萱草",
            "作者": "高启",
            "内容": "不见堂上亲，空树堂下草。夏来风雨繁，离披数丛老。\n日暮欲忘忧，搴芳转伤抱。"
        },
        {
            "标题": "晚香轩",
            "作者": "高启",
            "内容": "不畏风霜向晚欺，独开众卉已凋时。地荒老圃苔三径，节过重阳雨一篱。\n秋色苍茫人醉少，寒香落寞蝶先知。山翁独念同衰晚，坐对幽轩每赋诗。"
        },
        {
            "标题": "姑苏杂咏 死亭湾",
            "作者": "高启",
            "内容": "贫贱众所弃，岂惟愚妇人。圭组何重轻，能令变交亲。翁子昔未逢，妻去耻负薪。五十非晚贵，不能待终晨。一旦谒帝阍，还家绣衣新。邸吏惊赤绶，邦人候朱轮。无颜见故夫，自杀此水滨。谁知孟德耀，元在尔东邻。"
        },
        {
            "标题": "姑苏杂咏 阖闾墓",
            "作者": "高启",
            "内容": "水银为海接黄泉，一穴曾劳万卒穿。谩说深机防盗贼，难令朽骨化神仙。空山虎去秋风后，废榭乌啼夜月边。地下应知无敌国，何须深葬剑三千。"
        },
        {
            "标题": "效香奁体二首",
            "作者": "高启",
            "内容": "曾看梳头傍玉台，后堂春晓曲屏开。重寻未省乘鸾去，只道羞郎不出来。"
        },
        {
            "标题": "见花忆故园",
            "作者": "高启",
            "内容": "春色先从天上来，花枝尽发凤凰台。不知别后乡园树，寂寞书窗开未开。"
        },
        {
            "标题": "效香奁体二首",
            "作者": "高启",
            "内容": "扬州梦断十三年，底事犹存未了缘。不见拥鬟帘下立，断肠骑马过门前。"
        },
        {
            "标题": "初夏江村",
            "作者": "高启",
            "内容": "轻衣软履步江沙，树暗前村定几家。水满乳凫翻藕叶，风疏飞燕拂桐花。渡头正见横渔艇，林外时闻响纬车。最是黄梅时节近，雨余归路有鸣蛙。"
        },
        {
            "标题": "姑苏杂咏 百花洲（在姑苏台下）",
            "作者": "高启",
            "内容": "吴王在时百花开，画船载乐洲边来。吴王去后百花落，歌吹无闻洲寂寞。花开花落年年春，前后看花应几人。但见枝枝映流水，不知片片堕行尘。年来风雨荒台畔，日暮黄鹂肠欲断。岂唯世少看花人，纵来此地无花看。"
        },
        {
            "标题": "次韵西园公咏梅二首",
            "作者": "高启",
            "内容": "雪中无伴只孤芳，倚竹元非翠袖妆。马上忽逢临水驿，鹤边忽见向山房。春愁寂寞天应老，夜色朦胧月亦香。此地一尊聊自恋，扬州回首已凄凉。"
        },
        {
            "标题": "韭",
            "作者": "高启",
            "内容": "芽抽冒余湿，掩冉烟中缕。几夜故人来，寻畦剪春雨。"
        },
        {
            "标题": "春日忆江上",
            "作者": "高启",
            "内容": "柳下春潮没旧矶，草堂犹在掩荆扉。如今归梦休为蝶，化作轻鸥度水飞。"
        },
        {
            "标题": "江上晚归",
            "作者": "高启",
            "内容": "渺渺双凫落晚沙，一江秋色艳明霞。逢人不用停舟问，大树村中即我家。"
        },
        {
            "标题": "美人图",
            "作者": "高启",
            "内容": "秋千庭院闭青春，背立谁曾见得真。莫道不言思忆事，欲言还说与何人。"
        },
        {
            "标题": "王七招饮余游紫藤坞值雪失期",
            "作者": "高启",
            "内容": "孤舟山水雪晴时，看到梅花一万枝。东崦题诗西崦醉，等闲忘却故人期。"
        },
        {
            "标题": "休沐日期衍公游北山不果独卧斋中",
            "作者": "高启",
            "内容": "休沐欣逢一日闲，拟邀禅客共登山。两筇未许寻萝径，孤枕应须掩竹关。历历远峰尘土外，萧萧深屋草莱间。安眠却胜清游乐，觉看斜阳燕子还。"
        },
        {
            "标题": "九日陪诸阁老食赐糕次谢授经韵",
            "作者": "高启",
            "内容": "叨陪讲席按词曹，晓禁霜花点素袍。院贮图书西掖静，云连宫殿北山高。故园莫忆黄花酒，内府初尝赤枣糕。最爱凤毛今复见，便令池上一挥毫。"
        },
        {
            "标题": "江行",
            "作者": "高启",
            "内容": "家家渔网映回桥，春水初生没树腰。客路江南烟雨里，绿芜芳草恨迢迢。"
        },
        {
            "标题": "湖上见月忆家兄",
            "作者": "高启",
            "内容": "望月思兄意转迷，孤帆应宿楚云西。夜深愁向湖边立，为有寒鸿相并栖。"
        },
        {
            "标题": "初入京寓天界西阁对辛夷花怀徐七记室",
            "作者": "高启",
            "内容": "去年寺里开辛夷，君来忆我曾题诗。今年我来君已去，思君还对花开时。欲寻花下君行迹，日暮空庭古苔碧。殷勤把酒问花枝，看过春风几行客？"
        },
        {
            "标题": "废宅芍药",
            "作者": "高启",
            "内容": "昔年花发要人催，今日无人花自开。犹有园丁怜国色，时容闲客借看来。"
        },
        {
            "标题": "夜至阳城田家",
            "作者": "高启",
            "内容": "东津渡头初月辉，南陵寺里远钟微。主人入夜门未掩，蒲响满塘鹅鸭归。"
        },
        {
            "标题": "雨中春望（时在围中）",
            "作者": "高启",
            "内容": "郡楼高望见江头，油壁行春事已休。落尽棠梨寒食雨，只应啼鸟不知愁。"
        },
        {
            "标题": "黄氏延绿轩",
            "作者": "高启",
            "内容": "葱葱溪树暗，靡靡江芜湿。雨过晓开帘，一时放春入。"
        },
        {
            "标题": "赋得履送衍上人",
            "作者": "高启",
            "内容": "稳称游方脚，新编楚岸蒲。滑欺峰顶石，危怯世间途。轻曳愁妨蚁，高飞笑化凫。上堂声每众，度岭影还孤。著处朝行道，抛时夜结趺。空山欲相访，落叶去踪无。"
        },
        {
            "标题": "过海云院赠及长老",
            "作者": "高启",
            "内容": "衲拥寒云老一丘，游方无梦转悠悠。茶香吹过前林晚，菜叶流来别涧秋。旧拂讲余悬壁上，残经定后落床头。紫藤坞里归逢雪，煨芋曾烦慰客愁。"
        },
        {
            "标题": "陈氏秋容轩",
            "作者": "高启",
            "内容": "西郊莽迢递，川树凝烟景。雨过落红蕖，斜阳半江冷。蝉鸣山欲暗，雁去天逾永。孤客对萧条，应知镜中影。"
        },
        {
            "标题": "除夕客中与家兄守岁",
            "作者": "高启",
            "内容": "雨雪远村中，猿鸣旅馆空。守炉消夜漏，停烛待春风。有恨能催老，无文解送穷。却怜今夕酒，还与弟兄同。"
        },
        {
            "标题": "送长洲周丞升吴县令",
            "作者": "高启",
            "内容": "青山隔苑桥，改邑去非遥。官食新添俸，民传旧布条。稻花迎午放，荷叶待秋凋。寂寞长洲路，空闻五瑀谣。"
        },
        {
            "标题": "夜访芑蟾二释子因宿西涧听琴",
            "作者": "高启",
            "内容": "清夜独幽寻，岩扉落叶深。许携陶令酒，来听颖师琴。人醉月沉阁，乌啼风满林。应留西涧水，千载写余音。"
        },
        {
            "标题": "送何记室游湖州",
            "作者": "高启",
            "内容": "暮雨关城独去迟，少年心事剑相知。故人当路轻贫贱，倦客逢秋恶别离。疏柳一旗江上酒，乱山孤棹道中诗。水嬉散后湖亭废，此去烦君吊牧之。"
        },
        {
            "标题": "赠醉樵",
            "作者": "高启",
            "内容": "川钓已遭猎，野耕终改图。不如山中樵，醉卧谁得呼。采山不采松，松花可为酒。酒熟谁共斟，木客为我友。木客已去空石床，举杯向月邀吴刚。借汝快斧斫大桂，要令四海增清光。林风吹发寒拥耳，独枕空尊碧岩里。此时忘却负薪归，猛虎一声惊不起。世间万事如浮烟，看棋何必逢神仙。青松化石鹤未返，酒醒又是三千年。"
        },
        {
            "标题": "野田行",
            "作者": "高启",
            "内容": "白杨树下谁家坟，火烧野草碑无文。路傍尚卧双石马，行人指是故将军。当时发卒开阴宅，千车送葬城南陌。子孙今去野人来，高处牧羊低种麦。平生意气安在哉，棘丛暮雨棠梨开。百年富贵何足恃，雍门之琴良可哀。"
        },
        {
            "标题": "宫女图",
            "作者": "高启",
            "内容": "女奴扶醉踏苍苔，明月西园侍宴回。小犬隔花空吠影，夜深宫禁有谁来？"
        },
        {
            "标题": "回文",
            "作者": "高启",
            "内容": "风帘一烛对残花，薄雾寒笼翠袖纱。空院别愁惊破梦，东栏井树夜啼鸦。"
        },
        {
            "标题": "门有车马客行",
            "作者": "高启",
            "内容": "门有车马客，乃是故乡士。昔别各壮颜，今见不相似。上堂叙情亲，拜跪出妻子。对案未能食，历历问桑梓。当时同游人，十有八九死。松柏长新坟，荆棘生故址。欢言方未终，悲感还复始。因思兴谢端，叹息不能止。"
        },
        {
            "标题": "园中梨花唯开一枝",
            "作者": "高启",
            "内容": "栏外见春迟，朝来雪一枝。不知初发处，误道已残时。"
        },
        {
            "标题": "琼姬墓",
            "作者": "高启",
            "内容": "梦别芙蓉殿头，断钗零落谁收？土昏青镜忘晓，月冷珠襦恨秋。\n麋鹿昔来废院，牛羊今上荒丘。香魂若怨亡国，莫与西施共游。"
        },
        {
            "标题": "甫里即事四首 其二",
            "作者": "高启",
            "内容": "唼唼绿头鸭斗，翻翻红尾鱼跳。沙宽水狭江稳，柳短莎长路遥。\n人争渡处斜日，月欲圆时大潮。我比天随似否，扁舟醉卧吹箫。"
        },
        {
            "标题": "步至东皋",
            "作者": "高启",
            "内容": "斜日半川明，幽人每独行。愁怀逢暮惨，诗意入秋清。鸟啄枯杨碎，虫悬落叶轻。如何得归后，犹似客中情？"
        },
        {
            "标题": "甫里即事四首 其三",
            "作者": "高启",
            "内容": "江上渔郎晚祭，津头估客朝过。钟边山近水近，篷底风多雨多。\n饥蟹衔沙落簖，黠禽映竹窥罗。丫头两桨休去，为唱吴侬棹歌。"
        },
        {
            "标题": "长门怨",
            "作者": "高启",
            "内容": "憎宠一时心，尘生旧屋金。苔滋销履迹，花远度銮音。暮雀重门迥，秋萤别殿阴。君明犹不察，妒极是情深。"
        },
        {
            "标题": "君马黄",
            "作者": "高启",
            "内容": "君马黄，我马玄。君马金匼匝，我马锦连乾。两马喜遇皆嘶鸣，何异主人相见情。长安大道可并辔，莫夸得意争先行。摇鞭共踏落花去，燕姬酒垆在何处？"
        },
        {
            "标题": "行香子 芙蓉",
            "作者": "高启",
            "内容": "如此红妆，不见春光，向菊前、莲后才芳。雁来时节，寒浥罗裳。\n正一番风，一番雨，一番霜。"
        },
        {
            "标题": "太白三章 其二",
            "作者": "高启",
            "内容": "太白正高北斗低，行人出关鸡乱啼。他乡无人是知己，欲归未归东复西。\n弊裘愧见家中妻。"
        },
        {
            "标题": "甫里即事四首 其一",
            "作者": "高启",
            "内容": "长桥短桥杨柳，前浦后浦荷花。人看旗出酒市，鸥送船归钓家。\n风波欲起不起，烟日将斜未斜。绝胜苕中剡曲，金齑玉鲙堪夸。"
        },
        {
            "标题": "听教坊旧妓郭芳卿弟子陈氏歌",
            "作者": "高启",
            "内容": "文皇在御升平日，上苑宸游驾频出。仗中乐部五千人，能唱新声谁第一？\n燕国佳人号顺时，姿容歌舞总能奇。中官奉旨时宣唤，立马门前催画眉。\n建章宫里长生殿，芍药初开敕张宴。龙笙罢奏凤弦停，共听娇喉一莺啭。\n遏云妙响发朱唇，不让开元许永新。绣陛花惊飘艳雪，文梁风动委芳尘。\n翰林才子山东李，每进新词蒙上喜。当筵按罢谢天恩，捧赐缠头蜀都绮。\n晚出银台酒未销，侯家主第强相邀。宝钗珠袖尊前赏，占断春风夜复朝。\n回头乐事浮云改，瘗玉埋香今几载。世间遗谱竟谁传，弟子犹怜一人在。\n曾记《霓裳》学得成，朝元队里艺初呈。九天声落千人听，丹凤楼前月正明。\n狭邪贵客回车马，不信芳名在师下。风尘一旦禁城荒，谁是花前听歌者。\n从此飘零出教坊，远辞京国客殊方。闭门春尽无人问，白发青裙不理妆。\n相逢为把双蛾蹙，《水调》、《梁州》歌续续。江南年少未曾闻，元是当时供奉曲。\n朝使今年海上归，繁华休说乱来非。梨园散尽宫槐落，天子愁多内宴稀。\n始知欢乐生忧患，恨杀韩休老无谏。伤心不见昔人歌，汾水秋风有飞雁。\n此日西园把一卮，感时怀旧尽成悲。含情欲为秋娘赋，愧我才非杜牧之。"
        },
        {
            "标题": "京师尝吴粳",
            "作者": "高启",
            "内容": "新粳粲如玉，远漕来中吴。初尝爱精凿，想出官田租。\n我本东皋民，少年习耕锄。霜天万穗熟，恣啄从饥乌。\n日暮刈穫归，妻孥共欢呼。茅屋夜舂急，风雨江村孤。\n晨炊满家香，荐以出网鲈。如今幸蒙恩，遨游在南都。\n门前半区田，别来想已芜。长年盗寸廪，补报一事无。\n投匕忽叹息，饱食惭农夫。"
        },
        {
            "标题": "石屋",
            "作者": "高启",
            "内容": "双崖立幽关，一洞开深宇。青嶂近为邻，白云闲作主。\n不受杜陵风，可避河朔暑。华栋几回新，渠渠独千古。"
        },
        {
            "标题": "竹枝歌六首 其四",
            "作者": "高启",
            "内容": "踯躅花红鸭鸩飞，黄牛庙下见郎稀。大艑摊钱卖盐去，短钗簪叶负薪归。"
        },
        {
            "标题": "茶轩",
            "作者": "高启",
            "内容": "摘芳试新泉，手涤林下器。一榻鬓丝傍，轻烟散遥吹。\n不用醒吟魂，幽人自无睡。"
        },
        {
            "标题": "瞻木轩并序",
            "作者": "高启",
            "内容": "凌霄托高树，引蔓日已长。缠绵共春荣，幽花蔼敷芳。\n高树忽见伐，无依向风霜。亭亭还自持，柔姿喜能强。\n君子贵独立，倚附非端良。览物成感叹，为君赋新章。"
        },
        {
            "标题": "忆昨行寄吴中诸故人",
            "作者": "高启",
            "内容": "忆昨结交豪侠客，意气相倾无促戚。十年离乱如不知，日费黄金出游剧。\n狐裘蒙茸欺北风，霹雳应手鸣雕弓。桓王墓下沙草白，仿佛地似辽城东。\n马行雪中四蹄热，流影欲追飞隼灭。归来笑学曹景宗，生击黄獐饮其血。\n皋桥泰娘双翠蛾，唤来尊前为我歌，白日欲没奈愁何。\n回潭水绿春始波，此中夜游乐更多。月出东山白云里，照见船中笛声起。\n惊鸥飞过片片轻，有似梅花落江水。天峰最高明日登，手接飞鸟攀危藤。\n龙门路黑不可上，松风吹灭岩中灯。众客欲归我不能，更度前岭缘崚嶒。\n远携茗器下相候，喜有白首楞伽僧。馆娃离宫已为寺，香径无人欲愁思。\n醉题高壁墨如鸦，一半欹斜不成字。夫差城南天下稀，狂游累日忘却归。\n座中争起劝我酒，但道饮此无相违。自从飘零各江海，故旧如今几人在。\n荒烟落日野乌啼，寂寞青山颜亦改。须知少年乐事偏，当饮岂得言无钱。\n我今自算虽未老，豪健已觉难如前。去日已去不可止，来日方来犹可喜。\n古来达士有名言，只说人生行乐耳。"
        },
        {
            "标题": "皋桥",
            "作者": "高启",
            "内容": "阊门啼早鸦，拂面见飞花。绿水通螭舫，红桥过犊车。\n谁寻伯通宅，只问泰娘家。"
        },
        {
            "标题": "转应词二首 其一",
            "作者": "高启",
            "内容": "双燕双燕，去岁今年相见。往来东舍西家，衔得泥中落花。\n花落花落，又在暮寒池阁。"
        },
        {
            "标题": "射鸭词",
            "作者": "高启",
            "内容": "射鸭去，清江曙。射鸭返，回塘晚。秋菱叶烂烟雨晴，鸭群未下媒先鸣。\n草翳低遮竹弓彀，水冷田空鸭多瘦。行舟莫来使鸭惊，得食忘猜正相斗。\n觜唼唼，毛炜炜，潜机一发那得知。"
        },
        {
            "标题": "白頠词二首 其一",
            "作者": "高启",
            "内容": "白頠出自吴女工，著来色与素体同。舞时偏向江渚宫，长袖拂起微有风。\n觞催管促四座中，揽裾徘徊惨曲终，玉阶夜寒零露浓。"
        },
        {
            "标题": "春日怀十友诗 其三 陈孝廉则",
            "作者": "高启",
            "内容": "徂春易为感，复此栖孤寂。莺啼远林雨，怅望乡园隔。\n客舍换衣晨，僧斋听钟夕。知君思正纷，杂英共如积。"
        },
        {
            "标题": "答余新郑",
            "作者": "高启",
            "内容": "前年吴门初解兵，君别故国当西行。有司临门暮驱发，道路风雨啼孩婴。\n仓皇不敢送出郭，执手暂立怀忧惊。我时虽幸脱锋镝，乱后生事无堪营。\n移家江上托地主，闲园借得亲锄耕。春朝起沐日照屋，野卉杂发鸣鹂鹒。\n思君万里不可见，对此涕泪如盆倾。有壶当轩忍自酌，有句在卷邀谁评。\n走役北郭问消息，一客为我言分明。君初随例诣阙下，有旨谪徙钟离城。\n赍无襄金从无仆，弃家独去何茕茕。长淮粘天趣前渡，牙眼怖客浮鼍鲸。\n到州鞠躬谒太守，脱去官籍侪编氓。城荒无屋寓来客，旋乞废地诛蓬荆。\n异乡何人恤同患，喜有杨子兼徐卿。日高破灶烟未起，闭户不绝哦诗声。\n去年圣恩念逐客，特赐拔拭加朝缨。敕君赴汴听铨擢，路算旧驿犹千程。\n沙河无雨夏云热，茅苇夹岸多蚊虻。舟中感疠得下泄，刃搅肠腹闻纻嘤。\n荒途无药相救疗，伏枕两旬几殒生。终藉神明佑吉士，疾势渐脱身强轻。\n一官署作新郑簿，棒檄已去询田更。我虽历历听客语，虚实未察忧难平。\n初春天子下明诏，欲纂前史罗儒英。非才亦辱使者召，辞谢不得来南京。\n日斜出局访君舍，草满陋巷春泥晴。入门小女识父友，延拜学诉艰难情。\n且云父意念家远，新遣两卒来相迎。须臾出君寄我札，上有秀句如瑰琼。\n自陈前事颇一一，与客旧说无亏盈。读终呼卒问彼土，卒言几年经战争。\n河山萧条县虽小，民少奸诈多淳诚。春秋古称郐子国，溱洧水活鲂鱼干。\n雌兔咻咻草间走，雄雉角角桑颠鸣。谷深稀逢种田者，时有射户栖山棚。\n霜大赤枣收几囷，剥食可比江南粳。官来抚民务无事，鞭挂壁上无敲搒。\n寒厅吏散独坐肃，远对嵩少当檐楹。闻之离抱顿舒豁，如吸清露醒朝酲。\n便因卒还寄君语，此邑小鲜聊试烹。幸逢昌朝勿自弃，愿更努力修嘉名。\n吾皇亲手拥高彗，洒扫六合氛尘清。海中夷筐已入贡，陇外户版初来呈。\n大开明堂议礼乐，学士济济登蓬瀛。大庙冬烝荐朱瑟，千亩春藉垂青纮。\n用材不肯略疏贱，铢寸尽上天官衡。况君磊落抱奇器，不异一鹗秋空横。\n岂容久屈簿领下，天道始塞终当亨。文章期君归黼黻，借问报政何时成？"
        },
        {
            "标题": "太白三章 其一",
            "作者": "高启",
            "内容": "太白初升北斗落，行人早起车鸣铎。岂愿身离父母邦，山川路远非不恶。\n贫贱未知生处乐。"
        },
        {
            "标题": "转应词二首 其二",
            "作者": "高启",
            "内容": "疏雨疏雨，绿满慎芜洲渚。江南相忆故人，远水遥山暮春。\n春暮春暮，风急画船难渡。"
        },
        {
            "标题": "春日怀十友诗 其二 宋军咨克",
            "作者": "高启",
            "内容": "看花西涧寺，忆子昔同行。兰入华觞气，波泛绿琴声。\n兹欢随节逝，离恨坐相婴。安得重联骑，射雉出东城。"
        },
        {
            "标题": "邯郸才人嫁为厮养卒妇",
            "作者": "高启",
            "内容": "妾能擪赵瑟，旧得君王眷。更衣直夜房，侍酒登春殿。\n出宫非故颜，里妇犹相羡。丛台罢往梦，破屋流萤见。\n末路多若斯，纷纷贵成贱。"
        },
        {
            "标题": "题黄大痴天池石壁图",
            "作者": "高启",
            "内容": "黄大痴，滑稽玩世人不知。疑似阿母傍，再谪偷桃儿。\n平生好饮复好画，醉后洒墨秋淋漓。尝为弟子李少翁，貌得华山绝顶之天池。\n乃知别有缩地术，坐移胜景来书帷。身骑黄鹄去来远，缟素飘落流尘缁。\n颍川公子欣得之，手持示我请赋诗。我闻此中可度难，玉枕秘记传自青牛师。\n池生碧莲花，千叶光陆离。服食可腾化，游空驾云螭。\n奈何灵迹久遁藏，荒竹满野啼猩狸。寻真羽客不肯一相顾，却借释子营茅茨。\n我昔来游早春时，雪残众壑销寒姿。磴滑不敢骑马上，青鞋自策桃筇枝。\n上有烟萝披拂之翠壁，下有沙石荡漾之清漪。晴天倒影落明镜，正似玉女晓沐高鬟垂。\n饮猿忽下藤袅袅，浴鹤乍立风澌澌。匡庐有池我未到，未省与此谁当奇。\n扫石坐其涯，沿洄引流卮。醉来自照影，俯笑知为谁。\n落梅扑香满接綍，暮出东涧钟鸣迟。归来城郭中，复受尘土欺。\n十年胜赏难再得，恍若清梦一断无由追。朝来观此图，恻怆使我悲。\n当时同游已少在，我今未老形先疲。人生扰扰嗟何为，不达但为高人嗤。\n汉南已老司马树，岘首已仆羊公碑。惟应学道悟真诀，不与陵谷同迁移。\n仙岩洞府孰最好，东有地府西峨嵋。高崖铁锁不可攀援以径上，仰望白云楼观空峨巍。\n此山易上何乃遗，便与猿鹤秋相欺。欲借太乙舟，夜卧浩荡随风吹。\n洞箫呼起千古月，照我白发凉丝丝。倾玉醪，荐瑶芝，招君来游慎勿辞，无为漫对图画日夕遥相思。"
        },
        {
            "标题": "剡原九曲九首 其六",
            "作者": "高启",
            "内容": "危梁渡清濑，逶迤入前渚。犬鸣树蒙茏，烟景暗虚聚。\n雨中耕叟歌，月下归人语。欲寻仙尉踪，凄凉一茅宇。"
        },
        {
            "标题": "剡原九曲九首 其三",
            "作者": "高启",
            "内容": "山折水暂旋，山开水仍往。东陂汇初成，秋色弥然广。\n碧萝花茸茸，月映石壁上。何时试沿洄，一理烟中舫。"
        },
        {
            "标题": "剡原九曲九首 其四",
            "作者": "高启",
            "内容": "密筱覆埼岸，石穴黝而深。居人负薪归，驻听风水音。\n回看莲花峰，霭霭生夕阴。不有僧钟来，高路谁能寻。"
        },
        {
            "标题": "晚步西郊见茕鹅群飞",
            "作者": "高启",
            "内容": "平烟漠漠天苍苍，牛羊不收野草黄。茕鹅东来高作行，晴空忽堕数点霜。\n紫塞碧海遥相望，下视凫鸭愁陂塘。书生见此心欲狂，便思呼鹘上马驰。\n鹔鹴之裘自倒扶，箭声脱弦鸣鹅鸱。远翻正落双参差，仰空拍手夸绝奇。\n豪气服杀并州儿，也胜闭门坐咏诗。"
        },
        {
            "标题": "朝鲜儿歌",
            "作者": "高启",
            "内容": "朝鲜儿发绿，初剪齐双眉。芳筵夜出对歌舞，木绵裘软铜环垂。\n轻身回旋细喉转，荡月摇花醉中见。夷语何须问译人，深情知诉离乡怨。\n曲终拳足拜客前，乌啼井树蜡灯然。共讶玄菟隔云海，儿今到此是何缘？\n主人为言曾远使，万里好风三日至。鹿走荒宫乱寇过，鸡鸣废馆行人次。\n四月王城麦熟稀，儿行道路两啼饥。黄金掷买倾装得，白饭分餐趁舶归。\n我忆东藩内臣日，纳女椒房被裤翟。教坊此曲亦应传，特奉宸游乐朝夕。\n中国年来乱未锄，顿令贡使入朝无。储皇尚说居灵武，丞相方谋卜许都。\n金水河边几株柳，依旧春风无恙否？小臣抚事忆升平，尊前泪泻多于酒。"
        },
        {
            "标题": "剡原九曲九首 其五",
            "作者": "高启",
            "内容": "石洞篝火入，石室敷床居。白云开层巅，上有丹霞书。\n神仙不远人，但使粗秽除。何必瀛洲外，茫茫问飙车。"
        },
        {
            "标题": "剡原九曲九首 其八",
            "作者": "高启",
            "内容": "俗驾不可到，有地岙中小。回回别涧通，宛宛连岗绕。\n人家陵谷暗，不见旭光晓。东作起炊藜，惟应候啼鸟。"
        },
        {
            "标题": "剡原九曲九首 其七",
            "作者": "高启",
            "内容": "清晖泛悠悠，东与班溪合。菱叶间荷花，风来秋飒飒。\n久行愁寂寞，忽有人烟杂。我欲发棹讴，渔郎肯相答。"
        },
        {
            "标题": "送黄主簿之湖洲归安县",
            "作者": "高启",
            "内容": "我歌柳恽诗，送子南汀发。山城逢社雨，绿树啼莺歇。\n留连孤艇迟，惆怅双瓶竭。高士尚为簿，休惭府中谒。\n无事坐闲厅，弹琴看湖月。"
        },
        {
            "标题": "□顾使君东亭隔帘观竹下舞妓",
            "作者": "高启",
            "内容": "美人竹下舞，醉看隔帘栊。仿佛瑶台子，游戏绿云中。玉钩正荡月，罗袖忽惊风。莫跨青鸾去，尊前乐未终。"
        },
        {
            "标题": "题芭蕉士女",
            "作者": "高启",
            "内容": "秋宫睡起试生罗，闲向芭蕉石畔过。怪底早凉欺匣扇，夜来叶上雨声多。"
        },
        {
            "标题": "白傅湓浦图",
            "作者": "高启",
            "内容": "相逢沦落总天涯，舟泊湓江近荻花。逐客青衫自多泪，伤心不用怨瑟琶。"
        },
        {
            "标题": "姑苏杂咏 姑苏台（在横山西北麓）",
            "作者": "高启",
            "内容": "金椎夜筑西山土，催作高台贮歌舞。文身泽国构王基，却笑先人独何苦。铜铺玉槛盛繁华，幻作峰头一片霞。望处直穷三百里，役时应废几千家。蟠空曲路迷仙仗，攀尽瑶梯才到上。外绕雕龙宛转栏，中施绣凤葳蕤帐。熏炉长爇郁金香，共道千龄乐未央。茂苑月来秋佩冷，洞庭雨过夏绡凉。当窗众妓如仙女，扬袂迎风欲轻举。人从天上见经过，鸟向云间惊笑语。日暮横塘花尽开，卷帘台上望王来。宴舟初自观鱼返，猎骑还从射鹿回。从登不用持铍队，自列红妆侍高会。香传罗帕进黄柑，缕切鸾刀供玉鲙。烛光远落太湖波，惊起鱼龙出没多。城上乌啼河汉转，此时谁问夜如何。管弦嘈嘈聒人耳，不闻兵来渡溪水。欲携西子走登舟，醉倚画筵娇不起。瞑目无因到甬东，可怜一炬绮罗空。献楣竟堕仇人计，赐剑应辜谏士忠。客来试问遗宫路，物色荒凉总非故。搴衣始信不虚言，满地荆榛见零露。当年争夺苦劳机，却把江山付落晖。闻说越王台殿上，如今亦有鹧鸪飞。"
        },
        {
            "标题": "江南意",
            "作者": "高启",
            "内容": "妾本南国姝，父母爱如珠。貌岂惭明镜，身才称短襦。学成采莲唱，晓出横塘上。舟小复身轻，随风两摇荡。归时曲岸傍，恰见贵游郎。辍歌欲转棹，花浅不堪藏。将嗔却成哂，相问那能隐。虽怜郎意深，终嫌妾家近。回首各盈盈，南湖月又生。烟波三十里，都是断肠情。"
        },
        {
            "标题": "白葵花",
            "作者": "高启",
            "内容": "素彩发庭阴，凉滋玉露深。谁怜白衣者，亦有向阳心。"
        },
        {
            "标题": "白莲寺次韵杜进士喜予见过话旧之作",
            "作者": "高启",
            "内容": "不辞鸣棹远相寻，欲向江斋伴旅吟。百事未成年已长，几时才别夏将深。萱留倦蝶连池绿，树带残莺满寺阴。恐被老僧嫌滞碍，旧游休说更伤心。"
        },
        {
            "标题": "过故将第",
            "作者": "高启",
            "内容": "甲第如云紫陌东，当年得意负边功。美人笑客登楼上，假子将兵卫阁中。深计谩夸三窟固，游魂难返九原空。门前车马今谁到，零落槐花向晚风。"
        },
        {
            "标题": "过胡博士郊居胡善筮",
            "作者": "高启",
            "内容": "头白兰陵客，幽居共一村。老来吟力退，贫去告身存。夕吹鸣梨叶，秋泉注稻根。时因来问筮，独叩树间门。"
        },
        {
            "标题": "黑河秋雨引赋赵王孙家琵琶盖其名也",
            "作者": "高启",
            "内容": "胡天夜裂天垂泣，云压鹰低翻翅湿。髯王醉影抱寒惊，毡殿嘈嘈箭鸣急。红冰泪落衰灯下，倒卷河流入弦泻。瘦驼卧碛歇铃车，扑朔阴沙鬼行野。汉魂私语鬓风凄，都护营荒咽冻鼙。兰山木叶连愁起，散入塞门三万里。梦断金蟾隔烟小，青冢埋声秋不晓。"
        },
        {
            "标题": "游石湖",
            "作者": "高启",
            "内容": "绿杨摇曳蘸湖波，鸥鹭频惊画舫过。《白苎》歌残风欲起，美人应怯暮寒多。"
        },
        {
            "标题": "夜闻吴女诵经",
            "作者": "高启",
            "内容": "云窗月帐散花多，闲读金经夜若何。娇舌乍弹莺学语，芳心已定井销波。尼师曾教青莲偈，女伴徒为《白苎歌》。听处若迷空色相，应须愁杀病维摩。"
        },
        {
            "标题": "报恩寺逢蒋主簿就送还如皋",
            "作者": "高启",
            "内容": "贪语酒寒频，新年见故人。别时烟寺晚，归路雪江春。造次灯前面，苍茫舶上身。明朝楚花发，莫叹县厨贫。"
        },
        {
            "标题": "悲歌",
            "作者": "高启",
            "内容": "征途险巇，人乏马饥。贫少不如富老，美游不如恶归。浮云随风，零乱四野。仰天悲歌，泣数行下。"
        },
        {
            "标题": "被召将京师留别亲友",
            "作者": "高启",
            "内容": "长送游人作远行，今朝还自别乡城。北山恐起移文诮，东观惭叨论议名。路去几程天欲近，春来十日水初生。只愁使者频催发，不尽江头话别情。"
        },
        {
            "标题": "背面美人图",
            "作者": "高启",
            "内容": "欲呼回首不知名，背立东风几许情。莫道画师元不见，倾城虽见画难成。"
        },
        {
            "标题": "碧筒饮",
            "作者": "高启",
            "内容": "绿觞卷高叶，醉吸清香度。酒泻正何如，风倾晓盘露。"
        },
        {
            "标题": "送证上人住持道场",
            "作者": "高启",
            "内容": "緌公昔年住宝坊，龙象蹴踏腾毫芒。袈裟曾侍玉座旁，万众闤听讲仁王。弟子如云来四方，朝钟暮鼓鸣高堂。西归葱岭今几霜，钵传昙师道弥昌。丛林主教遇圣皇，紫衣朝阙随班行。上人继吐三叶芳，衲中长系摩尼苍。人间万念俱已忘，独好游戏谈文章。我来京师寄禅房，每邀看月开修廊。手横蝇拂坐绳床，竹间风吹煮茗香。侍僮触屏睡欲僵，高殿宿鸟惊琅珰。诗成金磬韵尚扬，清才未必惭支汤。有时夜剪园韭尝，灯悬西斋雨浪浪。人生聚散不可常，翩然东游主道场。道场乃在云水乡，碧澜堂前去路长。江湖寒缩蛟蜃藏，枫桕正赤橙柑黄。烟销日出闻渔榔，洲渚宛转山低昂。萧然瓶锡随经囊，留宿肯恋林中桑。兵余莫嗟梵宇荒，胜景未逐楼台亡。寺门无人闭夕阳，芋栗收作山中粮。好说千偈恢禅纲，麾斥佛祖谁敢当。我方无用糜太仓，叨逐剑佩趋明光。醉歌欲觅玄真狂，怀恩未得寻归航。明朝举首空相望，云飞笠泽天茫茫。"
        },
        {
            "标题": "出郭舟行避雨树下",
            "作者": "高启",
            "内容": "一片春云雨满川，渔蓑欲借苦无缘。多情水庙门前柳，遮我孤舟半日眠。"
        },
        {
            "标题": "效唐人赠边将",
            "作者": "高启",
            "内容": "翩翩越骑将，负勇出山西。射虏夸猿臂，封侯赌马蹄。候烽河外暗，伏帜草中低。欲雪凭陵耻，须禽左谷蠡。"
        },
        {
            "标题": "姑苏杂咏 师子林十二咏 修竹谷",
            "作者": "高启",
            "内容": "翠雨落经床，林鸠午鸣后。笋出恐人来，编篱遮谷口。"
        },
        {
            "标题": "唐昭宗赐钱武肃王铁券歌",
            "作者": "高启",
            "内容": "妖儿初下含元殿，天子仍居少阳院。诸藩从此拥连城，朝贡皆停事攻战。岐王已去梁王来，长安宫阙生蒿莱。天目山前异人出，金戈双举风烟开。罗平恶鸟啼初起，犀弩三千射潮水。归来父老拜旌旗，酾酒槌牛宴乡里。击裘骏马骄春风，锦袍玉带真英雄。诏书特赐誓终始，黄金缕字旌殊功。虎符龙节彤弓矢，后嗣犹令赦三死。尽言恩宠冠当时，天府丹书未逾此。摩娑旧物四百年，古色满面凝苍烟。天祐宰相署名在，寻文再读心茫然。古来保族须忠节，受此几人还覆灭。王家勋业至今传，不在区区一方铁。人生富贵知几时，泰山作砺徒相期。行人曾过表忠观，风雨断藓埋残碑。"
        },
        {
            "标题": "别吕隐君",
            "作者": "高启",
            "内容": "孤舟晚溪口，欲去重回首。不忍别青山，况此山中友。"
        },
        {
            "标题": "姑苏杂咏 师子林十二咏 冰壶井",
            "作者": "高启",
            "内容": "圆甃夏生冰，光涵数星冷。窗有定中僧，休牵辘轳绠。"
        },
        {
            "标题": "兵后出郭",
            "作者": "高启",
            "内容": "俯仰兴亡异，青山落照中。民归邻树在，兵去垒烟空。城角犹悲奏，江帆始远通。昔年荆棘露，又满阖闾宫。"
        },
        {
            "标题": "闻长枪兵至出越城夜投龛山",
            "作者": "高启",
            "内容": "列藩遏戎乱，驻钺实此州。如何杀大将，王师自相仇。我来乱始定，城郭气尚愁。又闻有邻兵，仓卒岂敢留。促还出西门，天寒绝行甗。古戍暗雨雪，旌旗暮悠悠。野屋闭不守，泽田弃谁收。居人且奔逃，游子安得休。逶迤苍山去，泱漭玄云福人虎争夜行，风榛啸岩幽。我徒戒相亲，一失未易求。饥拾谷口栗，寒烧涧中槱。神迷路多迂，再宿达海陬。虽尝登顿劳，幸免迫辱忧。圣尼畏于匡，嗟我敢有尤。但惭去越早，不遂名山游。"
        },
        {
            "标题": "兵后逢张孝廉醇",
            "作者": "高启",
            "内容": "前年远别君父子，遭乱相传皆已死。今朝南陌忽逢君，为识人中语音似。君言从亲渡海涛，欲避兵祸辞官曹。间关仅得返乡里，脱命罗罔真秋毫。问我胡为亦憔悴，十月孤城陷围内。艰难两地得俱全，政荷皇天怜我辈。相看握手非偶然，痛饮岂得愁无钱。城中故旧散欲尽，君来使我忘忧悁。还思当年事未改，车马红尘浩如海。等闲列第化秦灰，试问主人谁复在。请君看此应感吁，世间富贵皆空虚。客游且莫更弹铗，读书归卧先人庐。"
        },
        {
            "标题": "姑苏杂咏 临顿里（十首）",
            "作者": "高启",
            "内容": "闻说桥东地，高人旧隐居。养生应有道，觅举绝无书。爱救粘丝蝶，嗔惊出水鱼。时寻戴颙宅，自驾短辕车。¤"
        },
        {
            "标题": "姑苏杂咏 临顿里（十首）",
            "作者": "高启",
            "内容": "茶租催未得，菊饵服还能。行古时人笑，文工造化憎。贫留渔艇载，老谢鹤书征。谁识先生乐，悠然卧枕肱。"
        },
        {
            "标题": "东飞伯劳歌",
            "作者": "高启",
            "内容": "前飞蜻蜓后飞蝶，桃叶杨枝每相接。谁家季女弄春妍，披烟映日窗户前。金雀双钗翠羽扇，缬屏黼帐文罗荐。娇羞年几十五多，将呈复隐奈愁何。流晖倏没百花暝，空持可怜谁作并。"
        },
        {
            "标题": "姑苏杂咏 甫里即事四首",
            "作者": "高启",
            "内容": "横网不遮过客，渡船时载归僧。炊菰饭胜炊稻，采莲歌和采菱。烟外晚村弄笛，沙边夜店停灯。短蓑醉拍铜斗，我亦年来稍能。"
        },
        {
            "标题": "不见花",
            "作者": "高启",
            "内容": "看花无计作闲身，尘土余杭暗度春。不见花开莫惆怅，花飞还得免愁人。"
        },
        {
            "标题": "捕鱼词",
            "作者": "高启",
            "内容": "后网初沉前网起，夫妇生来业淘水。忽惊网重力难牵，打得长鱼满船喜。不教持卖去南津，且向江头祭水神。愿得年年神作主，无事全家卧烟雨。不论城中鱼贵贱，换得酒归侬不怨。"
        },
        {
            "标题": "采茶词",
            "作者": "高启",
            "内容": "雷过溪山碧云暖，幽丛半吐枪旗短。银钗女儿相应歌，筐中摘得谁最多？归来清香犹在手，高品先将呈太守。竹炉新焙未得尝，笼盛贩与湖南商。山家不解种禾黍，衣食年年在春雨。"
        },
        {
            "标题": "太白三章",
            "作者": "高启",
            "内容": "太白犹悬北斗没，行人衣上霜拂拂。下马饮酒歌苦声，新丰主人莫相忽。人奴亦有封侯骨。"
        },
        {
            "标题": "张山人见访留宿草堂",
            "作者": "高启",
            "内容": "夕阳欲没静沙墟，喜子能来慰索居。生事萧条惭客里，交情契阔叹兵余。买鱼急唤临江艇，炊黍深开映竹厨。屈指故人能几在，莫辞同醉卧田庐。"
        },
        {
            "标题": "姑苏杂咏 采香径（在香山之旁）",
            "作者": "高启",
            "内容": "晨妆出采芳，零露湿罗裳。种徙山中品，熏传海外方。抱筐归蕙径，焚鼎荐兰堂。未足娱君寝，西施体自香。"
        },
        {
            "标题": "闻钟",
            "作者": "高启",
            "内容": "迢迢烟际发，隐隐岩中应。初来觉寺遥，乍歇看山暝。惆怅未眠人，空斋几回听。"
        },
        {
            "标题": "蔡村田家",
            "作者": "高启",
            "内容": "田中耒声歇，烟火西林起。独立候归人，柴门夕阳里。"
        },
        {
            "标题": "送朱从事之吴兴",
            "作者": "高启",
            "内容": "释褐方从宦，青山故郡邻。草深湖带雨，花暗驿藏春。鼓聚祈蚕女，舟逢射鸭人。幕中应待久，徒此惜离辰。"
        },
        {
            "标题": "主客行",
            "作者": "高启",
            "内容": "主人楚歌客楚舞，落日黄云雁声苦。笑拂腰间宝剑光，美人满堂色如土。大儿北海人中奇，小儿能读曹娥碑。相逢且莫叹贫贱，但愿有酒无别离。君不见平原墓上生秋草，国士无穷道傍老。"
        },
        {
            "标题": "草堂夜集",
            "作者": "高启",
            "内容": "山家具鸡黍，夜与故人期。暂喜逢欢会，都忘在乱离。火寒移坐密，烛尽得诗迟。莫听高城角，明朝别又悲。"
        },
        {
            "标题": "送李使君镇海昌（州有双庙）",
            "作者": "高启",
            "内容": "海风千里卷双旌，按辔初闻属部清。人杂岛夷争午市，潮随山雨入秋城。鸣狐不近睢阳庙，突骑犹屯广利营。肯扫帐中容我辞，夜深燃烛卧谈兵。"
        },
        {
            "标题": "舟归江上过斜塘",
            "作者": "高启",
            "内容": "漫漫村塘水没沙，清明初过已无花。春寒欲雨归心急，懒住扁舟问酒家。"
        },
        {
            "标题": "暮春送陈郎中出守醉李",
            "作者": "高启",
            "内容": "出幕方为郡，行车动画轮。图书归省吏，风俗问州人。塘水龙鳞细，城槐兔目新。莫言花已尽，君到自阳春。"
        },
        {
            "标题": "陈宫",
            "作者": "高启",
            "内容": "春风叁阁绣参差，狎客争陈璧月词。几度醉浓娇不起，景阳楼上晓钟时。"
        },
        {
            "标题": "太湖石",
            "作者": "高启",
            "内容": "没人采石山根渊，投身不试饥蛟涎。冯夷不解护潜宝，几片捧出如青莲。\n寒姿本是湖水骨，波涛漱击应千年。初疑鬼怪离洞府，珊瑚铁网相钩连。\n嵌空突兀多异态，云吐夏浦芝生田。龙鳞含雨晚犹润，豹质隐雾朝常鲜。\n清音叩罢磬韵远，微靥洗出珠窝圆。坐移各岫置庭砌，日照仿佛生紫烟。\n三峰削成泰华掌，一穴透入仇池天。醉中时倒倚苍藓，秋风冷逼吟诗肩。\n洛阳园墅汴宫苑，当时骈列夸奇妍。黄罗封盖素毡裹，万里贡饷劳车船。\n奢游事歇家园废，尽仆荆棘荒池边。人生嗜此亦可笑，有身岂得如石坚。\n百年零落竟谁在，空品甲乙烦题镌。又嗟此石何献巧，自召凿取亏天全。\n不如顽矿世所弃，满山长作牛羊眠。"
        },
        {
            "标题": "陈孝廉则",
            "作者": "高启",
            "内容": "徂春易为感，复此栖孤寂。莺啼远林雨，怅望乡园隔。客舍换衣晨，僧斋听钟夕。知君思正纷，杂英共如积。"
        },
        {
            "标题": "次韵答朱冠军游西城之作",
            "作者": "高启",
            "内容": "前年城西作冶游，柳条拂盖花迷舟。笑看明月问狂客，我举太白君当浮。去年城西复偶住，酒伴家家邀即去。东邻寺里花正开，半醉半醒游几度。今年有花愁独寻，闭门三月卧春阴。将军小队游何处，日暮空听车马音。皋桥泰娘殊窈窕，为我唤来歌《水调》。客愁草草不易除，世事茫茫本难料。玉壶一双秋露倾，惟此可以忘吾情。醉归共射草中石，笑劈弓弦霹雳鸣。"
        },
        {
            "标题": "城西客舍送周著作砥",
            "作者": "高启",
            "内容": "客中寒食后，惆怅送君违。花隐归城旆，风吹渡水衣。夜窗炊黍散，春苑斗茶稀。谁念西斋雨，相思独掩扉。"
        },
        {
            "标题": "江上晚过邻坞看花因忆南园旧游",
            "作者": "高启",
            "内容": "去年看花在城郭，今年看花向村落。花开依旧自芳菲，客思居然成寂寞。乱后城南花已空，废园门锁鸟声中。翻怜此地春风在，映水穿篱发几丛。年时游伴俱何处，只有闲蜂随绕树。欲慰春愁无酒家，残香细雨空归去。"
        },
        {
            "标题": "酬余左司",
            "作者": "高启",
            "内容": "门巷接垂杨，同邻忘异乡。儿亲欣见熟，仆立厌言长。读借风床简，炊分雨碓粱。乱来成久别，能不为情伤。"
        },
        {
            "标题": "除夕客中忆女",
            "作者": "高启",
            "内容": "别家非愿久，回首已徂年。今夜寒斋雪，何人听折弦？"
        },
        {
            "标题": "楚妃叹",
            "作者": "高启",
            "内容": "章华台前楚江水，月色堕烟乌欲起。六宫不敢解罗衣，猎火照山君未归。"
        },
        {
            "标题": "娄江寓舍喜王七隅见过却送还郭",
            "作者": "高启",
            "内容": "送君只过孝廉桥，不似君来访我遥。路未同归鸿杳杳，门方孤掩竹萧萧。远愁忽与钟声至，残醉微兼烛烬销。莫道扁舟难重过，寒江日日有回潮。"
        },
        {
            "标题": "姑苏杂咏 松江亭（在吴江垂虹桥上）",
            "作者": "高启",
            "内容": "泊舟登危亭，江风堕轻帻。空明入远眺，天水如不隔。日落震泽浦，潮来松陵驿。绵绵洲溆平，莽莽葭菼积。凭栏不敢唾，下有龙窟宅。帆归云外秋，鸟下烟中夕。欲炊菰米饭，待月出海白。唤起弄珠君，闲吹第三笛。"
        },
        {
            "标题": "卖花词",
            "作者": "高启",
            "内容": "绿盆小树枝枝好，花比人家别开早。陌头担得春风行，美人出帘闻叫声。移去莫愁花不活，卖与还传种花诀。余香满路日暮归，犹有蜂蝶相随飞。买花朱门几回改，不如担上花长在。"
        },
        {
            "标题": "春江花月夜",
            "作者": "高启",
            "内容": "皓月金波满，奇花玉树新。浮辉与流艳，并弄一江春。还持谁可比，结绮阁中人。"
        },
        {
            "标题": "次韵春日谩兴四首奉酬外舅达翁",
            "作者": "高启",
            "内容": "老去风情似乐天，恨无张态抹朱弦。一春酒病稀游赏，啼鸟莺花共怅然。"
        },
        {
            "标题": "春日寄张祠部",
            "作者": "高启",
            "内容": "乌衣巷口燕来时，杨柳风多纮酒旗。远客金陵游伴少，看花惭比去年迟。"
        },
        {
            "标题": "春日怀江上（二首）",
            "作者": "高启",
            "内容": "薪蒲正绿乳凫鸣，水没渔梁宿雨晴。看近清明沉种日，野人何事不归耕。"
        },
        {
            "标题": "春日怀江上（二首）",
            "作者": "高启",
            "内容": "一川流水半村花，旧屋南邻是钓家。长记归篷载春醉，云笼残照雨鸣沙。"
        },
        {
            "标题": "次韵春日谩兴四首奉酬外舅达翁",
            "作者": "高启",
            "内容": "菖蒲叶老芷花新，地暖鸳鸯护水纹。不上高楼无远恨，江南春尽草如云。"
        },
        {
            "标题": "次韵春日谩兴四首奉酬外舅达翁",
            "作者": "高启",
            "内容": "雨多池馆草毵毵，酒色寒销旧舞衫。燕子似怜花落地，殷勤长带软泥衔。"
        },
        {
            "标题": "次张仲和春日漫兴",
            "作者": "高启",
            "内容": "苏小坟前柳似烟，秋千人静夕阳天。独骑款段寻诗去，懒逐看花众少年。"
        },
        {
            "标题": "春日怀诸亲旧",
            "作者": "高启",
            "内容": "杨柳燕差差，邻家换火时。春寒添客思，夜雨减花枝。涉世悠悠梦，怀人的的思。出游无旧侣，空馆独题诗。"
        },
        {
            "标题": "江上春日遣怀",
            "作者": "高启",
            "内容": "江上逢春已两回，客中时序苦相催。蛛营户网虫初出，雀借檐巢燕未来。年少即闲真信拙，诗成虽好可言才。如今欲向南邻叟，旋乞垂杨绕舍栽。"
        },
        {
            "标题": "送何明府之秦邮（何，淮东人。已三为县令）",
            "作者": "高启",
            "内容": "马前风叶助离声，楚驿都荒不计程。一令尚淹三县事，几家曾见十年兵。夕阳远树烟生戍，秋雨残荷水绕城。父老不须重叹息，君来应有故乡情。"
        },
        {
            "标题": "春日退直呈禁署诸公",
            "作者": "高启",
            "内容": "待诏直东华，归休每日斜。职连词客苑，俸入酒胡家。檐网长萦絮，庭砖欲过花。知君未出院，应草侍中麻。"
        },
        {
            "标题": "春夜词",
            "作者": "高启",
            "内容": "杏烟湿鬓秋千下，银蜡光寒曲屏画。数漏闲过每睡时，月明微见堕游丝。欲归自踏娉婷影，风动玉钗花亦冷。屋贮娇愁锁幔纱，青丝嘶骑醉谁家。管弦不动空台榭，梦与乌衣语中夜。"
        },
        {
            "标题": "辞户部之命东还始出都门有作",
            "作者": "高启",
            "内容": "诏贰民曹出禁林，陈辞因得解朝簪。臣材自信元难称，圣泽谁言尚未深。远水江花秋艇去，长河宫树晓钟沉。还乡何事行犹缓，为有区区恋阙心。"
        },
        {
            "标题": "次韵春日谩兴四首奉酬外舅达翁",
            "作者": "高启",
            "内容": "水边帘幕远笼花，游女时时出浣纱。记得横塘沽酒处，画船明月载瑟琶。"
        },
        {
            "标题": "皋桥（在阊门内，由汉皋伯通所居得名。唐妓",
            "作者": "高启",
            "内容": "阊门啼早鸦，拂面见飞花。绿水通螭舫，红桥过犊车。谁寻伯通宅，只问泰娘家。"
        },
        {
            "标题": "次韵过建平县",
            "作者": "高启",
            "内容": "县虽三户小，地僻罢兵防。茶市逢山客，枫祠祭石郎。云埋鸣涧斧，沙胶度溪航。应爱青山好，经过驻旅装。"
        },
        {
            "标题": "次韵及禅师怀王水曹",
            "作者": "高启",
            "内容": "千峰一寺远，云满跏趺处。无客伴孤禅，悬灯照深树。"
        },
        {
            "标题": "次韵杨仪曹雨中",
            "作者": "高启",
            "内容": "雨中池阁晓，清簟荐文漪。阴恐晴期远，寒疑暑候迟。荷高擎欲折，柳重舞难欹。应阻陪高咏，开帘看散丝。"
        },
        {
            "标题": "次韵杨署令雨中卧疾",
            "作者": "高启",
            "内容": "双桐分荫晓池清，乍喜新晴觉病轻。蛛曳林风吹欲断，鹭经沙雨洗偏明。吟多稍怯临窗写，卧久浑忘出市行。不道春归逾一月，起闻歌鸟尚疑莺。"
        },
        {
            "标题": "次韵西园公咏梅二首 其一",
            "作者": "高启",
            "内容": "如何天与出尘姿，不得芳名入《楚辞》？春后春前曾独采，江南江北每相思。\n微云淡月迷千树，流水空山见一枝。拟折赠君供寂寞，东风无那欲残时。"
        },
        {
            "标题": "次韵杨礼曹秋日见赠",
            "作者": "高启",
            "内容": "残雨翛翛映彩虹，怜君独咏楚台风。远江帆影秋芜外，故苑砧声晚树中。壮岁渐如辞幕燕，闲身犹作蠹书虫。雅音自古无能好，莫向人夸瑟最工。"
        },
        {
            "标题": "次韵杨孟载早春见寄",
            "作者": "高启",
            "内容": "雪后西园韭初剪，流澌晚动春塘浅。闭门有客抱深愁，久不题诗砚生藓。风尘健儿夸得意，独坐寂寥谁所遣。应缘少学与时违，不习弓刀诵文典。城中物贵市门静，好事犹能具杯脔。琴堂朝夕共清欢，举白频浮不容免。铃驺已游宾客醉，深夜垣扉罢扃楗。一灯留照对床谈，沸鼎松声烹绿荈。五更上马子先去，拥被独眠窗日筼。起闻啼鸟忽兴发，欲往江边云隔筜。人家旧燕尽巢林，草满长洲绝游辇。春耕咫尺阻归计，野水自流闲浍畎。吾乡繁华天下稀，花柳村村随步转。久闻离乱今始见，烟火高低变烽燹。登临吹笛散群羌，此事空嗟千古鲜。朝来风雨况凄黯，雨湿城头旗不展。邻里冲泥备役夫，县官不召怜疲喘。安居且复俟时宁，出岂无能非退卷。范庄红杏几株在，好待开时同折撚。对花忧患不须言，剩唤一杯供脚软。"
        },
        {
            "标题": "次韵杨礼曹移疾之作",
            "作者": "高启",
            "内容": "养疾深扉掩，还应谢俗交。鸟多风和语，葵晚雨缄苞。印向闲厅锁，钟闻近寺敲。相思愁莫遏，高树古城坳。"
        },
        {
            "标题": "刺绣图和杨孟载",
            "作者": "高启",
            "内容": "翠丝盘叶碧玲珑，小萼花铺茜缕红。梦里鸳鸯留不得，分明却在绣床中。"
        },
        {
            "标题": "谢赐衣",
            "作者": "高启",
            "内容": "胪呼遥捧赐，拜服望蓬莱。香带炉烟下，光迎扇月开。奇文天女织，新样内宫裁。被泽徒深厚，惭无夺锦才。"
        },
        {
            "标题": "丛竹图赠内弟周思敬就题",
            "作者": "高启",
            "内容": "窈窕复蒙茏，千山万竹中。幽人夜惊起，秋雨共秋风。"
        },
        {
            "标题": "宿蔡村夜起",
            "作者": "高启",
            "内容": "四更鸡叫七星烂，独起开门候天旦。月挂愁边人影低，风惊梦里鸟群散。孤舟嫠妇寒自泣，破屋老农贫屡叹。早飡欲发未遑安，客路飘零正多难。"
        },
        {
            "标题": "江村乐（四首）",
            "作者": "高启",
            "内容": "荷浦张弓射鸭，柳塘持烛叉鱼。天随子宅同里，陶朱公祠近居。"
        },
        {
            "标题": "江村乐（四首）",
            "作者": "高启",
            "内容": "日斜深坞牛卧，潮落平沙蟹行。秋社未开绿酝，夜炊初碓红粳。"
        },
        {
            "标题": "江村乐（四首）",
            "作者": "高启",
            "内容": "罾挂渔郎舍外，船维酒媪桥边。烟波五湖朝渡，风雨孤村昼眠。"
        },
        {
            "标题": "江村乐（四首）",
            "作者": "高启",
            "内容": "一犬行随饷榼，群蛾飞绕缲车。江边女去摘芡，城里人来卖茶。"
        },
        {
            "标题": "答陈校书客怀",
            "作者": "高启",
            "内容": "同患君尤甚，时难觉意真。愁边长夜酒，梦里少年春。游远荒家业，交疏困路尘。一杯歌短调，谁听不沾巾。"
        },
        {
            "标题": "答陈校理寻花已落之作",
            "作者": "高启",
            "内容": "君来春去不相期，空有新愁绕旧枝。总得花看能几日，最难留惜是芳时。"
        },
        {
            "标题": "答陈则见寄",
            "作者": "高启",
            "内容": "何由慰远思，独咏寄来诗。行路方难日，清秋欲尽时。江多惊雁火，树少宿鸟枝。早晚如相见，应怜有鬓丝。"
        },
        {
            "标题": "答高廉同饮后见寄",
            "作者": "高启",
            "内容": "竹林清暑宴，客散独归时。愁寄欢余别，醒惭醉后诗。蝉催斜景急，鸟度广川迟。何事闻钟处，劳君尚远思。"
        },
        {
            "标题": "姑苏杂咏 三高祠三首 陆龟蒙",
            "作者": "高启",
            "内容": "鸭群无食水田荒，风雨孤篷载笔床。犹有新诗惊太守，醉中挥翰木兰堂。"
        },
        {
            "标题": "郊墅杂赋 其三",
            "作者": "高启",
            "内容": "幽事向谁夸，孤吟对晚沙。浣衣江动月，系艇岸垂花。\n行蚁如知路，归凫自识家。一尊茅屋底，随意答春华。"
        },
        {
            "标题": "答徐七记室病中作",
            "作者": "高启",
            "内容": "空斋孤枕积书间，清瘦怜君变旧颜。累少亦忧今日乱，病多应赖此身闲。朝辞邻友看花去，晚候家僮买药还。知是苦吟犹未废，水边深树掩柴门。"
        },
        {
            "标题": "答余左司沈别驾元夕会饮城南之作时在围中",
            "作者": "高启",
            "内容": "青帝行春气初播，云沍余阴苦难破。江头碧草生未长，战马寒嘶龁残莝。炊烟泠落雨中湿，邻屋时闻有啼饿。我愁郁郁但欲眠，肯以案书勤自课。却思去岁属无虞，元夕共欢人几个。高堂细听《落梅》歌，手擘黄柑香喷座。客酬主劝总忘晓，看尽繁灯逐星堕。只今照市但群烽，乐事凄凉谁复作。故人念我有二子，省内郎官府中佐。别离两月不相逢，身佩弓刀从戍逻。欲寻旧赏慰劳役，弄拂尊前且安坐。老兵折简走相呼，笑我闭门无乃懦。黄昏远就向城南，敢惜春衫冻泥涴。军中有会异寻常，牛肉粗肥酒卮大。胡奴帐下出琵琶，复拊银筝与相和。烛残未听荒鸡号，弦断忽惊哀雁过。须臾颜热起叫噱，不纪乱离仍絺轲。更声析析绕旗门，剑匣搘头容醉卧。归来又辱寄新诗，锦水湔肠珠落唾。豪吟自欲继燕歌，悲调岂将同楚些。览之几度感深情，曲高和难非懒惰。我生无力本何用，衣食自来供马磨。虽蒙乡曲假虚名，正似南箕不堪簸。君才于世俱可珍，周贾东游抱奇货。艰危壮气喜弥激，利器未施宁忍挫。颇闻原野多杀伤，风雪呻吟苦无那。吾侪斯乐岂易得，应愧皇天恩独荷。明年此夕会升平，把酒相邀更相贺。"
        },
        {
            "标题": "答衍师见赠",
            "作者": "高启",
            "内容": "衍师本儒生，眉骨甚疏峭。轩然出人群，快若击霜鹞。早尝垂长绅，挟册诵周邵。欲陈兴坏端，往应乞言诏。乾纲会中颓，四海起攘剽。仰头望天扃，氛祲匿羲曜。蕃邦日寻兵，纁玉罢朝頫。木颠岂绳维，长往遂沦耀。披缁别家人，欲挽首屡掉。超哉休远徒，高躅愿追绍。初来北城刹，驻锡问宗要。相逢共宵哦，篝火树间照。篇成出叩钵，锋疾惊楚僄。我或劝之冠，不答但长笑。留连忽中离，名山赴佳召。颇知此行乐，夙志酬历眺。吴峰戴襆登，楚水投文吊。江秋雨鸣濑，海曙霞发峤。灵奇务穷搜，不惮蹑遐徼。东归始安禅，幽谷斩蓬藋。坐敷云中衾，薜屋一涧缭。前年逐戎旃，野出事田獠。是时阴飙作，山黑卷狂烧。不畏猛虎过，车宿傍枫庙。闻师隔烟岭，无寐听猿叫。晨兴雪满壑，衣湿寒木燎。空林断樵踪，兀兀见来轿。相邀至岩扉，山竹穿叫条。深房煮山药，干叶焰风铫。顿释行旅颜，瓢绿欣饮釂。促还不能淹，喧寂叹殊调。迩来竟何成，三十匪年少。恨无关弧力，结束从嫖姚。闲坊借书披，危坐似持钓。行忧釜见夺，谒恐冠遭溺。逢人戒谈时，涩缩刀在鞘。军鼙五月急，市闭无贱粜。壮气渐欲磨，妻孥困缠绕。堂筵宾履疏，暑夕行熠耀。师来赠长句，有誉无鄙诮。组章眩芬涘，金奏聆要眇。据梧起豪诵，心疢浑可疗。回顾平生吟，真咽蚯蚓窍。上天宰玄化，乱治方叵料。性命如穷鳞，倘或脱罾枿。卜居计已决，不待龟灼燋。过湖就稻蟹，静处容不肖。安能效群女，倚恃斗妍妙。泳风或鸣桡，耕月还荷。师当重见寻，东皋一舒啸。"
        },
        {
            "标题": "余司马尧臣",
            "作者": "高启",
            "内容": "列戟卫严关，应无休沐暇。群英罢追游，余香掩空榭。飞花北郭晚，华月南园夜。清景不能同，蹉跎恐年谢。"
        },
        {
            "标题": "打麦词",
            "作者": "高启",
            "内容": "雉雏高飞夏风暖，行割黄云随手断。疏茎短若牛尾垂，去冬无雪不相疑。场头负归日色白，穗落连枷声拍拍。呼儿打晒当及晴，雨来怕有飞蛾生。卧驱鸟雀非爱惜，明年好收从尔食。"
        },
        {
            "标题": "大痴小画",
            "作者": "高启",
            "内容": "溪水虽多曲，舟行不惮赊。山山秋树赤，犹复似桃花。"
        },
        {
            "标题": "答宗人廉夜饮王氏池亭见怀",
            "作者": "高启",
            "内容": "遥闻池上酌，凉夜失炎天。酒碧倾当竹，衣香坐近莲。沿波人弄月，翻树鸟鸣烟。座上谁相忆，唯应是惠连。"
        },
        {
            "标题": "大驾亲祀方丘选射斋宫奉次御制韵",
            "作者": "高启",
            "内容": "奠壁方坛晓祝釐，豹竿风动从灵祗。献符多士歌昌运，扈跸诸蕃睹盛仪。郊射贯侯初复古，汾祠获鼎未云奇。山川效静年多谷，神答皇心定有期。"
        },
        {
            "标题": "题美人对镜图",
            "作者": "高启",
            "内容": "晓院鹿卢鸣露井，玉人梦断梨云冷。起开妆閤笑窥奁，月里分明见娥影。白对犹怜况主家，春风一面恼肠花。何由铸入青铜内，不遣秋霜换娥翠。"
        },
        {
            "标题": "戴叔鸾入夏江山图",
            "作者": "高启",
            "内容": "归隐初辞荐辟章，西风黄叶满车箱。青牛只识山中路，不是无心向洛阳。"
        },
        {
            "标题": "待渡",
            "作者": "高启",
            "内容": "渡子未回舟，立傍沙头树。天寒雪欲来，莫滞人归去。"
        },
        {
            "标题": "当垆曲",
            "作者": "高启",
            "内容": "光艳动春朝，妆成映洛桥。钱多自解数，筝涩未能调。花如秦苑好，酒比蜀都饶。深谢诸年少，来沽不待要。"
        },
        {
            "标题": "倒挂",
            "作者": "高启",
            "内容": "绿衣小凤啼愁罢，瘦影翻悬桂枝下。芙蓉帐里篆消时，解敛余香散中夜。钟鼓迢迢锁禁门，宵衣未得奉明恩。五更香冷罗浮月，想忆梅花应断魂。"
        },
        {
            "标题": "盗发汉侍中许彧墓",
            "作者": "高启",
            "内容": "古冢竟谁穿，虚传锢最坚。玉鱼宵已出，石兽晓犹眠。长夜俄看月，幽台不掩泉。须知摸金者，亦到汉陵前。"
        },
        {
            "标题": "禁中雪",
            "作者": "高启",
            "内容": "君王元尚俭，台殿忽琼瑶。环素凝宫沼，飞花缀苑条。坊鸡惊曙早，仗马喜寒骄。金扇开时看，丹墀扫后朝。台司呈贺表，乐部奉仙谣。须信阳光近，都先别处消。"
        },
        {
            "标题": "慰周著作悼亡",
            "作者": "高启",
            "内容": "笑披纱扇忆当年，只有卿卿最得怜。今日料应花不住，夜灯相伴室中禅。"
        },
        {
            "标题": "和王耕云与愚庵倡和诗二首",
            "作者": "高启",
            "内容": "灌花移石不辞勤，苔润流泉雨后新。一坞绿杨鸡犬静，老来欣作太平人。"
        },
        {
            "标题": "和王耕云与愚庵倡和诗二首",
            "作者": "高启",
            "内容": "欲望城西礼白云，数峰苍翠晚粼粼。谁知邂逅东归客，亦是香山社里人。"
        },
        {
            "标题": "得故人书知未入京因寄",
            "作者": "高启",
            "内容": "曾约春深到凤台，君今不到只书来。满椷离恨床头放，一度相思一展开。"
        },
        {
            "标题": "得家兄在远消息",
            "作者": "高启",
            "内容": "江上有归舟，传兄在石头。知安虽暂喜，念远更成愁。"
        },
        {
            "标题": "得亡友同记室在系所诗次韵",
            "作者": "高启",
            "内容": "拟出罝罗再卜邻，死生俄判两吟身。百年岂料逢今日，四海何由见此人。吴地有园花已尽，楚山无冢草空春。一篇幽愤时时读，风雨寒灯夜独亲。"
        },
        {
            "标题": "赋得蟹送人之官",
            "作者": "高启",
            "内容": "吐沫乱珠流，无肠岂识愁。香宜橙实晚，肥过稻花秋。出簖来深浦，随灯聚远洲。郡斋初退食，可怕有监州。"
        },
        {
            "标题": "登白莲阁贻幼文",
            "作者": "高启",
            "内容": "思君曾此望西州，谁信归来得共游。只是当时旧山水，如何重看不胜愁。"
        },
        {
            "标题": "客舍雨中听江卿吹箫",
            "作者": "高启",
            "内容": "客中久不闻丝竹，此夕逢君吹紫玉。断猿哀雁总惊啼，我亦无端泪相续。数声袅袅复呜呜，散入寒云细欲无。愁望洞庭空落木，梦游秦苑总荒芜。曲中识诉君心苦，不道人听更凄楚。关山灯下叹羁臣，江浦舟中泣嫠妇。忆昨阊门费酒赀，玉人邀坐弄参差。彩霞深院花开处，明月高楼鹤去时。如今忽在他乡外，风雨寒窗两憔悴。恨无百斛金陵春，同上凤凰台上醉。始知嶰谷枯篁枝，中有人间无限悲。愿君袖归挂高壁，莫更相逢容易吹。"
        },
        {
            "标题": "与杜进士寅登白莲阁对雨",
            "作者": "高启",
            "内容": "远愁高树共离离，风逆潮声上浦迟。海客市中烟起处，江僧阁外雨来时。船归杳霭唯闻橹，店隐苍茫不见旗。回首南朝今几寺，可堪重咏牧之诗？"
        },
        {
            "标题": "游灵岩赋得越来溪",
            "作者": "高启",
            "内容": "越女游未去，越兵嗟已来。青山旧溪上，无复见楼台。过客空惆怅，荷花秋自开。"
        },
        {
            "标题": "送孙主簿之德清孙善琴",
            "作者": "高启",
            "内容": "山水匝秋城，君行思已清。道逢迎吏拜，田杂戍人耕。地远知边信，家贫称县名。应携一琴去，相和长官鸣。"
        },
        {
            "标题": "登江阁远怀徐记室与杜进士同赋",
            "作者": "高启",
            "内容": "凭阑两客怨斜曛，此日同吟只欠君。江阁虽高犹不见，几重山水几重云。"
        },
        {
            "标题": "登西涧小阁",
            "作者": "高启",
            "内容": "层槛构云牢，清寒洒客袍。石棱添涧险，阁势借峰高。风竹惊栖鸟，霜藤缒饮猱。欲题因境胜，不敢易挥毫。"
        },
        {
            "标题": "登西城门",
            "作者": "高启",
            "内容": "登城望神州，风尘暗淮楚。江山带睥睨，烽火接楼橹。并吞何时休，百骨易寸土。向来禾黍地，雨露长榛莽。不见征战场，那知边人苦。马惊西风笳，鸟散落日鼓。呜呜城下水，流恨自今古。"
        },
        {
            "标题": "丁孝廉惠冠巾",
            "作者": "高启",
            "内容": "知试山人服，冠巾远寄重。佳名因子夏，旧制学林宗。裹映秋吟鬓，欹宜晚醉容。朝簪今已解，期上华阳峰。"
        },
        {
            "标题": "丁校书见招晚酌",
            "作者": "高启",
            "内容": "正坐羁愁不自聊，远烦舟楫暮相邀。江悬落日犹三尺，风折垂阳定几条。流水入花村杳杳，幽人对酒屋翛翛。此乡不得君同客，应是春来更寂寥。"
        },
        {
            "标题": "与侄常游东庵",
            "作者": "高启",
            "内容": "水树围庵绿几层，阴中敲户昼登登。十年重到犹为客，半日才闲且访僧。旧履尘生趺后席，乱幡风纮供余灯。高斋对作忘言坐，此事堪怜汝亦能。"
        },
        {
            "标题": "东归至枫桥",
            "作者": "高启",
            "内容": "故人当日送登畿，此地停舟醉落晖。惭愧临河旧攀柳，尚留青眼看人归。"
        },
        {
            "标题": "洞房曲",
            "作者": "高启",
            "内容": "洞房香吐合昏花，月转勾阑啼乳鸦。今宵有酒留君醉，不信娼家胜妾家。"
        },
        {
            "标题": "读史十首 董仲舒",
            "作者": "高启",
            "内容": "早奏文章直殿庐，茂陵还复访遗书。寂寥犹抱《春秋传》，谁问江都老仲舒。"
        },
        {
            "标题": "冬至夜雨感怀",
            "作者": "高启",
            "内容": "节序关何事，徒令百感生。升沉当世事，存殁故人情。寒在微阳气，风疏缓漏声。他年说今夜，听雨宿南城。"
        },
        {
            "标题": "冬至夜喜逢徐七",
            "作者": "高启",
            "内容": "君来同客馆，把酒夜相看。动是经年别，能辞尽夕欢。雪明窗促曙，阳复座销寒。世路今如此，悬知后会难。"
        },
        {
            "标题": "姑苏杂咏 洞庭山",
            "作者": "高启",
            "内容": "朝登西岩望太湖，青天在水飞云孤。洞庭缥缈两峰出，正似碧海浮方壶。尝闻此山古灵壤，蛇虎绝迹欢樵夫。涛声半夜恐魂梦，石气五月寒肌肤。居人仿佛武陵客，户种橘柚收为租。高风欲起沙鸟避，明月未出霜猿呼。中有林屋仙所都，银房石室开金铺。罗浮峨眉互通达，别有路往非人途。天后每降龙垂胡，神钲忽响惊栖鼯。自悬日月照洞内，古木阴蔽空朝晡。风吹白芝晚易老，云带紫泉秋不枯。灵威丈人亦仙徒，深入探得函中符。玄衣使者不暇惜，欲使出拯苍生苏。后来好事多继往，石壁篆刻犹堪摹。千年玉鼠化蝙蝠，下扑炬火如飞乌。玄关拒闭谁复到，似怪衣上腥尘污。勿言神仙事恍惚，灵迹具在良非诬。我生扰扰胡为乎，坐见白发生头颅。久欲寻真未能去，局束世故缘妻孥。何当临湖借渔艇，拍浪径渡先双凫。独攀幽险不用扶，身佩五岳真形图。夜登天坛扫落叶，自取薪水供丹垆。此身愿作仙家奴，不知仙人肯许无？狂语醉发应卢胡。"
        },
        {
            "标题": "读道旁旧家碣上题曰宋黄澹翁先生之墓",
            "作者": "高启",
            "内容": "古路斜阳废城，断碑荒草残茔。莫嗔童竖樵牧，不识先生姓名。"
        },
        {
            "标题": "读史十首 平原君",
            "作者": "高启",
            "内容": "朝歌长夜馆娃春，总为妖姬戮谏臣。何事邯郸贵公子，能因牴者杀佳人。"
        },
        {
            "标题": "读史十首 王章",
            "作者": "高启",
            "内容": "外家势重直言稀，京兆书陈蹈祸机。合浦老妻须莫怨，绝胜卧病死牛衣。"
        },
        {
            "标题": "读史十首 仪秦",
            "作者": "高启",
            "内容": "二子全操七国权，朝谈纵合暮衡连。天如早为生民计，各与城南二顷田。"
        },
        {
            "标题": "读史十首 范雎",
            "作者": "高启",
            "内容": "纷纷倾夺苦多谋，得势还怀失势忧。丞相不须嗔蔡泽，此时当问老穰侯。"
        },
        {
            "标题": "读史十首 韩子",
            "作者": "高启",
            "内容": "自古南荒窜逐过，佞臣元少直臣多。官来泷吏休相诮，天要潮人识孟轲。"
        },
        {
            "标题": "读史十首 晏婴",
            "作者": "高启",
            "内容": "一裘身着久经年，禄米分炊几户烟。尽说大夫能养士，却于尼叟惜封田。"
        },
        {
            "标题": "读史十首 王猛",
            "作者": "高启",
            "内容": "军门被褐异隆中，抱策归秦竟事戎。犹喜遗言真有识，不教胡马向江东。"
        },
        {
            "标题": "读史十首 孔明",
            "作者": "高启",
            "内容": "莫恨流星堕渭滨，出师未捷已沾巾。天应留取生司马，归作他年取魏人。"
        },
        {
            "标题": "读史十首 蔺相如",
            "作者": "高启",
            "内容": "危计难成五步间，置君虎口幸全还。世人莫笑三闾懦，不劝怀王会武关。"
        },
        {
            "标题": "读韦苏州诗",
            "作者": "高启",
            "内容": "扫阁焚香昼卷帷，绿槐疏雨夏初时。客忧何物能消遣，一帙苏州刺史诗。"
        },
        {
            "标题": "读周记室荆南集",
            "作者": "高启",
            "内容": "生别犹疑不再逢，楚天云树隔重重。愁来读尽荆南稿，风雨空斋掩暮钟。"
        },
        {
            "标题": "节妇吟",
            "作者": "高启",
            "内容": "城头黑云如坏屋，车走争门折千轴。姚家新妇亦东逃，舅姑惊惶儿女嗥。自知数口难俱免，欲渡前溪舟尚远。嘱夫弃妾当奉亲，独赴清流不爱身。此日谁能问南史，如妇曾书几人死？"
        },
        {
            "标题": "端午席上咏美人彩索钗符（二首）",
            "作者": "高启",
            "内容": "臂头长命缕，百结更双蟠。怕有痕生肉，教依玉钏宽。"
        },
        {
            "标题": "端阳写怀",
            "作者": "高启",
            "内容": "去岁端阳直禁闱，新题帖子进彤扉。太官供馔分蒲醑，中使传宣赐葛衣。黄伞回廊朝旭淡，玉炉当殿午薰微。今朝寂寞江边卧，闲看游船竞渡归。"
        },
        {
            "标题": "端午席上咏美人彩索钗符（二首）",
            "作者": "高启",
            "内容": "灵篆贮纱囊，熏风绿鬓傍。从今能镇胆，不怯睡空房。"
        },
        {
            "标题": "对梨花",
            "作者": "高启",
            "内容": "素香寂寞野亭空，不似秋千院落中。卧对一枝愁病酒，清明今日雨兼风。"
        },
        {
            "标题": "送曾主簿之平乐",
            "作者": "高启",
            "内容": "路出桂江东，乡音想未通。蛇飞山苦雾，鹏运海多风。木魅长欺客，花蛮少学农。县厅何处在，椰叶晚阴中。"
        },
        {
            "标题": "二乔观兵书图",
            "作者": "高启",
            "内容": "共凭花几倚新妆，玉女《阴符》读几行。铜雀那能锁春色，解将奇策教周郎。"
        },
        {
            "标题": "伐木词",
            "作者": "高启",
            "内容": "竹担挑多两肩赤，砺斧时寻涧边石。老夫气力秋渐衰，易斫喜有枯林枝。白云无人暗空谷，远声丁丁如啄木。暮归待伴不独行，前途虎多荆棘生。长年不曾到城府，闻比山中路尤阻。"
        },
        {
            "标题": "泛南溪（二首）",
            "作者": "高启",
            "内容": "清辉泛悠悠，东与前溪合。菱叶间荷花，风来秋飒飒。久行愁寂境，忽有人烟杂。我欲发棹讴，渔师肯相答。"
        },
        {
            "标题": "夜泛湖至东舍",
            "作者": "高启",
            "内容": "渔村港头初月上，鹅鸭不惊菰荻响。隔湖烟寺远钟来，居人尽归吾独往。寒风萧萧寒浪生，舟中欠载酒壶行。东家未宿如相待，黄叶青灯机杼鸣。"
        },
        {
            "标题": "五坞山五首 其五 芳桂坞",
            "作者": "高启",
            "内容": "欲攀淮南树，人去山寂寞。袅袅凉风生，疏花月中落。"
        },
        {
            "标题": "姑苏杂咏 三高祠三首 范蠡",
            "作者": "高启",
            "内容": "功成不恋上将军，一舸归游笠泽云。载去西施岂无意，恐留倾国更迷君。"
        },
        {
            "标题": "方匡师画",
            "作者": "高启",
            "内容": "画图忽见白云峰，茶屋香台树几重。身若在师行道处，晚来唯讶不闻钟。"
        },
        {
            "标题": "姑苏杂咏 五坞山五首 芳桂坞",
            "作者": "高启",
            "内容": "欲攀淮南树，人去山寂寞。袅袅凉风生，疏花月中落。"
        },
        {
            "标题": "访因师而师适诣余两不相值",
            "作者": "高启",
            "内容": "我去寻幽院，师来访小园。休信不相见，相见本无言。"
        },
        {
            "标题": "倪元镇墨竹",
            "作者": "高启",
            "内容": "倪君好画复耽诗，瘦骨秋来似竹枝。前夜梦回如得见，纸窗斜影月低时。"
        },
        {
            "标题": "寄倪隐君元镇",
            "作者": "高启",
            "内容": "名落人间四十年，绿蓑细雨自江天。寒池蕉雪诗人画，午榻茶烟病叟禅。四面荒山高阁外，两株疏柳旧庄前。相思不及鸥飞去，空恨风波滞酒船。"
        },
        {
            "标题": "废宅行",
            "作者": "高启",
            "内容": "鸣珂坊里将军第，列戟齐收朱户闭。里媪逢人说旧时，有庐被夺广园池。今年没入官为主，散尽堂中义宅皃。厨烟久断无粱肉，群鼠饥来入邻屋。官封未与别人居，日日闲苔雨添绿。曲阁深沉接后房，画屏生色暗无光。寻常不敢偷窥处，守卒时来拾坠珰。春风多少奇花树，又有豪家移得去。"
        },
        {
            "标题": "游南峰寺有支遁放鹤亭",
            "作者": "高启",
            "内容": "每向人间望碧峰，石门今得问幽踪。路缘风磴泠泠策，寺隔烟萝杳杳钟。窗下鸟来多堕果，亭前鹤去只高松。一龛愿借依香火，莫道诗人非戴颙。"
        },
        {
            "标题": "龙门飞来峰",
            "作者": "高启",
            "内容": "风吹峨眉云，东依此山住。我来不敢登，只恐还飞去。"
        },
        {
            "标题": "刘松年画",
            "作者": "高启",
            "内容": "樵青刺篙胜摇桨，船头分流水声响。青山渺渺波漾漾，白鸥飞过时一两。载书百卷酒十壶，日斜出游女儿湖。邻舟买得巨口鲈，醉拍铜斗歌呜呜。此乐除却江南无。"
        },
        {
            "标题": "枫桥送丁凤",
            "作者": "高启",
            "内容": "红叶寺前桥，停君晚去桡。醉应忘世难，归不计程遥。山隐初沉日，风催欲上潮。离魂来此处，还似灞陵销。"
        },
        {
            "标题": "风雨早朝",
            "作者": "高启",
            "内容": "漏屋鸡鸣起湿烟，蹇驴难借强朝天。却思春水江南岸，闲听篷声卧钓船。"
        },
        {
            "标题": "夏珪风雪归庄图",
            "作者": "高启",
            "内容": "江云粘波晚模糊，青山忽失如亡逋。乾坤莹净冰作壶，春意散入千林枯。野桥古渡行人无，清响瑟索鸣残芦。江天万里一老夫，短蓑如蚁舟如凫。鱼寒入泥不上窳，归来远识渔村孤。柴门夜叩闻犬呼，径竹压折谁相扶。山妻自炊稚子沽，不羡炙肉围红炉。嗟余客游岁屡徂，诗囊随驴走髯奴。长安何处觅酒徒，飞花扑头帽不乌。旅舍无梦还江湖，惭对《风雪归庄图》。"
        },
        {
            "标题": "逢张架阁",
            "作者": "高启",
            "内容": "花落江南酒市春，逢君归骑带京尘。一杯相属成知己，何必平生是故人。"
        },
        {
            "标题": "逢吴秀才复送归江上",
            "作者": "高启",
            "内容": "江上停舟问客踪，乱前相别乱余逢。暂时握手还分手，暮雨南陵水寺钟。"
        },
        {
            "标题": "江上逢旧妓李氏见过（四首）",
            "作者": "高启",
            "内容": "谁识能歌旧散声，愁中听处尚分明。玲珑酒罢休催去，月落江潮尚未平。"
        },
        {
            "标题": "江上逢旧妓李氏见过（四首）",
            "作者": "高启",
            "内容": "多谢停舟共一卮，石州歌罢各低眉。南园旧日同听客，零落如今剩有谁。"
        },
        {
            "标题": "江上逢旧妓李氏见过（四首）",
            "作者": "高启",
            "内容": "玉筝红烛艳春罗，惯向高堂听汝歌。今夕相逢为重唱，孤舟江冷月明多。"
        },
        {
            "标题": "逆旅逢乡人",
            "作者": "高启",
            "内容": "客中皆念客中身，唯汝相逢意更亲。不向灯前听吴语，何由知是故乡人。"
        },
        {
            "标题": "江上逢旧妓李氏见过（四首）",
            "作者": "高启",
            "内容": "平常歌舞不能闲，多在青春甲第间。借问年来还到否，朱门风雨几家关。"
        },
        {
            "标题": "姑苏杂咏 南园",
            "作者": "高启",
            "内容": "君不见平乐馆，古城何处寒云满。君不见奉诚园，荒台无踪秋草繁。白日沉山水归海，寒暑频催陵谷改。皇天大运有推移，富贵于人岂长在。请看当年广陵王，双旌六纛何辉光。幸逢中国久多故，一家割据夸雄强。园中欢游恐迟暮，美人能歌客能赋。车马春风日日来，杨花吹满城南路。叠石为山，引泉为池，辟疆旧园何足奇。经营三十年，欲令子孙永保之。不知回首今几时，繁华扫地无复遗。门掩愁鸱啸风雨，种菜老翁来作主。空余怪石卧池边，欲问兴亡不能语。春已去，人不来。一树两树桃花开，射堂踘圃俱青苔。何须雍门琴，但令对此便可哀。人生不饮胡为哉？人生不饮胡为哉？"
        },
        {
            "标题": "江上逢旧妓李氏见过四首 其三",
            "作者": "高启",
            "内容": "谁识能歌旧散声，愁中听处尚分明。玲珑酒罢休催去，月落江潮尚未平。"
        },
        {
            "标题": "南园",
            "作者": "高启",
            "内容": "君不见平乐馆，古城何处寒云满。君不见奉诚园，荒台无踪秋草繁。\n白日沉山水归海，寒暑频催陵谷改。皇天大运有推移，富贵于人岂长在。\n请看当年广陵王，双旌六纛何辉光。幸逢中国久多故，一家割据夸雄强。\n园中欢游恐迟暮，美人能歌客能赋。车马春风日日来，杨花吹满城南路。\n叠石为山，引泉为池，辟疆旧园何足奇。经营三十年，欲令子孙永保之。\n不知回首今几时，繁华扫地无复遗。门掩愁鸱啸风雨，种菜老翁来作主。\n空余怪石卧池边，欲问兴亡不能语。春已去，人不来。\n一树两树桃花开，射堂鞠圃俱青苔。何须雍门琴，但令对此便可哀。\n人生不饮胡为哉？人生不饮胡为哉？"
        },
        {
            "标题": "赠杨荥阳",
            "作者": "高启",
            "内容": "嘉陵美山水，亦复富文彦。杨君产其邦，材拔性高狷。布衣走名都，早入艺林选。客屈稷下谈，王邀邺中宴。出门得名声，不假亲旧援。匣剑未久埋，囊锥已先见。吐词实瑰奇，读者心欲颤。刀鸣斗夫勇，花妥笑女倩。如观广场中，百戏张曼衍。平生眼无人，遇我独相善。陌头每并出，两骑无后先。喜从兔园游，惭受狗监荐。君歌我固服，我赋君亦羡。堕筵吟帽乌，踏席舞裙茜。醉中共笑语，往往杂谐谚。有时出城西，山水恣攀践。岩眠曙猿惊，涧饮夏莺啭。吴宫妓去榭，萧寺僧开殿。龙门剥阴苔，高什记题遍。欢游正相酣，世事忽惊变。朋俦半生死，一世如激电。我棹返江浔，君车赴淮甸。旋闻逐流人，居濠又移汴。一身去何赍，空橐唯破砚。危途晚行疲，欲进足如罥。狼来树杪避，蝎走灯下见。渡河自撑篙，水急船断纤。及至秋已深，旧褐风裂片。难寻高阳饮，空吊鄢陵战。圣恩忽加怜，收拔佐山县。卑曹敢云辞，执版谒府掾。官庖尽炊藜，民赋半输绢。低飞蓬蒿间，不异雉带箭。有亲寓京师，年老阙供馔。欲奉朝夕欢，去职胡敢擅。晨上宰相书，得归遂微愿。上堂具珍鲑，呼妇卖钗钏。我时别君久，问讯愧无便。空题忆君诗，细字书满卷。今春被诏起，前史预编撰。始来长干门，杨柳正飞燕。逢君风尘余，不改旧颜面。握手话苦辛，悲喜杂庆唁。客中虽无钱，自写赊酒券。邀来卧东阁，月出初锁院。君言涉艰难，壮志今已倦。回头悟前非，更名慕蘧瑗。我闻棠谿金，不畏经百炼。胡为暂失路，遽欲老贫贱。吾皇奋神武，四海始安奠。栈通谕夷文，驿走征士传。时巡抗霓旌，肆觐冠星弁。功成万瑞集，礼欲议封禅。君才适时需，正若当暑扇。手持照国珠，胸出补衮线。便应上金銮，立对被天眷。嗟余忝载笔，鼠璞难自衒。幸兹际昌辰，魏阙宁不恋。但忧误蒙恩，不称终冒谴。秋风楚潮满，归舸帆欲转。君若念故交，殷勤一相饯。"
        },
        {
            "标题": "毛公坛",
            "作者": "高启",
            "内容": "欲观汉坛符，东上缥缈峰。葛花坠寒露，夕饮清心胸。\n月出太湖水，鹤鸣空涧松。真境久寂寥，苍苔遁灵踪。\n尝闻绿毛叟，变化犹神龙。世人岂得见，偶许樵夫逢。\n攀阴力易疲，探玄志难从。归出白云外，空闻仙观钟。"
        },
        {
            "标题": "姑苏杂咏 短簿祠",
            "作者": "高启",
            "内容": "下马空林问庙扉，衣冠寂寞掩尘帏。不能复使桓公怒，莫怪年来祭客稀。"
        },
        {
            "标题": "姑苏杂咏 孤园寺（在洞庭山，梁散骑常侍吴",
            "作者": "高启",
            "内容": "欲问南朝常侍宅，已为西域化人宫。山僧归带渔舟雨，湖鸟来闻粥鼓风。橘柚垂檐秋殿暗，波涛惊座夜堂空。给孤长者谁曾见，应在烟云杳霭中。"
        },
        {
            "标题": "姑苏杂咏 师子林十二咏 立雪堂",
            "作者": "高启",
            "内容": "堂前参未退，立到雪深时。一夜山中冷，无人祇自知。"
        },
        {
            "标题": "姑苏杂咏 涵空阁（在灵岩寺）",
            "作者": "高启",
            "内容": "衮衮波涛漠漠天，曲阑高栋此山颠。置身直在浮云上，纵目长过去鸟前。数杵秋声荒苑树，一帆暝色太湖船。老僧不识兴亡恨，只向游人说往年。"
        },
        {
            "标题": "姑苏杂咏 师子林十二咏 卧云室",
            "作者": "高启",
            "内容": "夕卧白云合，朝起白云开。惟有心长在，不随云去来。"
        },
        {
            "标题": "姑苏杂咏 楞伽寺",
            "作者": "高启",
            "内容": "夕阳西下嶂，返照东湖水。来寻古寺游，枫叶秋几里。叩门山猿惊，维马林鸟起。钟声出烟去，半落渔舟里。楞伽义未晓，尘累方自耻。欲打塔铭碑，从僧乞山纸。"
        },
        {
            "标题": "姑苏杂咏 开元寺石钵",
            "作者": "高启",
            "内容": "宝石当年琢帝青，浮波不异木杯轻。传灵已历乾陀国，乞食曾来舍卫城。渔父得时初洗献，法王在日每擎行。寺僧见客休频出，恐有藏龙此内惊。"
        },
        {
            "标题": "姑苏杂咏 师子林十二咏 大石屋",
            "作者": "高启",
            "内容": "浑沌复轮囷，全无斧凿纹。门临五湖水，坐纳四山云。"
        },
        {
            "标题": "姑苏杂咏 长洲苑（在太湖北岸）",
            "作者": "高启",
            "内容": "中国久无伯，阖闾思骋功。讲蒐开别苑，训武出离宫。宰嚭应参乘，巫臣实御戎。鼗鸣深谷应，罝掩广场空。远曳捎云旆，高弯射月弓。三驱仪已毕，七伐步还同。甲骑从舆后，蛾眉侍幄中。煮胎须紫豹，胹掌得玄熊。乐事方难极，英图忽易穷。城迷歌黍客，地属采荛童。辇道崩秋雨，旗门失晚风。犬亡晙肆狡，人去雉争雄。草树迎萧索，湖山罢郁葱。犹疑见猎火，寒烧夜深红。"
        },
        {
            "标题": "姑苏杂咏 香水溪（在吴故宫）",
            "作者": "高启",
            "内容": "粉痕凝水春溶溶，暖香流出铜沟宫。月明曾照美人浴，影与荷花相向红。玉肌羞露谁能见，只有鸳鸯窥半面。绛绡围掩怯新凉，归卧芙蓉池上殿。空洗铅妆不洗妖，坐倾人国几良宵。骊山更有汤泉在，千古愁魂一种销。"
        },
        {
            "标题": "姑苏杂咏 师子林十二咏 小飞虹",
            "作者": "高启",
            "内容": "初看卧波影，应恐雨崇朝。过涧寻师去，端如度石桥。"
        },
        {
            "标题": "姑苏杂咏 言公井",
            "作者": "高启",
            "内容": "寥寥武城宰，遗井虞山阴。千载汲未竭，九仞功应深。艺囿自可灌，道源谁复寻。弦歌听已歇，瓶绠看还沉。无为渫弗食，恻恻起叹音。一瓢乐未改，庶几回也心。"
        },
        {
            "标题": "姑苏杂咏 练渎",
            "作者": "高启",
            "内容": "吴越水为国，行师利舟战。夫差开此河，艅艎试亲练。十万凌潮儿，材比佽飞健。鼓棹激风涛，扬舲逐雷电。当时意气盛，谓已无句践。鸥避去沙洲，龙愁闭渊殿。恃强非伯图，倏忽市朝变。台上失娇姿，泉间掩惭面。至今西山月，恨浸秋一片。犹有网鱼人，时时得沉箭。"
        },
        {
            "标题": "姑苏杂咏 齐云楼",
            "作者": "高启",
            "内容": "境临烟树万家迷，势压楼台众寺低。斗柄正垂高栋北，山形都聚曲栏西。半空曾落佳人唱，千载犹传醉守题。劫火重经化平地，野乌飞上女垣啼。"
        },
        {
            "标题": "姑苏杂咏 虎丘次清远道士诗韵",
            "作者": "高启",
            "内容": "神仙不可羁，乘螭蹑云汉。岂将避嬴刘，荒山事穷窜。何年东观海，一至此峰玩。悠悠清诗传，窅窅遗迹漫。我来继登临，长啸帻初岸。既秋烟萝疏，欲雨风竹乱。夜深空潭黑，月吐石壁半。龙惊汲僧来，鸟喜游客散。阁掩林下夕，钟鸣岩中旦。胜赏谁能穷，今古赋篇翰。飞腾子何之，汩没余可叹。安得契真期，超然豁灵赞。"
        },
        {
            "标题": "姑苏杂咏 三高祠三首 张翰",
            "作者": "高启",
            "内容": "洛阳忽忆鲙鲈肥，便趁秋风问钓矶。犹恨季鹰辞未早，不邀二陆共船归。"
        },
        {
            "标题": "姑苏杂咏 灵岩寺",
            "作者": "高启",
            "内容": "闲上香台望下方，渔村樵坞尽苍苍。倾城人远苔生径，归寺僧稀叶满廊。云散池边留塔影，雨来阁外失湖光。废兴皆幻何须问，独自吟诗送夕阳。"
        },
        {
            "标题": "姑苏杂咏 师子林十二咏 师子峰",
            "作者": "高启",
            "内容": "风生百兽低，欲吼空山夜。疑是天目岩，飞来此山下。"
        },
        {
            "标题": "姑苏杂咏 师子林十二咏 问梅阁",
            "作者": "高启",
            "内容": "问春何处来，春来在何许？月堕花不言，幽禽自相语。"
        },
        {
            "标题": "姑苏杂咏 采莲泾（在城西南）",
            "作者": "高启",
            "内容": "青房戢多子，采得侬心喜。今夜水风凉，君王宿船里。行处绿云迷，歌声一道齐。回头调越女，何似若耶溪？"
        },
        {
            "标题": "姑苏杂咏 干将墓",
            "作者": "高启",
            "内容": "干将善铸剑，剑成终杀身。吴伯亦遂亡，神物岂不神。始知服诸侯，威武不及仁。徒劳冶金铁，精光动星辰。莫邪应同埋，荒草千古春。青蛇冢间出，犹欲恐耕人。"
        },
        {
            "标题": "姑苏杂咏 千人石",
            "作者": "高启",
            "内容": "池上无陀石，千人列坐曾。如今趺夜月，唯有一山僧。"
        },
        {
            "标题": "姑苏杂咏 南峰寺",
            "作者": "高启",
            "内容": "樵归众山昏，天峰尚余景。欲投石门宿，更度西南岭。远闻云间钟，萝径入寺永。悬灯照静室，一礼支公影。鸟鸣涧壑空，泉响窗户冷。对此问山僧，何如沃州境？"
        },
        {
            "标题": "姑苏杂咏 琼姬墓",
            "作者": "高启",
            "内容": "梦别芙蓉殿头，断钗零落谁收？土昏青镜忘晓，月冷珠襦恨秋。麋鹿昔来废院，牛羊今上荒丘。香魂若怨亡国，莫与西施共游。"
        },
        {
            "标题": "姑苏杂咏 慧聚寺次张祐韵",
            "作者": "高启",
            "内容": "烟敛城初出，朝来野欲吞。危樵缘磴角，倦衲憩松根。刹表藏林寺，钟闻隔海村。画龙飞去久，空掩殿堂门。"
        },
        {
            "标题": "姑苏杂咏 寒泉（在支硎山）",
            "作者": "高启",
            "内容": "远络丛峰间，平流盘石上。月照欲成潭，风吹不生浪。声兼寒叶下，色映秋苔涨。野客照羸颜，曾来倚筇杖。"
        },
        {
            "标题": "姑苏杂咏 鹤媒歌",
            "作者": "高启",
            "内容": "鹤媒独步荒陂水，仰望云间飞不起。远看过鸟下南汀，鼓翼相迎似相喜。共为羽族生水乡，暂从饮啄无猜防。草盾俄开中潜弩，弋师欢笑媒矜舞。嗟尔高洁非凡禽，胡为徇食移此心。受人驯养忘远举，好陷同类机肠深。呜呼！世间几人号君子，得利相倾亦如此。"
        },
        {
            "标题": "姑苏杂咏 剑池",
            "作者": "高启",
            "内容": "干将欲飞出，岩石裂苍矿。中间得深泉，探测费修绠。一穴海通源，双崖树交影。山中多居僧，终岁不饮井。杀气凛犹在，栖禽夜频警。月来照潭空，云起嘘壁冷。苍龙已何去，遗我清绝境。听转辘轳声，时来试幽茗。"
        },
        {
            "标题": "姑苏杂咏 师子林十二咏 含晖峰",
            "作者": "高启",
            "内容": "演漾弄晴晖，江山秋敛霏。我吟康乐句，日暮澹忘归。"
        },
        {
            "标题": "姑苏杂咏 韩蕲王墓",
            "作者": "高启",
            "内容": "宋室中兴日，将军武略优。功宜超贾邓，名耻并张刘。白马空前渡，黄龙竟北游。誓擒诸部种，还报两宫仇。朝使颁金册，边人识锦裘。跃戈冲野阵，横楫截江流。残虏亡魂走，中原指掌收。未终藩阃寄，已惑庙堂谋。坐散熊罴士，甘臣犬豕酋。和戎辞易屈，复汉志难酬。阙耸吴山晓，陵荒巩树秋。廉颇归未老，郭令罢谁留。折槛言徒切，藏弓势可忧。俄看星陨垒，永使陆沉舟。感慨思前代，凄凉吊古丘。剑花埋虎气，碑藓剥螭头。石兽嘶风雨，山僧护楸。鼓旗何寂寂，简册漫悠悠。父老悲犹在，英雄事已休。栖霞岭前墓，闻说更堪愁。"
        },
        {
            "标题": "姑苏杂咏 叠韵吴宫词",
            "作者": "高启",
            "内容": "筵前怜婵娟，醉媚睡翠被。精兵惊升城，弃避愧坠泪。"
        },
        {
            "标题": "姑苏杂咏 登丘操",
            "作者": "高启",
            "内容": "驱车兮与马，蹇吾行兮胡为乎在中野？登彼兮崇丘，下茫茫兮九州，思君子兮不得与驾以游。山有出云兮木亦有柯，我将归兮忧之如何？登青丘，有怀而作。"
        },
        {
            "标题": "姑苏杂咏 圣姑庙",
            "作者": "高启",
            "内容": "湖心涌出鼋头山，白波翠岛非人寰。清虚宜作水仙府，鳞堂荷屋居其间。渊都群灵孰为主，烟鬓翛然一神女。柔姿谁敢狎相亲，笑叱鼍龙起雷雨。玉骨蝉轻蜕几秋，世缘已断静无愁。采兰每约湘滨会，拾翠时陪汉上游。水禽翔鸣卫芝盖，长在苍茫杳冥外。鲛人献绡裁作衣，螺女供珠缀为佩。花落闲祠谢古春，莲帏瑶席掩香尘。空山夜夜星河远，芳渚年年蘅杜新。霞舒雾卷凝光彩，笑语无闻复谁待。泠风几度引舟回，宛似蓬莱隔烟海。猿叫枫林鱼跃波，桂旗翻翠暮寒多。女巫伫望飞裙度，独奏空侯引曼歌。椒觞奠罢沉玄璧，鸟没遥天湛空碧。遗情不结楚台云，世人何处寻踪迹。"
        },
        {
            "标题": "姑苏杂咏 锦帆泾",
            "作者": "高启",
            "内容": "水绕荒城柳半枯，锦帆去后故宫芜。穷奢毕竟输渔父，长保秋风一幅蒲。"
        },
        {
            "标题": "姑苏杂咏 师子林十二咏 吐月峰",
            "作者": "高启",
            "内容": "四更栖鸟惊，山白初上月。起开东阁看，正在云峰缺。"
        },
        {
            "标题": "登凤凰山寻故宫遗迹",
            "作者": "高启",
            "内容": "兹山势将飞，宫殿压其上。江潮正东来，朝夕似奔向。当时结构意，欲敌汴都壮。我来百年后，紫气愁不王。乌啼璧门空，落叶满阴障。风悲度遗乐，树古罗严仗。行人悼降王，故老怨奸相。苍天何悠悠，未得问兴丧。世运今复衰，凄凉一回望。"
        },
        {
            "标题": "斗鸭篇",
            "作者": "高启",
            "内容": "春波漾群凫，戏斗每堪玩。宛转回翠吭，缡振文翰。\n声兼江雨喧，影逐浦云乱。唼喋队初交，纷披势将散。\n持敌忽同沉，呼俦更相唤。时陈水槛侧，或聚湖亭畔。\n长鸣若贾勇，远奋如追窜。荷叶触俱翻，菱丝冒齐断。\n鱼骇没中流，鸥惊起前岸。心逾陇雉骄，气压场鸡悍。\n海客朝自驱，溪娃晚犹看。稍欲碍行舟，浑忘避流弹。\n苦争应为食，幸胜非因算。微鸟昧全躯，临川独成叹。"
        },
        {
            "标题": "姑苏杂咏 吴王井（在灵岩山）",
            "作者": "高启",
            "内容": "曾开鉴影照宫娃，工手牵丝带露华。今日空山僧自汲，一瓶寒供佛前花。"
        },
        {
            "标题": "姑苏杂咏 越来溪（在横山下）",
            "作者": "高启",
            "内容": "溪上山不改，溪边台已倾。越兵来处路，流水尚哀声。昨日荷花生，今朝菱叶死。亡国不知谁，空令怨溪水。"
        },
        {
            "标题": "姑苏杂咏 五坞山五首 白云坞",
            "作者": "高启",
            "内容": "云开见山家，云合失山路。闻语知有人，欲寻已迷误。"
        },
        {
            "标题": "古词",
            "作者": "高启",
            "内容": "妾刀不断机，郎行当早归。还将机中锦，作郎身上衣。"
        },
        {
            "标题": "姑苏杂咏 玉波冷双莲",
            "作者": "高启",
            "内容": "金风暮剪双头蕊，啼脸辞秋嫣血紫。宫女三千罢笑喧，锦云阵冷鸳鸯死。满江烟玉流古香，寻魂吊影愁茫茫。吴天队露衰红湿，一夜波凉小龙泣。"
        },
        {
            "标题": "姑苏杂咏 玩花池（在灵岩山）",
            "作者": "高启",
            "内容": "桃枝兼杏枝，春色绕宫池。正爱红繁处，还怜绿净时。芳香泛幽沚，媚影照清漪。垂条看妓折，堕萼见鱼吹。杯涵明月泻，舟逐彩云移。水流花落尽，君王醉不知。"
        },
        {
            "标题": "姑苏杂咏 天平山",
            "作者": "高启",
            "内容": "入山旭光迎，出山月明送。十里松杉风，吹醒尘土梦。兹山凡几到，题字遍岩洞。阳崖树冬荣，阴谷泉下冻。怪石立谁扶，灵草生岂种。白云蓊然来，诸峰欲浮动。高鹘有危栖，幽禽无俗哢。凌藓知履滑，披岚觉裘重。尝登最上颠，远见湖影空。渔樵渡溪孤，鸟雀归村众。还寻老僧居，隔竹听清诵。慰我跻攀劳，为设茶笋供。几年历忧欢，造物若揶弄。迷途远山林，迟暮堪自讼。难追谢公游，空发阮生恸。身今解组绂，明时愧无用。闲持九节筇，寻访事狂纵。石屋秋可眠，山猿许分共。"
        },
        {
            "标题": "姑苏杂咏 走狗塘（在城西）",
            "作者": "高启",
            "内容": "春堤长，春草浅，此地吴王曾走犬。猎场四面围画旗，红炬照辇还宫迟。割鲜夕宴谁共食，台上西子非樊姬。春苑年来草仍绿，韩卢已去多麋鹿。君不见汉皇纵狗殊有功，逐兔直到乌江东。"
        },
        {
            "标题": "姑苏杂咏 师子林十二咏 玉鉴池",
            "作者": "高启",
            "内容": "一镜寒光定，微风吹不波。更除荷芰影，放取月明多。"
        },
        {
            "标题": "姑苏杂咏 响屟廊（在灵岩寺）",
            "作者": "高启",
            "内容": "君王厌丝竹，鸣屟时清耳。独步六宫春，香尘不曾起。那知未旋踵，麋鹿游遗址。响沉明月中，迹泯荒苔里。此夕意谁过，空廊有僧履。"
        },
        {
            "标题": "姑苏杂咏 再游南峰",
            "作者": "高启",
            "内容": "放鹤庭前落叶重，吟身独上夕阳峰。远村近浦分诸树，后岭前山应一钟。高阁倚残归鸟过，空林行尽老僧逢。支公骏马嗟何处，石上莓苔没旧踪。"
        },
        {
            "标题": "姑苏杂咏 王敬伯歌",
            "作者": "高启",
            "内容": "舟初维，琴始荐。驿亭边，夜相见。词宛转，情绸缪。解环佩，弹空侯。调易阑，情难歇。江波寒，堕明月。绿壶再倾，芳音欲违。譬彼林鸟，逢晨各飞。罗衣沾霜，城乌忽起。明日相思，孤棹千里。"
        },
        {
            "标题": "姑苏杂咏 之荆操",
            "作者": "高启",
            "内容": "粤有我土，岐山之下。孰是营之，维我考祖。今我于迈，自岐徂荆。岂不怀归，念我弟兄。民勿我思，我斯安只。国已有后，先君季子。予思泰伯之德而作。"
        },
        {
            "标题": "姑苏杂咏 师子林十二咏 指柏轩",
            "作者": "高启",
            "内容": "清阴护燕几，中有忘言客。人来问不应，笑指庭前柏。"
        },
        {
            "标题": "姑苏杂咏 吴趋行",
            "作者": "高启",
            "内容": "仆本吴乡士，请歌《吴趋行》。吴中实豪都，胜丽古所名。五湖汹巨泽，八门洞高城。飞观被山起，游舰沸川横。土物既繁雄，民风亦和平。泰伯德让在，言游文学成。长沙启伯基，异梦表休祯。旧阀凡几家，奕代产才英。遭时各建事，徇义或腾声。财赋甲南州，词华并西京。兹邦信多美，粗举难备称。愿君听此曲，此曲匪夸盈。"
        },
        {
            "标题": "姑苏杂咏 五坞山五首 飞泉坞",
            "作者": "高启",
            "内容": "山空响更远，雨过流还急。余沫洒回风，一林红树湿。"
        },
        {
            "标题": "姑苏杂咏 吴女坟",
            "作者": "高启",
            "内容": "鱼灯照艳魄，夜冷珠衣薄。白玉土中埋，红兰霜后落。不乘台上凤，空舞桥边鹤。韩重未归来，泉宫秋寂寞。"
        },
        {
            "标题": "姑苏杂咏 偃松行（在天平山西，旧文正书院",
            "作者": "高启",
            "内容": "龙门西冈魏公祠，祠前有松多古枝。长身蜿蜒横数亩，巨石作枕相撑持。春泥半封朽死骨，冻藓全聚皴生皮。无心昂耸上霄汉，偃仰独向荒山垂。蛰雷振岳撼不动，一载一梦醒何迟。政如卧龙未起日，深意有待风云期。太湖月出照夜魄，天峰雪积埋寒姿。涛声时吼若鼾息，野老惊起山僧疑。左仰右屈各异态，天自出巧非人为。画师安能把笔写，稚子岂敢操斤窥。杜陵枯楠已憔悴，蜀相老柏非瑰奇。何如此树怪且寿，呵卫定想烦灵祇。不知已阅几人代，游客过尽今存谁。明堂屡兴不见取，得全正爱同支离。我尝来观忍遽反，醉坐其上高吟诗。葛陂筇竹亦腾化，神物终去可久羁。何当一叱使飞起，载我万里游天池。他年还访旧城郭，正是白鹤归来时。"
        },
        {
            "标题": "姑苏杂咏 五坞山五首 丹霞坞",
            "作者": "高启",
            "内容": "遥闻丹霞坞，中有飡霞者。绛彩发朝朝，还同赤城下。"
        },
        {
            "标题": "姑苏杂咏 吊七姬冢",
            "作者": "高启",
            "内容": "叠玉连珠弃草根，仙游应逐马嵬魂。孤坟掩夜香初冷，几帐留春被尚温。佳丽总伤身薄命，艰危未负主多恩。争妍无复呈歌舞，寂寂苍苔锁院门。"
        },
        {
            "标题": "姑苏杂咏 卓笔峰（在天平山）",
            "作者": "高启",
            "内容": "云来初似墨，雁过还成字。千载只书空，山灵恨何事。"
        },
        {
            "标题": "姑苏杂咏 真娘墓",
            "作者": "高启",
            "内容": "金钗葬小坟，杨柳寺前村。已断花间信，空归月下魂。山莺留曲韵，草露带啼痕。车马逢寒食，还来酹酒樽。"
        },
        {
            "标题": "姑苏杂咏 天池（在华山）",
            "作者": "高启",
            "内容": "灵峰可度难，昔闻枕中书。天池在其巅，每出青芙蕖。湛如玉女盆，云影含夕虚。人静时饮鹿，水寒不生鱼。我来属始春，石壁烟霞舒。滟滟月出后，泠泠雪销余。再泛知神清，一酌欣虑除。何当逐流花，遂造仙人居。"
        },
        {
            "标题": "姑苏杂咏 望虞山辞",
            "作者": "高启",
            "内容": "虞山峨峨兮出云油油，胡敛其施兮弗雨九州。下有蛟龙兮海波横流，谁使子来兮从伯氏以游。朝于兮望岐周，国有祀兮有何求？唐虞逝兮道阻修，惭德舆兮干戈日休。思夫人兮心焉孔忧。"
        },
        {
            "标题": "姑苏杂咏 要离墓",
            "作者": "高启",
            "内容": "弱夫杀壮士，谁敢婴余怒。今日古城边，耕人肆侵墓。"
        },
        {
            "标题": "姑苏杂咏 石崇墓",
            "作者": "高启",
            "内容": "虬须欲怒珊瑚折，步障围春锦云热。真珠换妾胜惊鸿，笑踏香尘如踏空。酒阑金谷莺花醉，家逐楼前舞裙坠。财多买得东市愁，绮罗散尽余荒丘。犹怜白首同归者，夜伴游魂封树下。"
        },
        {
            "标题": "观军装十咏·马",
            "作者": "高启",
            "内容": "罗帕覆春风，连鞍赐有功。蹄高骑得称，身出万军中。"
        },
        {
            "标题": "观军装十咏·麾",
            "作者": "高启",
            "内容": "彩帛曳长虹，悠悠卷塞风。三军齐陷阵，应在一挥中。"
        },
        {
            "标题": "观军装十咏·矛",
            "作者": "高启",
            "内容": "画干似蛇长，谁论半段璟。日斜亲斗罢，高宴卓沙场。"
        },
        {
            "标题": "观军装十咏·胄",
            "作者": "高启",
            "内容": "黄金胄虎头，乍免走豪酋。还有从容处，纶巾按垒游。"
        },
        {
            "标题": "观军装十咏·袍",
            "作者": "高启",
            "内容": "雕锦剪花团，三边总认看。寻常不肯着，风雪念兵寒。"
        },
        {
            "标题": "观军装十咏·铠",
            "作者": "高启",
            "内容": "丝串镂文银，高城日照鳞。擐来曾搅阵，一镞不伤身。"
        },
        {
            "标题": "观军装十咏·纛",
            "作者": "高启",
            "内容": "发乱野牛惊，神专大将营。师行当祃祭，坛卜戮番生。"
        },
        {
            "标题": "观鹅",
            "作者": "高启",
            "内容": "交睡春塘暖，苹香日欲曛。嫩怜黄似酒，净爱白如云。击乱思常侍，笼归忆右军。沧波堪远泛，莫入野凫群。"
        },
        {
            "标题": "观军装十咏·弓",
            "作者": "高启",
            "内容": "燕角号良材，楼烦劈未开。秋风悬臂出，何处一鸧来。"
        },
        {
            "标题": "观军装十咏·刀",
            "作者": "高启",
            "内容": "大食购千金，妖精泣太阴。灯前开匣看，无限许君心。"
        },
        {
            "标题": "观军装十咏·箭",
            "作者": "高启",
            "内容": "流星逐飞羽，镞利能穿札。三发定边归，箙中休满插。"
        },
        {
            "标题": "观弈图",
            "作者": "高启",
            "内容": "错向山中立看棋，家人日暮待薪炊。如何一局成千载，应是仙翁下子迟。"
        },
        {
            "标题": "夜起观月",
            "作者": "高启",
            "内容": "一春夜多雨，今宵初月明。窗间幽梦觉，起忆故园行。露下花微委，烟中鸟忽鸣。谁同赏清景，惆怅倚前楹。"
        },
        {
            "标题": "送王推官赴官谯阳",
            "作者": "高启",
            "内容": "久治乱所伏，国家失其防。初如决洪流，拱手遍四方。频年劳訏谟，欲补千百疮。子为京师客，忠愤何慨慷。濯冠捧书函，平明献朝堂。上言固大业，下言振颓纲。且为有万死，圣明察臣狂。臣言倘获施，立能致时康。宸居岂云远，遥指天中央。鸡鸣列仙仗，九门洞开张。谓宜只召见，拜起随班行。上殿笏画地，论奏尽敷详。如何竟报缺，不得瞻清光。一官非所愿，欲令赴蛮荒。徘徊出都门，风雨湿晓装。行行过吴洲，木叶秋始黄。逢予解鞍饮，激烈椎酒床。平生忧时心，辛苦不自忘。颇闻到官所，此去路尚长。红日出雾迟，孤城海茫茫。遗民似猿鹿，山谷多惊藏。繁英艳踯躅，琐实推槟榔。瘴疠况时作，投老恐子伤。何不且少留，共骛豪华乡。子笑不我顾，翩然决南翔。明朝指鲸波，高帆若云扬。去矣各异国，有意徒相望。"
        },
        {
            "标题": "归鸦",
            "作者": "高启",
            "内容": "哑哑噪夕辉，争宿不争飞。未逐冥鸿去，长先野鹤归。荒村流水远，古戍淡烟微。借问寒林树，何枝最可依。"
        },
        {
            "标题": "归吴至枫桥",
            "作者": "高启",
            "内容": "遥看城郭尚疑非，不见青山旧塔微。官秩加身应谬得，乡音到耳是真归。夕阳寺掩啼乌在，秋水桥空乳鸭飞。寄语里闾休复羡，锦衣今已作荷衣。"
        },
        {
            "标题": "戏婴图",
            "作者": "高启",
            "内容": "芍药风栏侧，梧桐露井傍。娇婴争晚戏，少妇斗春妆。共诧珠生蚌，还怜玉产冈。半披文锦褓，斜佩紫罗囊。额发葳蕤短，胸胞细腻光。庭前王氏子，陌上卫家郎。弱草身眠软，芳英手弄香。随人贪作剧，避伴学迷藏。莫扑花蝴蝶，宜为蜡凤凰。涂添云母粉，浴试水沉汤。麟送徐卿宅，兰生谢傅堂。爱均看总好，年并比谁长。骥种虽难匹，鹓雏已作行。欣君得此画，真是梦熊祥。"
        },
        {
            "标题": "妫蜼子歌为王宗常赋",
            "作者": "高启",
            "内容": "妫蜼子，乃是轩辕之裔，虞鳏之孙。混沌既死一万季，独抱大存，窃伏在草野，冥心究皇坟。蚤逢三光五岳之气、乍分裂，天狼下地舐血流浑浑。鹿走秦中原，蛇斗郑国门。俎豆弃草莽，干戈欻崩奔。妫蜼子，便欲东游渡弱水，沐发沧海朝阳盆。又欲西行沂河汉，逾昆仑。山横川阻，两地俱不可以往兮，归来掩户卧旦昏。莳黍一区，注醪一樽。妻给井臼，儿收鸡豚。不诘曲以媚俗，不偃蹇而凌尊。作为古文词，言高气醇温。手提数寸管，欲发义理根。上探孔孟心，下吊屈贾魂。其质耀金石，其芳吐兰荪。叩虚答有响，斫险成无痕。陆珍杂水怪，变状弗可论。几年兀兀不肯出，坐待真主应运九五开乾坤。鹤书自天来，幽隐初见拔。使者远造庐，鸡鸣起膏辖。兴纂金匮编，尚书为给札。奸魂泣幽冢，下恐遭诛杀。书成一代进紫宸，鸾旗羽卫夹陛陈。閤门导谒称小臣，麻衣不脱拜圣人。捧函近前殿，龙颜喜回春。敕赉内帑之金与绮段，其文织作银麒麟。蒙恩乞还家，以奉白发亲。戴古弁，垂长绅，自号山泽之臞民。妫蜼子，幸际明良时无为，寂默坐老东海湄。青丘有客钝且痴，与汝欲结同襟期。左鼓清瑟，右吹鸣篪，作歌共祝天子寿，五风十雨，万国赤子同熙熙。"
        },
        {
            "标题": "过白鹤溪",
            "作者": "高启",
            "内容": "昨发白鹭洲，今过白鹤溪。溪流几回转，只在晋陵西。月出女犹浣，云深猿自啼。茅峰虽咫尺，无计蹑丹梯。"
        },
        {
            "标题": "过北庄访友",
            "作者": "高启",
            "内容": "浅水平沙冻鸭眠，秋声和过石桥边。寻君兼得寻诗兴，野树江云欲雪天。"
        },
        {
            "标题": "过保圣寺",
            "作者": "高启",
            "内容": "隔江寒雾隐楼台，远逐钟声放艇来。乱后不知僧已去，几堆红叶寺门开。"
        },
        {
            "标题": "过北塘道中（四首）",
            "作者": "高启",
            "内容": "若欲看春春色稀，乱后何处有芳菲。晚莺啼歇野寂寂，双树溪边人独归。"
        },
        {
            "标题": "过奉口战晨",
            "作者": "高启",
            "内容": "路回荒山开，如出古塞门。惊沙四边起，寒日惨欲昏。上有饥鸢声，下有枯蓬根。白骨横马前，贵贱宁复论。不知将军谁，此地昔战奔。我欲问路人，前行尽空村。登高望废垒，鬼结愁云屯。当时十万师，覆没能几存。应有独老翁，来此哭子孙。年来未休兵，强弱事并吞。功名竟谁成，杀人遍乾坤。愧无拯乱术，伫立空伤魂。"
        },
        {
            "标题": "过北塘道中（四首）",
            "作者": "高启",
            "内容": "春水满田如一湖，入田放艇看鹅雏。女郎祠下野花杂，老子门前沙树孤。"
        },
        {
            "标题": "过北塘道中（四首）",
            "作者": "高启",
            "内容": "渺渺一径两陂间，杨柳初发水潺缓。惊鱼忽散人影尽，啼鸟时来春意闲。"
        },
        {
            "标题": "过戴居士宅",
            "作者": "高启",
            "内容": "江边戴颙宅，地好惬幽寻。高树藏卑屋，新篁补旧林。鸟成留客语，云作护花阴。不负沧洲约，重来论夙心。"
        },
        {
            "标题": "过城西废坞",
            "作者": "高启",
            "内容": "乱前游最熟，乱后问都迷。园散栽花坞，林荒采菊蹊。废泉流圃浅，斜月下城低。唯有烟中鸟，迎人似旧啼。"
        },
        {
            "标题": "和友人过采石",
            "作者": "高启",
            "内容": "山暝断矶头，猿声两岸愁。柳间娼女酒，月下估人舟。擒虎嗟横渡，骑鲸忆醉游。停桡正怀古，风急苇花秋。"
        },
        {
            "标题": "过北塘道中（四首）",
            "作者": "高启",
            "内容": "未得看春愁不禁，此日聊复试幽寻。行人入村花宛宛，吠犬隔水树深深。"
        },
        {
            "标题": "过山家",
            "作者": "高启",
            "内容": "流水声中响纬车，板桥春暗树无花。风前何处香来近，隔崦人家午焙茶。"
        },
        {
            "标题": "过海昌赠李侯",
            "作者": "高启",
            "内容": "闲厅昼下帘，秋色满疏髯。久戍残兵老，多贫长吏廉。阴风潮动郭，晴日地生盐。三老相逢说，年来户剩添。"
        },
        {
            "标题": "过湖南舟中卧作",
            "作者": "高启",
            "内容": "野客分携水店前，浪平舟稳称酣眠。午鸡啼处前村近，过尽平湖几曲天。"
        },
        {
            "标题": "入郭过南湖望报恩浮图",
            "作者": "高启",
            "内容": "雨过春波柳浪香，布帆归缓怕斜阳。渔人为指江城近，一塔船头看渐长。"
        },
        {
            "标题": "过旧送别处",
            "作者": "高启",
            "内容": "前时送画船，西港柳株边。别处愁犹在，鸳鸯不肯眠。"
        },
        {
            "标题": "过刘山人园",
            "作者": "高启",
            "内容": "欲问幽栖处，花蹊逐涧回。夕烟罗幕卷，春雨药房开。野鹤知琴意，山蜂给酒材。城中少闲客，谁解引车来。"
        },
        {
            "标题": "喜吕山人见过江馆",
            "作者": "高启",
            "内容": "非君怜夙契，谁肯顾柴门。日短清江路，风高大树村。交呈新著稿，同发旧藏尊。莫便寻归棹，心怀未尽论。"
        },
        {
            "标题": "过流通院（二首）",
            "作者": "高启",
            "内容": "橘柚林中薜荔垣，幽寻几度入秋园。虽然老衲无闻见，犹胜相逢俗客言。"
        },
        {
            "标题": "过流通院（二首）",
            "作者": "高启",
            "内容": "僧懒开门见客迟，空林流水日斜时。欲留诗句知曾过，我后来看竟是谁。"
        },
        {
            "标题": "过野寺次韵徐廉使琰旧题",
            "作者": "高启",
            "内容": "使节城东按部回，曾将从吏到香台。秋林数骑萧萧去，晚泽孤鸿噭噭来。萝雨湿衣溪路转，柏风吹烛殿门开。当年物色难留与，题壁惭无子美才。"
        },
        {
            "标题": "过僧舍访吕敏",
            "作者": "高启",
            "内容": "几欲相寻与愿违，今朝始得过禅扉。磬声穿竹山房远，屐齿粘苔石径微。幽鸟每同驯鸽下，高人闲与老僧依。谈诗说偈俱堪喜，坐觉茶香上薜衣。"
        },
        {
            "标题": "过师子林",
            "作者": "高启",
            "内容": "雨余鸟语凉，斜阳竹深见。频来非看花，借读《高僧传》。"
        },
        {
            "标题": "过永定废寺",
            "作者": "高启",
            "内容": "乱后僧何去，门闲落叶时。画昏秋蠹老，斋断午禽饥。罢说传心法，犹看赐额碑。不知兴坏理，来此岂无悲。"
        },
        {
            "标题": "奉迎车驾享太庙还宫",
            "作者": "高启",
            "内容": "鸣跸声中晓仗回，锦装驯象踏红埃。半空云影看旗动，满道天香识驾来。汉酎祭余清庙闭，舜衣垂处紫宫开。礼成海内人皆庆，献颂应惭自乏才。"
        },
        {
            "标题": "海上逢王常宗雨夜同宿陈氏西轩",
            "作者": "高启",
            "内容": "故人散尽独君存，风雨相逢海上村。尊酒饮阑言不尽，更留余烛照黄昏。"
        },
        {
            "标题": "送内兄周谊还江上",
            "作者": "高启",
            "内容": "忆奉纶音趋赴朝，曾烦远送过枫桥。云山方恨成睽阻，雪夜俄来件寂寥。吴苑疏钟沉晚树，楚江归雁逐寒潮。情亲海内如君少，敢惜离魂为一销。"
        },
        {
            "标题": "邯郸才人嫁为厮养卒妇",
            "作者": "高启",
            "内容": "妾能擫赵瑟，旧得君王眷。更衣直夜房，侍酒登春殿。出宫非故颜，里妇犹相羡。丛台罢往梦，破屋流萤见。末路多若斯，纷纷贵成贱。"
        },
        {
            "标题": "寒食逢杜贤良饮",
            "作者": "高启",
            "内容": "杨柳无烟江水长，邻家风雨杏饧香。逢君共把金陵酒，忙却今朝在异乡。"
        },
        {
            "标题": "送郭省郎东归（二首）",
            "作者": "高启",
            "内容": "金陵儿女踏春阳，金陵客子正思乡。一杯况复春将去，目断飞花江水长。"
        },
        {
            "标题": "送郭省郎东归（二首）",
            "作者": "高启",
            "内容": "桃叶渡头闻唱歌，孤帆欲发奈愁何。君归是我来时路，山水无多离思多。"
        },
        {
            "标题": "寒夜吟",
            "作者": "高启",
            "内容": "月下冻痕生绿井，隔林霜片飞无影。树枝风息转迎寒，愁人如鸟栖未安。夜短夜长应独觉，荧荧残烛呜呜角。"
        },
        {
            "标题": "寒夜与家人坐语忆客中时",
            "作者": "高启",
            "内容": "茅屋夜灯青，竹庭寒雪白。不对室中人，依然去年客。"
        },
        {
            "标题": "夜投西寺",
            "作者": "高启",
            "内容": "江月上秋衣，来敲远寺扉。栖禽惊客至，睡仆讶僧归。钟度行廊尽，灯留浴院微。非无招旅馆，禅寂愿相依。"
        },
        {
            "标题": "圆明佛舍访吕山人",
            "作者": "高启",
            "内容": "怜君不出院，结夏与僧同。阴竹行廊远，香花掩殿空。饭分斋钵里，书寄藏函中。茶宴归来晚，西林一磬风。"
        },
        {
            "标题": "送荥阳公行边",
            "作者": "高启",
            "内容": "风卷双旌雪覆鞯，远骑白马出行边。兵驰空壁三千帜，客宴高堂十万钱。屏里旧图鱼复阵，灯前新注《豹韬篇》。功成他日论诸将，只有荀郎最少年。"
        },
        {
            "标题": "雨中寄刘沈二别驾",
            "作者": "高启",
            "内容": "漠漠春寒水绕城，谁家可作看花行。一杯不得三人共，二月都能几日晴。梦逐莺声风外断，愁兼草色雨中生。画船载妓南湖上，不似年时放浪情。"
        },
        {
            "标题": "呵那瑰",
            "作者": "高启",
            "内容": "牛羊草漫野，大帐天山下。十万控弦儿，闻箛齐上马。"
        },
        {
            "标题": "水上盥手",
            "作者": "高启",
            "内容": "盥手爱春水，水香手应绿。沄沄细浪起，杳杳惊鱼伏。惆怅坐沙边，流花去难掬。"
        },
        {
            "标题": "何隐君小墅",
            "作者": "高启",
            "内容": "移家营别墅，□径竹扉开。泉满疏渠放，花多借地栽。壁间田器挂，窗里浦帆来。自恋居幽乐，谁言是弃材。"
        },
        {
            "标题": "和陈左司夜泊桐江",
            "作者": "高启",
            "内容": "月出钓台树，长滩秋更喧。浑如宿巫峡，唯少一声猿。"
        },
        {
            "标题": "夜逢故郡贺冬至使胡普二博士同宿",
            "作者": "高启",
            "内容": "会宿本无期，欣逢两旧知。问年惊别久，候晓畏朝迟。寒涩高城漏，阳回上苑枝。明朝使事毕，归骑又天涯。"
        },
        {
            "标题": "隋宫",
            "作者": "高启",
            "内容": "五斛青螺一日销，迷楼深贮万妖娆。众中谁解留车驾，风浪如山莫渡辽。"
        },
        {
            "标题": "和王校理夜坐",
            "作者": "高启",
            "内容": "池暝花如雾，苍苍月照开。梁空双燕睡，帘暗一萤来。兵散谁家笛，人违此夜杯。如何对清景，愁思却相催。"
        },
        {
            "标题": "题倪云林画赠因师",
            "作者": "高启",
            "内容": "含晖峰下路，树石尽垂藤。欲认莓苔迹，相寻行道僧。"
        },
        {
            "标题": "晚步游褚家竹亭",
            "作者": "高启",
            "内容": "落日犹半野，闲来潭上游。非因恋幽赏，聊欲散烦忧。澄波鱼棨夕，荒竹鸟吟秋。不是愚溪上，胡为吾久留。"
        },
        {
            "标题": "和杨余诸君在谪中忆往年西园听歌",
            "作者": "高启",
            "内容": "花落名园罢醉游，故人无复旧风流。吴乡莫叹无歌听，若使闻歌意更愁。"
        },
        {
            "标题": "和周山人见寄寒夜客怀之作",
            "作者": "高启",
            "内容": "乱世难为客，流年易作翁。百忧寻岁暮，孤梦怯山空。门掩云峰里，灯明雪竹中。无因乘夜访，相慰一尊同。"
        },
        {
            "标题": "喜从兄远归",
            "作者": "高启",
            "内容": "闻汝归舟到，相迎只恐迟。方当见时喜，还忆别时悲。"
        },
        {
            "标题": "始自西山移寓江渚夜闻雨有作",
            "作者": "高启",
            "内容": "客身移宿浦云东，孤馆残灯与旧同。夜静空江无落叶，雨声惊不似山中。"
        },
        {
            "标题": "题虞文靖公书所赋鹤巢诗后",
            "作者": "高启",
            "内容": "玉堂罢直发如丝，华盖当头戴笠时。丁令去来沧海变，人间零落鹤巢诗。"
        },
        {
            "标题": "怀陈寅山人时居西山昭明寺",
            "作者": "高启",
            "内容": "闻看西涧月，秋阁与僧开。正是相思夜，钟声君处来。"
        },
        {
            "标题": "桓简公庙",
            "作者": "高启",
            "内容": "荒林惨淡中，石马欲嘶风。功在山留碣，威存庙挂弓。饥鸦迎祭客，走鼠骇巫童。千载宣城道，人怜内史忠。"
        },
        {
            "标题": "黄荃子母兔",
            "作者": "高启",
            "内容": "阳坡日暖眼迷离，芳草春眠对两儿。谁道姮娥曾作伴，广寒孤宿已多时。"
        },
        {
            "标题": "竹枝歌（六首）",
            "作者": "高启",
            "内容": "踯躅花红鸭摐飞，黄牛庙下见郎希大摊钱卖盐去，短钗簪叶负薪归"
        },
        {
            "标题": "鸡鸣歌",
            "作者": "高启",
            "内容": "北斗城头北斗低，万家梦破一声鸡。马蹄踏踏车辘辘，阙下连趋市中逐。雄鸡安得噤尔声，利名少息世上争，漫漫夜长人不惊。"
        },
        {
            "标题": "送周省郎之海虞判官",
            "作者": "高启",
            "内容": "黄茅连野邑城荒，佐邑初烦旧省郎。雁起海风吹暮角，鸡鸣关月照晨妆。读书台下逢人少，濡墨厅中忆尉狂。君到官曹无事日，一尊为我酹斜阳。"
        },
        {
            "标题": "己亥初度（时年三十四）",
            "作者": "高启",
            "内容": "风雨空斋诵蓼莪，今年初度客中过。人生七十寻常寿，未过还怜一半多。"
        },
        {
            "标题": "寄丁二侃",
            "作者": "高启",
            "内容": "江头斜日草初薰，日断归鸿隔楚云。旧日因居相近住，每思家处独思君。"
        },
        {
            "标题": "寄家书",
            "作者": "高启",
            "内容": "底事乡书累日修，路长唯恐有沉浮。还忧得到家添忆，不敢多言客里愁。"
        },
        {
            "标题": "寄钱塘诸故人",
            "作者": "高启",
            "内容": "年少客名都，狂游每共呼。荷深筝在舫，竹静矢鸣壶。明月潮千里，残阳雨半湖。故人能念否，欢意近来无。"
        },
        {
            "标题": "寄题安庆城楼",
            "作者": "高启",
            "内容": "层构初成百战终，凭高应喜楚氛空。山随粉堞连云起，江引清淮与海通。远客帆樯秋水外，残兵鼓角夕阳中。时清莫问英雄事，回首长烟灭去鸿。"
        },
        {
            "标题": "寄题内弟周思敬野人居",
            "作者": "高启",
            "内容": "野人何处是幽栖，闻在天随旧宅西。半屋图书春落蠹，一村花柳昼鸣鸡。分泉自给烹茶水，待雨惟耕种药畦。日暮扁舟欲相访，恐惊鸥鸟过前溪。"
        },
        {
            "标题": "寄题张著作菁山隐居",
            "作者": "高启",
            "内容": "霞映青山似赤城，归栖闻已谢时名。半湖残雨收虹影，几树斜阳带鸟声。竹下逢僧投杖揖，萝间候客抱琴行。平生应笑王夷甫，末路方言少宦情。"
        },
        {
            "标题": "寄徐记室",
            "作者": "高启",
            "内容": "惆怅江东日暮云，我来君去苦离群。不知此日君思我，还似当时我忆君。"
        },
        {
            "标题": "戏和徐七见寄卧闻邻槽酒声之作",
            "作者": "高启",
            "内容": "春泻邻槽入夜闻，远疑泉响隔松云。题诗为问醒眠客，几滴还能醉得君？"
        },
        {
            "标题": "寄余左司",
            "作者": "高启",
            "内容": "何处吹愁角一声，大江东岸吕蒙营。天随流水茫茫去，月共长庚耿耿明。虏意有图秋暂息，客魂无定夜还惊。欲陪酾酒楼船坐，借问风潮早晚平。"
        },
        {
            "标题": "客馆夜见亮师画上有余吕二山人诗",
            "作者": "高启",
            "内容": "上人图画故人诗，相见灯前夜雨时。无限云山与烟树，总含秋色是相思。"
        },
        {
            "标题": "送丁孝廉之钱塘就简张著作方员外",
            "作者": "高启",
            "内容": "江边同客乱离余，远别那堪近岁除。若见故人询旅况，知君解说不烦书。"
        },
        {
            "标题": "夜斋见萤火",
            "作者": "高启",
            "内容": "拂竹绿莎复点台，夜窗无月见飞来。旧书乱后都抛却，懒就微光更展开。"
        },
        {
            "标题": "见燕至",
            "作者": "高启",
            "内容": "初来如报社前春，好宿茅檐伴客身。莫入江南旧庭院，杏花风雨总无人。"
        },
        {
            "标题": "江村即事",
            "作者": "高启",
            "内容": "野岸江村雨熟梅，水平风软燕飞回。小舟送饷荷包饭，远旆招沽竹酝醅。"
        },
        {
            "标题": "夜雨江馆写怀（二首）",
            "作者": "高启",
            "内容": "愁解寻人不得辞，小窗疏竹雨来时。江湖今夜全家客，犹胜飘零两处思。"
        },
        {
            "标题": "宿张氏江馆",
            "作者": "高启",
            "内容": "极浦荒云一棹行，远投江馆驻宵程。客中得酒衔悲喜，乱后逢人说死生。木叶未空寒鸟聚，海潮欲上曙鸡鸣。政怜此地无惊扰，归梦如何又入城。"
        },
        {
            "标题": "夜雨江馆写怀（二首）",
            "作者": "高启",
            "内容": "漠漠春寒水绕村，有愁无酒不开门。青灯画角黄昏雨，客共梅花并断魂。"
        },
        {
            "标题": "江上寄丁校理昆季",
            "作者": "高启",
            "内容": "望里烟生是子家，草堂应近脊令沙。江汀每恨无舟渡，野墅空怜有酒赊。半雨暮城风外雪，孤梅春动腊中花。相思尚隔前村远，独倚柴门数去鸦。"
        },
        {
            "标题": "江上漫成",
            "作者": "高启",
            "内容": "春色到江滨，江花树树新。行吟憔悴客，谁道亦逢春。"
        },
        {
            "标题": "江上寄王校书行",
            "作者": "高启",
            "内容": "寥落旧欢违，江边独掩扉。邻家闻暮笛，客舍试春衣。宿鸟归山乱，行人渡水稀。相思比花絮，斜日绕城飞。"
        },
        {
            "标题": "江上偶见",
            "作者": "高启",
            "内容": "阿姬不畏晚寒多，绿舫红衣柳下过。满浦秋衣已零落，如何犹唱采莲歌。"
        },
        {
            "标题": "秋日江居写怀（七首）",
            "作者": "高启",
            "内容": "秋塘门掩竹穿沙，为客邻酤未易赊。闲里壮年惭白日，愁中佳节负黄花。渔村霭霭缘江暗，农径萧萧入圃斜。薄俗相轻吾敢怨，鲁人犹自笑东家。"
        },
        {
            "标题": "江上答徐卿见赠",
            "作者": "高启",
            "内容": "烟树近松陵，扁舟晚独乘。江黄连渚雾，野白满田冰。往事愁人问，虚名畏客称。无才任萧散，敢望鹤书征。"
        },
        {
            "标题": "江寺雨中访杜二",
            "作者": "高启",
            "内容": "几日缆归舟，同君野寺游。旧怀言未尽，不是雨相留。"
        },
        {
            "标题": "竹枝歌（六首）",
            "作者": "高启",
            "内容": "江水出峡过夔州，长流直到海东头。郎应若有思家日，应教江水复西流。"
        },
        {
            "标题": "江上早发",
            "作者": "高启",
            "内容": "苍苍汀雾起，何处望高城。游子晓初发，居人寒未耕。犬鸣林月落，鱼跃浦风生。已有先行者，烟中闻棹声。"
        },
        {
            "标题": "江上晚眺图",
            "作者": "高启",
            "内容": "一发青山断雁边，渚宫楼阁暮云连。烟波仿佛江南意，风柳依稀峡外天。钓艇归时风动苇，僧钟起处日沉烟。观图忽起沧洲想，身堕黄尘又几年。"
        },
        {
            "标题": "江上送客",
            "作者": "高启",
            "内容": "春风江上荡舟过，垂柳垂杨拂浪波。惆怅今年频送客，长条欲折已无多。"
        },
        {
            "标题": "江上晚眺怀王著作",
            "作者": "高启",
            "内容": "渡头西望足离情，晚水寒山雪后清。鸥立断冰流渐远，鸦随残照去还明。渔人笛过风生浦，估客帆回树隔城。范蠡祠前春意动，思君欲放酒船行。"
        },
        {
            "标题": "晚立西浦渡",
            "作者": "高启",
            "内容": "鬓丝微映钓丝轻，水叶惊风细浪生。谁见晚凉人立处，数株杨柳一蝉鸣。"
        },
        {
            "标题": "将赴金陵始出阊门夜泊（二首）",
            "作者": "高启",
            "内容": "乌啼霜月夜寥寥，回首离城尚未遥。正是思家起头夜，远钟孤棹宿枫桥。"
        },
        {
            "标题": "将赴金陵始出阊门夜泊（二首）",
            "作者": "高启",
            "内容": "烟月笼沙客未眠，歌声灯火酒家前。如何才出阊门外，已似秦淮夜泊船。"
        },
        {
            "标题": "江上雨",
            "作者": "高启",
            "内容": "冥冥众树昏，浩浩一江浑。急有回风韵，轻无入雾痕。鸟啼丛竹岭，人卧落花村。门巷春泥滑，谁来共酒尊。"
        },
        {
            "标题": "江上雨中",
            "作者": "高启",
            "内容": "江涨随沤欲到门，湿云依树易黄昏。幽居常日无来客，何况萧萧雨满村。"
        },
        {
            "标题": "郊墅杂赋 其九",
            "作者": "高启",
            "内容": "乱渚交交白，平芜漫漫青。卖薪沙店远，祈谷水祠灵。\n密雨侵蓑重，微风过网腥。江边多酒伴，春去不曾醒。"
        },
        {
            "标题": "郊墅杂赋 其十",
            "作者": "高启",
            "内容": "入夜潮侵户，经秋雨坏垣。里人淳少讼，田父醉多言。\n稻蟹灯前聚，莎虫机下喧。自应耽野趣，不是忘乡园。"
        },
        {
            "标题": "郊墅杂赋 其七",
            "作者": "高启",
            "内容": "路迂桥断处，门静犊眠时。孤墅藏群柳，诸田灌一陂。\n僮闲春作少，妇懒午炊迟。谁道花源好，还令太守知。"
        },
        {
            "标题": "期家兄宿东湖民家不至",
            "作者": "高启",
            "内容": "东湖欲上月，寒鸟已栖烟。何处相期宿，柴门汀树边。未尝新漉酒，犹望远来船。谁信姜肱被，今宵还独眠。"
        },
        {
            "标题": "郊墅杂赋（十六首）",
            "作者": "高启",
            "内容": "移家到渚滨，沙鸟便相亲。地僻偏容懒，村荒却称贫。犬随春馌女，鸡唤晓耕人。愿得无愁事，闲眠老此身。¤"
        },
        {
            "标题": "郊墅杂赋 其八",
            "作者": "高启",
            "内容": "虚阁近鸣湍，应宜把一竿。雨伤春麦烂，风折晚蒲干。\n抱瓮临江汲，携书入寺看。自惭何独幸，世难此偷安。"
        },
        {
            "标题": "郊墅杂赋",
            "作者": "高启",
            "内容": "纷纷谢人役，寂寂恋吾居。细雨春雩后，斜阳社饮余。\n岸花飞趣蝶，池叶堕惊鱼。好了公家事，休令吏到庐。"
        },
        {
            "标题": "郊墅杂赋（十六首）",
            "作者": "高启",
            "内容": "居似临邛宅，耕非鄠杜田。已偿输税米，未觅卖文钱。把卷怜长日，看花愧少年。翛然闭门处，杨柳桔槔边。"
        },
        {
            "标题": "郊墅杂赋 其五",
            "作者": "高启",
            "内容": "移家到渚滨，沙鸟便相亲。地僻偏容懒，村荒却称贫。\n犬随春馌女，鸡唤晓耕人。愿得无愁事，闲眠老此身。"
        },
        {
            "标题": "郊墅杂赋 其十一",
            "作者": "高启",
            "内容": "欲沽嗟市远，烟火隔江波。客到寒斋少，人归晚渡多。\n污书灯烬落，惊枕橹声过。岂敢愁荒寂，时危免负戈。"
        },
        {
            "标题": "郊墅杂赋 其十二",
            "作者": "高启",
            "内容": "野色迥苍苍，开门叶满塘。僧来双屐雨，渔卧一船霜。\n静里修香传，闲中录酒方。平生当世意，到此坐成忘。"
        },
        {
            "标题": "阶前苔",
            "作者": "高启",
            "内容": "莫扫雨余绿，任满闲阶路。留着落来花，春泥免相污。"
        },
        {
            "标题": "郊墅杂赋 其十四",
            "作者": "高启",
            "内容": "何处可徘徊，林间共水隈。夜归家犬识，春睡野禽催。\n有地唯栽药，无村不见梅。兴来惭独饮，时唤老农陪。"
        },
        {
            "标题": "郊墅杂赋 其十五",
            "作者": "高启",
            "内容": "狂多爱出游，日日问江头。小草皆春意，遥山自晚愁。\n酒中时有得，物外复何求。不咏骚人调，蘼芜任满洲。"
        },
        {
            "标题": "郊墅杂赋 其十三",
            "作者": "高启",
            "内容": "红树南江近，青山北郭遥。江清目渺渺，林冷发萧萧。\n食鲙知晨钓，听歌识暮樵。寻常送归客，不过水西桥。"
        },
        {
            "标题": "金进士宿江馆阻雨连夕二首",
            "作者": "高启",
            "内容": "莫辞同宿掩书帏，兵后萧条故旧稀。预恐明朝风雨歇，满江春水送君归。"
        },
        {
            "标题": "金进士宿江馆阻雨连夕二首",
            "作者": "高启",
            "内容": "落花风急野无舟，喜为茅斋几日留。却愧江边春酒薄，不能慰子客中愁。"
        },
        {
            "标题": "金井怨",
            "作者": "高启",
            "内容": "照水羞见影，汲水嫌手冷。闲立梧桐阴，乌啼秋夜永。"
        },
        {
            "标题": "金陵喜逢董卿并送还武昌",
            "作者": "高启",
            "内容": "兵后匆匆记别离，两年音问不相知。武昌楼下初来日，幕府门前忽见时。上国花开同醉少，大江潮落独归迟。莫嗟握手还分手，此会从前岂有期。"
        },
        {
            "标题": "金征士玟雨中见过留宿（二首）",
            "作者": "高启",
            "内容": "夜窗同听雨中猿，风物凄凉异故园。旧事堪愁今懒说，相看不是解忘言。"
        },
        {
            "标题": "金征士玟雨中见过留宿（二首）",
            "作者": "高启",
            "内容": "莫辞同宿掩书帏，乱后萧条故旧稀。预恐明朝风雨歇，满江春水送君归。"
        },
        {
            "标题": "晋宫",
            "作者": "高启",
            "内容": "尽日南风永巷开，羊车去后玉阶苔。谁知天上无人地，亦有城南小史来。"
        },
        {
            "标题": "京师寓廨（三首）",
            "作者": "高启",
            "内容": "谁言旧隐非，静里且相依。绿树城通苑，青山寺对扉。官闲休直早，客久梦还稀。是物春来典，唯存旧赐衣。¤"
        },
        {
            "标题": "京师寓廨（三首）",
            "作者": "高启",
            "内容": "寂寞过芳时，幽怀只自知。袖无投相刺，箧有寄僧诗。鼠迹尘凝帐，蛙声雨到池。疏慵堪置散，不敢怨名卑。"
        },
        {
            "标题": "京师寓廨三首 其二",
            "作者": "高启",
            "内容": "几夜频听雨，经春不见花。蘼芜青渚燕，杨柳白门鸦。\n拙宦危机远，工吟癖性加。闲坊车马少，不似住京华。"
        },
        {
            "标题": "京师秋兴次谢太史韵",
            "作者": "高启",
            "内容": "柳外秋风起御河，京华客子意如何。伎同北郭知应滥，俸比东方愧已多。梁寺钟来残月落，汉宫砧断早鸿过。不材幸得同趋阙，几度珊珊候晓珂。"
        },
        {
            "标题": "京师苦寒",
            "作者": "高启",
            "内容": "北风怒发浮云昏，积阴惨惨愁乾坤。龙蛇蟠泥兽入穴，怪石冻裂生皴纹。临沧观下飞雪满，横江渡口惊涛奔。空山万木尽立死，未觉阳气回深根。茅檐老父坐无褐，举首但望开晴暾。苦寒如此岂宜客，嗟我岁晚飘羁魂。寻常在舍信可乐，床头每有松醪存。山中炭贱地炉暖，儿女环坐忘卑尊。鸟飞欲断况无友，十日不敢开衡门。朅来京师每晨出，强逐车马朝天阍。归时颜色暗如土，破屋暝作饥鸢蹲。陌头酒价虽苦贵，一斗三百谁能论。急呼取醉竟高卧，布被絮薄终难温。却思健儿戍西北，千里积雪连昆仑。河冰踏碎马蹄热，夜斫坚垒收羌浑。书生只解弄口颊，无力可报朝廷恩。不如早上乞身疏，一蓑归钓江南村。"
        },
        {
            "标题": "京师寓廨三首 其一",
            "作者": "高启",
            "内容": "谁言旧隐非，静里且相依。绿树城通苑，青山寺对扉。\n官闲休直早，客久梦还稀。是物春来典，唯存旧赐衣。"
        },
        {
            "标题": "题张静居画",
            "作者": "高启",
            "内容": "楚客写荆岑，秋云隔浦阴。人家连橘坞，水庙映枫林。乱后清游歇，愁边远色深。相看休向晚，怕有峡猿吟。"
        },
        {
            "标题": "送徐山人还蜀山兼寄张静居",
            "作者": "高启",
            "内容": "我因解绂远辞京，君为修琴暂入城。偶尔相逢春酒熟，飘然忽去暮烟生。山头学啸犹闻响，世上留诗不写名。西涧烦询张静者，年来注《易》几爻成。"
        },
        {
            "标题": "剡原九曲九首 其一",
            "作者": "高启",
            "内容": "欲知溪流长，百转来越峤。舟行安能极，岚路入斜照。\n清景不足娱，昔人岂辞诏。石砚久谁磨，空林闭遗庙。"
        },
        {
            "标题": "剡原九曲（九首）",
            "作者": "高启",
            "内容": "入江水稍决，霜降未可涉。颇闻往来人，出门即舟楫。前飞惊鹭远，下饮垂猱倢。何处问兴公，风吹赤棠叶。"
        },
        {
            "标题": "九月八日对菊",
            "作者": "高启",
            "内容": "预向离边把一杯，黄花多意已能开。不忧风雨明朝阻，懒逐时人斗折来。"
        },
        {
            "标题": "夏夜宿西园酒醒闻雨（二首）",
            "作者": "高启",
            "内容": "飞虫绕烛梦回迟，荷叶齐鸣雨一池。不为素纨犹在手，定疑秋夜乍寒时。"
        },
        {
            "标题": "夏夜宿西园酒醒闻雨（二首）",
            "作者": "高启",
            "内容": "人睡萧萧院落空，未秋愁已怯梧桐。夜长犹幸西轩雨，一半听时在醉中。"
        },
        {
            "标题": "送恩禅师弟子勤归开元寺",
            "作者": "高启",
            "内容": "山衲经寒补杂缯，白云高寺遍寻登。法身已见浮来佛，宗旨曾传化去僧。归过江城谁施饭，定依旧院自悬灯。明朝应恨千峰阻，欲问楞伽已不能。"
        },
        {
            "标题": "看刈禾",
            "作者": "高启",
            "内容": "农工亦云劳，此日始告成。往获安可后，相催及秋晴。父子俱在田，札札镰有声。黄云渐收尽，旷望空郊平。日入负担归，讴歌道中行。鸟雀亦群喜，下啄飞且鸣。今年幸稍丰，私廪各已盈。如何有贫妇，拾穗犹惸惸。"
        },
        {
            "标题": "看梅漫成（三首）",
            "作者": "高启",
            "内容": "野人不省爱梅好，弃在荒篱荆棘边。细雨东风欲零落，我来相见一潸然。"
        },
        {
            "标题": "客馆秋怀",
            "作者": "高启",
            "内容": "独卧愁空馆，墙阴野豆开。暑将潮气敛，秋与竹声来。身贱多违志，时清少弃材。惭非张仲蔚，门户有蒿莱。"
        },
        {
            "标题": "看梅漫成（三首）",
            "作者": "高启",
            "内容": "江边寺里一梅树，几度劳人相候开。无情今日未肯发，有兴明朝还看来。"
        },
        {
            "标题": "看梅漫成（三首）",
            "作者": "高启",
            "内容": "江草初生江水流，便觉春色恼人愁。雪晴家家扣门去，不见梅花应不休。"
        },
        {
            "标题": "客舍岁暮",
            "作者": "高启",
            "内容": "空江寒雨送凄凉，离舍无多即异乡。井臼尚勤惭德曜，音书未至忆平阳。心轻别岁凭年少，梦喜还家及夜长。自笑病来词赋拙，懒从枚叟客游梁。"
        },
        {
            "标题": "客夜闻女病（时在钱塘）",
            "作者": "高启",
            "内容": "岁尽归期尚杳然，不知汝病复谁怜。隔邻儿女灯前笑，客舍愁中正独眠。"
        },
        {
            "标题": "客舍喜侄庸至",
            "作者": "高启",
            "内容": "客里逢人喜，相过况阿宜。远游惊岁晚，多难惜门衰。帆落江桥近，钟来野店迟。一杯灯下语，浑似在家时。"
        },
        {
            "标题": "客舍春暮",
            "作者": "高启",
            "内容": "酒醒闲写送春诗，细雨残花尚一枝。莫向天涯望芳草，客愁多似去年时。"
        },
        {
            "标题": "客舍夜坐",
            "作者": "高启",
            "内容": "楼角声残锁禁城，灯花半落夜寒生。啼鸦井上惊风散，残雪窗前助月明。清世莫嗟人寂寞，中年渐怯岁峥嵘。酒杯诗卷吾家物，客裹相亲倍有情。"
        },
        {
            "标题": "哭临川公",
            "作者": "高启",
            "内容": "身用已时危，衰残况病欺。竟成黄犬叹，莫逐白鸥期。东阁图书散，西园草露垂。无因奠江上，应负十年知。"
        },
        {
            "标题": "哭周记室",
            "作者": "高启",
            "内容": "万里一羁臣，悲歌楚水春。漫期重会面，竟作永伤神。主祭唯孤侄，收诗有故人。独挥闻笛泪，斜日下西邻。"
        },
        {
            "标题": "泐禅师室中晚坐",
            "作者": "高启",
            "内容": "绿阴欲满寺，禽鸣春雨余。聊因简牍暇，窗下阅僧书。"
        },
        {
            "标题": "楞伽寺",
            "作者": "高启",
            "内容": "夕阳西下嶂，返照东湖水。来寻古寺游，枫叶秋几里。\n叩门山猿惊，维马林鸟起。钟声出烟去，半落渔舟里。\n楞伽义未晓，尘累方自耻。欲打塔铭碑，从僧乞山纸。"
        },
        {
            "标题": "李夫人歌",
            "作者": "高启",
            "内容": "延年罢歌少翁望，兰芬凄凄销复帐。临殁最难忘，欷歔不相向。陈杯觞，列灯火。是耶非，幄中坐。新宫漏残星欲堕。"
        },
        {
            "标题": "题李迪画犬",
            "作者": "高启",
            "内容": "矰儿偏吠客，花下卧晴莎。莫出东原猎，春来兔乳多。"
        },
        {
            "标题": "夜闻谢太史诵李杜诗",
            "作者": "高启",
            "内容": "前歌《蜀道难》，后歌《逼仄行》。商声激烈出破屋，林鸟夜起邻人惊。我愁寂寞正欲眠，听此起坐心茫然。高歌隔舍与相和，双泪迸落青灯前。李供奉，杜拾遗，当时流落俱堪悲。严公欲杀力士怒，白首江海长忧饥。二子高才且如此，君今与我将何为？"
        },
        {
            "标题": "里巫行",
            "作者": "高启",
            "内容": "里人有病不饮药，神君一来疫鬼却。走迎老巫夜降神，白杨赤鲤纵横陈。男女殷勤案前拜，家贫无肴神勿怪。老巫击鼓舞且歌，纸钱索索阴风多。巫言汝寿当止此，神念汝虔赊汝死。送神上马巫出门，家人登屋啼招魂。"
        },
        {
            "标题": "立春前一日喜雪",
            "作者": "高启",
            "内容": "一冬才见瑞，三白讵须频。未嫌迟送腊，唯怜预占春。积砌犹残冻，妆苑已芳辰。留更明朝落，梅开欲斗新。"
        },
        {
            "标题": "感旧酬宋军咨见寄",
            "作者": "高启",
            "内容": "我酒且缓倾，听君放歌行。君歌意何苦，慷慨陈平生。少为斗鸡儿，鲜裘夺春明。走马出飞弹，撇捩夸身轻。气服诸侠徒，不倚父与兄。落花锦坊南，美人理妆迎。绿云晚不度，楼上鸣瑶筝。酒酣迸五木，脱帽呼输嬴。及壮家已破，狂游耻无成。太白犯紫微，三辰晦光精。金镜偶沦照，干戈起纷争。中原未失鹿，东海方横鲸。遂寻鬼谷师，从之学言兵。石室得《阴符》，龙虎随权衡。业成事燕将，远戍三关营。岩谷雨雪霏，哀兽常夜鸣。抚剑起流涕，军中未知名。奇勋竟难图，回临石头城。石头何壮哉，山盘大江横。黄旗想王气，玉树闻歌声。晚登临沧观，恻怆怀古情。览时识祸机，不因忆莼羹。飘然别戎府，震泽还东征。归来访乡闾，乱余掩蓬荆。旧宅人已改，荒池泉尚清。瘦妻倚寒机，正叹伊威盈。从兹谢行役，闲园事躬耕。懒求荐辟书，傲然揖公卿。衰蕙吊蟋蟀，柔桑唤鹂珝。闭门节屡变，壮魄空潜惊。昔同徒步人，十年拥麾旌。鸿毛独未顺，蹭蹬违霄程。知音竟为谁，四海嗟惸惸。齐竽不解奏，楚璞何由呈。顾余虽腐儒，当年亦峥嵘。小将说诸侯，捧槃定从盟。大欲千万乘，献策登蓬瀛。洪澜阻川途，浮云蔽天京。终焉困泽畔，日暮吟蓠蘅。贱贫此时居，复与丧乱并。何殊九月中，严霜折枯茎。颇闻君子心，道穷贵益贞。己志不获施，安用轩裳荣。今晨喜逢君，有壶对前楹。风日初澹沲，樱桃作繁英。適意不一醉，屑屑徒悲萦。达人若相遇，大笑绝冠缨。"
        },
        {
            "标题": "练圻老人农隐",
            "作者": "高启",
            "内容": "我生不愿六国印，但愿耕种二顷田。田中读书慕尧舜，坐待四海升平年。却愁为农亦良苦，近岁征役相烦煎。养蚕唯堪了官税，卖犊未足输米钱。虬须县吏叩门户，邻犬夜吠频惊眠。雨中投泥东凿堑，冰上渡水西防边。几家逃亡闭白屋，荒村古木空寒烟。君独胡为有此乐，无乃地迩秦溪仙。门前流水野桥断，不过车马唯通船。秧风初凉近芒种，戴胜晓鸣桑头颠。短衣行陇自课作，儿子馌后妻耘前。白头虽复劳四体，若比我辈宁非贤。旅游三十不称意，年登未具粥与灊。便投笔砚把耒耜，从子共赋《豳风》篇。"
        },
        {
            "标题": "凉州词（二首）",
            "作者": "高启",
            "内容": "关外垂杨早换秋，行人落日旆悠悠。陇山高处愁西望，只有黄河入海流。"
        },
        {
            "标题": "凉州词（二首）",
            "作者": "高启",
            "内容": "蓬婆城下净无花，惨惨黄云漠漠沙。卷叶谁将番曲奏，白头都护亦思家。"
        },
        {
            "标题": "邻家桃花",
            "作者": "高启",
            "内容": "春色东家出，相窥似有心。曲垣遮自短，别院闭还深。影动疑人折，香摇妒蝶寻。好风时解意，吹片拂罗襟。"
        },
        {
            "标题": "送顾军咨归梁溪",
            "作者": "高启",
            "内容": "新柳休攀短短条，离愁似雪未能销。春回废苑还芳草，人渡空江正落潮。德曜宅前今独去，平津门下旧相招。重来莫在花开后，拟听狂歌醉几朝。"
        },
        {
            "标题": "留别李侯",
            "作者": "高启",
            "内容": "梅发津亭壮，春随使节回。线多游子服，酒滴故人杯。钟送横江雨，车盘出峡雷。平生感知己，临别更徘徊。"
        },
        {
            "标题": "柳燕",
            "作者": "高启",
            "内容": "妙舞汉宫人，香魂化几春。娇飞傍杨柳，犹似学腰身。"
        },
        {
            "标题": "庐山",
            "作者": "高启",
            "内容": "骑马幽幽度岭迟，老僧不识使君谁。门开红叶林中寺，泉浸青山石上池。残果已收猿食少，枯松欲折鹤巢危。壁间不用题名字，无数苍苔没旧碑。"
        },
        {
            "标题": "罗敷行",
            "作者": "高启",
            "内容": "陌上三月时，柔桑多绿枝。携筐行采叶，日暮畏蚕饥。君来驻车马，相逢在桑下。谩说同心言，不是知音者。君贵多辉光，妾贱无红妆。自信田间妇，难从天上郎。长安画楼宇，无限如花女。使君当早归，莫共罗敷语。"
        },
        {
            "标题": "略上人房竹",
            "作者": "高启",
            "内容": "幽筱半梢横，山窗纮月明。上人禅定久，不怕有秋声。"
        },
        {
            "标题": "略上人房竹",
            "作者": "高启",
            "内容": "幽筿半梢横，山窗纮月明。上人禅定久，不怕有秋声。"
        },
        {
            "标题": "马氏东轩",
            "作者": "高启",
            "内容": "阳和受最多，爽气看应少。晞发此窗前，鸡鸣海天晓。"
        },
        {
            "标题": "马周见太宗图",
            "作者": "高启",
            "内容": "封事朝闻夕拜官，新丰无复客衣寒。书生未有鸢肩相，只说君臣际会难。"
        },
        {
            "标题": "五坞山五首 其三 丹霞坞",
            "作者": "高启",
            "内容": "遥闻丹霞坞，中有餐霞者。绛彩发朝朝，还同赤城下。"
        },
        {
            "标题": "五坞山五首 其四 白云坞",
            "作者": "高启",
            "内容": "云开见山家，云合失山路。闻语知有人，欲寻已迷误。"
        },
        {
            "标题": "五坞山五首 其二 修竹坞",
            "作者": "高启",
            "内容": "色映溪沉沉，秋云生夕阴。无限楚山意，鹤鸣风满林。"
        },
        {
            "标题": "四月朔日休沐雨中",
            "作者": "高启",
            "内容": "送春风雨苦潺潺，得告今朝免缀班。卧听鸠啼花落尽，此身如在故园间。"
        },
        {
            "标题": "漫成二首",
            "作者": "高启",
            "内容": "己分栖迟不自疑，江边林下尽幽期。病惟好懒宁须药，心未忘机偶对棋。闲馆雨声花落夜，深塘草色燕飞时。春来颇喜囊中富，添得新成几首诗。"
        },
        {
            "标题": "漫成二首 其一",
            "作者": "高启",
            "内容": "柴门药浦小江边，早得闲居是偶然。两岸晚风黄鸟树，一陂春水白鸥天。\n悠悠往事空书卷，碌碌浮生只钓船。犹记京华为客日，几回听雨忆归田。"
        },
        {
            "标题": "梅花六首 其二",
            "作者": "高启",
            "内容": "缟袂相逢半时仙，平生水竹有深缘。将疏尚密微经雨，似暗还明远在烟。\n薄暝山家松树下，嫩寒江店杏花前。秦人若解当时种，不引渔郎入洞天。"
        },
        {
            "标题": "美人扑蝶图",
            "作者": "高启",
            "内容": "花枝扬扬蝶宛宛，风多力薄飞难远。美人一见空伤情，舞衣春来绣不成。乍过帘前寻不见，却入深丛避莺燕。一双扑得和落花，金粉香痕满罗扇。笑看独向园中归，东家西家休乱飞。"
        },
        {
            "标题": "题朱氏梅雪轩",
            "作者": "高启",
            "内容": "石城山居梅万坞，冒雪曾来扣僧户。烂然如见会群妃，白凤缤纷下瑶圃。数片轻吹着鬓华，乍看是雪又疑花。迷魂乱眼春如海，那辨南枝映竹斜。独披鹤氅穿林去，冻压寒梢应几树。听响方知夜洒时，闻香始识繁开处。回首春风忆旧游，梦寻归路隔罗浮。年来驴背无诗思，醉踏尘埃空自愁。闻道君家溪上下，玉蕊琼英巧相亚。履迹谁来东郭朝，笛声不起南楼夜。翠羽惊啼莫怨猜，破寒宜共一樽开。雪晴花发须相记，我亦扁舟乘兴来。"
        },
        {
            "标题": "梦余唐卿",
            "作者": "高启",
            "内容": "路隔成皋万里关，何由得见故人还。灯前梦里匆匆见，猿叫枫林月在山。"
        },
        {
            "标题": "梦钟离两兄",
            "作者": "高启",
            "内容": "淮水去不极，淮山与偕驰。钟离两迁客，路远归何期。孰云归无期，此夕乃见之。握手说辛苦，杯觞复同持。须臾忽惊别，我梦方自知。虽梦亦足喜，况乃归来时。"
        },
        {
            "标题": "送易左司分省广西",
            "作者": "高启",
            "内容": "朝廷特念远民深，画省分官出桂林。油幕乍开依汉节，卉衣时到贡蛮金。四时花发山多暖，半日岚开市尚阴。虞帝祠前黄竹里，相思莫听鹧鸪吟。"
        },
        {
            "标题": "陌上见梅",
            "作者": "高启",
            "内容": "陌头一树带风沙，零落寒香日欲斜。车马纷纷谁暇看，当年只合种山家。"
        },
        {
            "标题": "穆陵行",
            "作者": "高启",
            "内容": "楼船载国沉海水，金槌昼入三泉里。空中玉马不闻嘶，日落寝园秋色起。鱼灯夜灭随户开，弓剑已出空幽台。髡胡暗识宝气尽，六陵松柏悲风来。玉颅深注驼酥酒，误比戎王月支首。百年帝魄泣穹庐，醉骨饮冤愁不朽。幸逢中国真龙飞，一函雨露江南归。环佩重游故山月，冬青树死遗民非。千秋谁解锢南山，世运兴亡覆掌间。起辇谷前马蹄散，白草无人浇麦饭。"
        },
        {
            "标题": "南溪晚归",
            "作者": "高启",
            "内容": "流水出云根，遥通古寺门。山深僧少俗，人静市如村。马渡知长浅，鱼行见不浑。多情溪上月，归路照黄昏。"
        },
        {
            "标题": "偶睡",
            "作者": "高启",
            "内容": "竹间门掩似僧居，白豆花开片雨余。一榻茶烟成偶睡，觉来犹把读残书。"
        },
        {
            "标题": "鸥捕鱼",
            "作者": "高启",
            "内容": "秋江水冷无人渡，群鸥忍饥愁日暮。白头来往似渔翁，心思捕鱼江水中。眼明见鱼深出水，复恐鱼惊隐芦苇。须臾衔得上平沙，鳞鬛半吞犹见尾。江鱼食尽身不肥，平生求饱苦多饥。却猜人少忘机者，海上相逢不飞下。"
        },
        {
            "标题": "陪临川公游天池",
            "作者": "高启",
            "内容": "骑马寻幽度岭迟，老僧不识使君谁。门开红叶林间寺，泉漫青山石上池。残果已收猿食少，枯松欲折鹤巢危。壁间不用题名字，无限苍苔没旧碑。"
        },
        {
            "标题": "期陈则不至闻宿清隐兰若",
            "作者": "高启",
            "内容": "幽禽雨中响，门掩春塘绿。思君暮不来，应伴山僧宿。"
        },
        {
            "标题": "期诸友看范园杏花风雨不果",
            "作者": "高启",
            "内容": "欲寻春去怕春休，又值春阴不得游。寂寞西园风雨里，杏花比客更多愁。"
        },
        {
            "标题": "期袁卿见过因出失值寄诗谢之",
            "作者": "高启",
            "内容": "非关远出负幽期，自是江边枉棹迟。谁道空回君恨切，未应如我到家时。"
        },
        {
            "标题": "约诸君游范园看杏花",
            "作者": "高启",
            "内容": "去年春色近清明，万匝烟花夹晓城。西苑相逢车马问，何人不是踏春行。今年人迷去年道，风雨不来花自扫。僧寺庭空半紫苔，侯家宅废皆青草。纵然无主一株存，憔悴尘沙不可论。野外日斜啼鸟散，消愁无处却消魂。魏公园林芳坞下，闻有柔枝正堪把。休言乱后少花看，得到花前人亦寡。明日寻君君莫违，共随游蝶弄晴晖。闭门梦断江南晚，忍见迢迢春自归。"
        },
        {
            "标题": "齐宫",
            "作者": "高启",
            "内容": "帖地黄金衬袜罗，苑中市罢合笙歌。有人解诵《西京赋》，添得楼台火后多。"
        },
        {
            "标题": "期徐七游云岩",
            "作者": "高启",
            "内容": "忆与青山别几时，云松应恨鹤归迟。少知学道贫非病，闲爱谈禅偈是诗。女浣晓江烟渺渺，人行暮苑麦离离。明朝风雨还同往，恐负高僧石上期。"
        },
        {
            "标题": "僧舍访吕隐君为学上人题墨竹",
            "作者": "高启",
            "内容": "山房竹雨过，帘影霭春云。得与幽人会，何殊见此君。"
        },
        {
            "标题": "送钱氏两甥度岭",
            "作者": "高启",
            "内容": "东送投荒去，应归下濑营。一家十口散，万里两身行。洞獠欺商市，山魈唤客名。江边南望泣，不尽渭阳情。"
        },
        {
            "标题": "钱塘送马使君之吴中",
            "作者": "高启",
            "内容": "樟亭离席散，遥发画幡车。飞雉新阡麦，啼莺故苑花。望山登郡阁，行水到田家。莫道凝香句，前人独可夸。"
        },
        {
            "标题": "咏苑中秦吉了",
            "作者": "高启",
            "内容": "不独能言异凡鸟，最爱佳名呼吉了。雕笼几度学鸡鸣，惊起烟花六宫晓。驾来别院未知迎，先听遥呼万岁声。愿把春风一杯酒，从今莫听上林莺。"
        },
        {
            "标题": "秦筝曲",
            "作者": "高启",
            "内容": "娇弦细语发砑罗，臂动玉钏鸣相和。关云陇月愁思多。愁思多，听此曲。停蜀琴，罢燕筑。"
        },
        {
            "标题": "秦宫",
            "作者": "高启",
            "内容": "宫闭骊山静管弦，翠华巡狩去经年。掖庭无用恩难报，愿上蓬莱采药船。"
        },
        {
            "标题": "吴中逢王才南归",
            "作者": "高启",
            "内容": "江南草长蝴蝶飞，白马新自燕山归。燕山归，不堪说，易水寒风蓟门雪。朝邸空随使者裾，禁阍不受书生谒。一杯劝君歌莫哀，归时应过黄金台。不见荒基秋来土花紫，伯图已歇昭王死，千载无人延国士。"
        },
        {
            "标题": "与亲旧饮散出抵城西客舍赋寄",
            "作者": "高启",
            "内容": "吴王废苑草青青，一骑今朝发野亭。谁道别君行路远，去时人醉到时醒。"
        },
        {
            "标题": "青楼怨",
            "作者": "高启",
            "内容": "浴金熏炉镂玉奁，兰香今夜为君添。乌栖黄昏乌起曙，才见道来还道去。"
        },
        {
            "标题": "山中别宁公归西坞",
            "作者": "高启",
            "内容": "一上香台看落晖，沙村孤树晚依依。老僧不出青山寺，只有钟声送客归。"
        },
        {
            "标题": "西涧访衍上人",
            "作者": "高启",
            "内容": "日暮冒余雪，望烟西涧阴。不因师住远，何事到山深。"
        },
        {
            "标题": "秋江晚渡图",
            "作者": "高启",
            "内容": "鹧鸪飞尽一洲勣，帆带秋云度远津。底事愁看画中景，昨朝曾送渡江人。"
        },
        {
            "标题": "秋日江居写怀七首 其四",
            "作者": "高启",
            "内容": "风尘零落旧衣冠，独客江边自少欢。门巷有人催税到，邻家无处借书看。\n野虫催响天将夕，篱豆垂花雨稍寒。终卧此乡应不憾，只忧飘泊尚难安。"
        },
        {
            "标题": "秋日江居写怀七首 其一",
            "作者": "高启",
            "内容": "每看摇落即成悲，况在漂零与别离。为客偶当鲈美处，思兄正值雁来时。\n天边暝为秋阴早，江上寒因岁闰迟。莫把丰姿比杨柳，愁多萧飒恐先衰。"
        },
        {
            "标题": "秋日端居",
            "作者": "高启",
            "内容": "秋意日萧索，郊园霜露余。出游无山水，聊复守吾庐。巷辙久已断，山瓢仍屡虚。非甘寂寞者，谁乐此闲居。"
        },
        {
            "标题": "秋日江居写怀七首 其三",
            "作者": "高启",
            "内容": "舌在休夸术未穷，且将踪迹托渔翁。芙蓉泽国弥漫雨，禾黍田苗掩冉风。\n身计未成先业废，心怀欲说旧交空。楚云吴树无穷恨，都在萧条隐几中。"
        },
        {
            "标题": "秋日江居写怀七首 其六",
            "作者": "高启",
            "内容": "丧乱将家幸得全，客中长耻受人怜。妻能守道同王霸，婢不知诗异郑玄。\n借得种蔬傍舍地，分来灌菊别池泉。却欣远迹无相问，一棹秋风笠泽边。"
        },
        {
            "标题": "秋日江馆咏怀",
            "作者": "高启",
            "内容": "十年世事渐多更，自叹而今岂复生。未有佳儿书谩读，既无俗客酒频倾。烟生远坞闻鸡唱，潮落平沙见蟹行。秋后思归凡几度，夕阳江上望高城。"
        },
        {
            "标题": "秋日江居写怀七首 其二",
            "作者": "高启",
            "内容": "葭菼连秋渺渺长，归舟犹叹滞江乡。客衣欲冷邻机急，农事初成野饭香。\n千里断云随雁骛，半村残照送牛羊。有愁不解登高赋，空使频回宋玉肠。"
        },
        {
            "标题": "秋日江居写怀七首 其五",
            "作者": "高启",
            "内容": "桑苎翁家次近居，人烟沙竹自成墟。移门欲就山当榻，补屋唯防雨湿书。\n贫为湖田长半没，拙因世事本多疏。当时亦有求名意，自喜年来渐已除。"
        },
        {
            "标题": "秋夜宿周记室草堂送王才",
            "作者": "高启",
            "内容": "相别还相恋，秋宵暂对床。人情贫后见，客况醉中忘。池柳疏含吹，江云薄护霜。离舟待明发，愁思剧茫茫。"
        },
        {
            "标题": "秋夜同周著作宿娄浦",
            "作者": "高启",
            "内容": "小廨寒依竹浦云，酒阑相对说离群。一声新雁谁先听，今夜江南我共君。"
        },
        {
            "标题": "征妇怨",
            "作者": "高启",
            "内容": "良人不愿封侯印，虎符远发当番阵。几夜春闺恶梦多，竟得将军军覆信。身没犹存旧战衣，东家火伴为收归。妾生不识边庭路，寻骨何由到武威。纸幡剪得招魂去，只向当时送行处。"
        },
        {
            "标题": "徐记室贲北归见访南渚复送还城",
            "作者": "高启",
            "内容": "初辞楚泽到吴村，访旧嗟君古道存。欲治匆匆归后计，难留款款坐中论。雪迟似让梅先白，月早如愁树已昏。此别终非前别远，孤舟江上莫销魂。"
        },
        {
            "标题": "闰三月有感二首",
            "作者": "高启",
            "内容": "绿树残莺偶一鸣，听来方解忆山行。今年不是逢余闰，已过春光半日程。"
        },
        {
            "标题": "送僧恬归灵隐",
            "作者": "高启",
            "内容": "游方应未久，柳色变新年。在路逢春雪，还山访冷泉。钟催投寺锡，灯照泊江船。法意休多问，无言即是禅。"
        },
        {
            "标题": "闰三月有感二首",
            "作者": "高启",
            "内容": "非关骑马踏尘埃，病眼昏昏自懒开。江上酒徒应共笑，经春不作看花来。"
        },
        {
            "标题": "疏竹三禽图",
            "作者": "高启",
            "内容": "棘枝疏瘦竹枝低，三鸟寒多每并栖。月落山空秋梦断，不知谁个最先啼。"
        },
        {
            "标题": "赋得惠山泉送客游越",
            "作者": "高启",
            "内容": "云液流甘漱石牙，润通锡麓树增华。汲来晓冷和山雨，饮处春香带涧花。合契老僧烦每护，修经幽客记曾夸。送行一斛还堪赠，往试云门日注茶。"
        },
        {
            "标题": "山寺冒雨还西郭",
            "作者": "高启",
            "内容": "栗叶翻翻满寺秋，出门风雨未全收。自惭骑马非闲客，可是山僧不解留。"
        },
        {
            "标题": "山中春晓听鸟声",
            "作者": "高启",
            "内容": "子规啼罢百舌鸣，东窗卧听无数声。山空人静响更切，月落杏花天未明。"
        },
        {
            "标题": "扇上竹枝",
            "作者": "高启",
            "内容": "寒梢虽数叶，高节傲霜风。宁肯随团扇，秋来怨箧中。"
        },
        {
            "标题": "晚登南冈望都邑宫阙二首 其二",
            "作者": "高启",
            "内容": "秦金不厌气佳哉，紫盖黄旗此日开。残雪已销缡鹊观，浮云不隐凤凰台。\n山如雊下层层出，江自巴中渺渺来。六代衣冠总尘土，幸逢昌运莫兴哀。"
        },
        {
            "标题": "晚登南冈望都邑宫阙二首 其一",
            "作者": "高启",
            "内容": "落日登高望帝畿，龙蟠山下见龙飞。云霄双阙开黄道，烟树三宫接翠微。\n沙苑马闲秋猎罢，天街车斗晚朝归。明朝欲献升平颂，还逐仙班入琐闱。"
        },
        {
            "标题": "上巳有怀",
            "作者": "高启",
            "内容": "春寒浑未减征衣，愁对佳辰坐掩扉。江上琴书留滞久，水边车马祓除稀。闲园细雨梅花落，废苑平芜燕子飞。欲觅凉亭会中友，几人边谪未能归。"
        },
        {
            "标题": "少年行二首",
            "作者": "高启",
            "内容": "下直平明出禁门，笑提博局伴王孙。宝刀不敢将输却，明日沙场欲报恩。"
        },
        {
            "标题": "少年行二首",
            "作者": "高启",
            "内容": "官侍长杨拜夕郎，况凭内宠在椒房。赐金十万身无用，乞作胡姬一日妆。"
        },
        {
            "标题": "射鸭词",
            "作者": "高启",
            "内容": "射鸭去，清江曙。射鸭返，回塘晚。秋菱叶烂烟雨晴，鸭群未下媒先鸣。草翳低遮竹弓彀，水冷田空鸭多瘦。行舟莫来使鸭惊，得食忘猜正相斗。觜唼唼，毛暐暐，潜机一发那得知。"
        },
        {
            "标题": "正月十六日夜至京师观灯",
            "作者": "高启",
            "内容": "天街争唱《落梅》歌，绛阙珠灯万树罗。莫笑游人来看晚，春风还似昨宵多。"
        },
        {
            "标题": "沈征士铉野亭",
            "作者": "高启",
            "内容": "清时犹在野，独卧见高情。移艇闻烟唱，钩帘看雨耕。江晴双鹳下，树晚一牛鸣。回首徒相忆，柴车不入城。"
        },
        {
            "标题": "圣寿节早朝",
            "作者": "高启",
            "内容": "天启圣图昌，流虹叶梦祥。飞龙起江左，战马放山阳。御柳乘阊阖，仙桃熟建章。远人陈贡篚，近侍浥炉香。金镜千秋录，瑶池万岁觞。小臣歌拜手，尧日正舒长。"
        },
        {
            "标题": "题张来仪画赠张伯醇",
            "作者": "高启",
            "内容": "风起涧声乱，景寒云气深。山人归卧晚，诗意满秋林。"
        },
        {
            "标题": "始闻夏蝉",
            "作者": "高启",
            "内容": "翾翾才得蜕，咽咽未成喧。翳叶谁能见，南风绿绕轩。乍惊变节物，还念别郊园。何待当秋听，方令羁思繁。"
        },
        {
            "标题": "首春感怀",
            "作者": "高启",
            "内容": "初春风日自妍华，客意登临只感嗟。陌上惊尘随去马，城边遗柳断栖鸦。乱来未觅无兵地，愁在空思有酒家。咫尺苑西谁解问，早梅还发去年花。"
        },
        {
            "标题": "书东圃老翁壁",
            "作者": "高启",
            "内容": "燕雀各已乳，飞飞风日暄。一径入桑苎，几家同灌园。莫将当世事，闲与老翁言。"
        },
        {
            "标题": "燕燕于飞",
            "作者": "高启",
            "内容": "燕燕何处飞，相见江南路。薲香细雨春，柳色芳烟暮。才从箔外归，复向舟前度。莫入未央宫，身轻有人妒。"
        },
        {
            "标题": "送鲍翰林迁官陕右",
            "作者": "高启",
            "内容": "銮坡初罢直，西去惜离群。载笔唐供奉，褰帷汉史君。浊流河驿雨，高树岳祠云。公暇应怀古，登临赋夕曛。"
        },
        {
            "标题": "宋军咨克",
            "作者": "高启",
            "内容": "看花西涧寺，忆子昔同行。兰入华觞气，波泛绿琴声。兹欢随节逝，离恨坐相婴。安得重联骑，射雉出东城。"
        },
        {
            "标题": "吴僧日章讲师赴召修蒋山普度佛事既罢东归送别二首 其一",
            "作者": "高启",
            "内容": "万人拥坐听潮音，宝刹曾迂玉驾临。佛法晓敷三藏秘，帝恩春及九原深。\n钟山坐处花频雨，练浦归时树欲阴。拟问楞伽嗟已别，楚江飞锡暮沉沉。"
        },
        {
            "标题": "送陈四秀才还吴",
            "作者": "高启",
            "内容": "君是故乡人，同作他乡住。同来不同返，惆怅临分处。手把长干花，回望长洲树。恐起忆家心，愁题送君句。"
        },
        {
            "标题": "送祠江渎使者",
            "作者": "高启",
            "内容": "源发岷峨万里通，函香迢递问斋宫。神驰白马灵光近，祝奉玄牲礼秩崇。驿下换船潮涌日，庙前沉璧水回风。重烦使者徼多福，南国无疵黍稌丰。"
        },
        {
            "标题": "送陈则",
            "作者": "高启",
            "内容": "挟策去谁亲，侯门不礼宾。愁边长夜雨，梦里少年春。树引离乡路，花骄失意人。一杯歌短调，相送欲沾巾。"
        },
        {
            "标题": "吴中送顾生归海陵",
            "作者": "高启",
            "内容": "凉风初变柳，归兴片帆孤。家向三秋到，田经几岁芜。旧音犹带楚，新梦未离吴。明日江南北，相思有雁无？"
        },
        {
            "标题": "送范架阁赴嘉禾兼简李使君",
            "作者": "高启",
            "内容": "陆相祠前路，孤舟欲上时。空江难晚别，荒郡易秋悲。月送潮声早，云随雁去迟。幕中知有子，太守只题诗。"
        },
        {
            "标题": "送董湖州",
            "作者": "高启",
            "内容": "五马贵专城，花兼赤绶明。政条民乍识，赋籍吏初呈。山笼输茶至，溪船摘芰行。非将茗霅水，谁比使君清？"
        },
        {
            "标题": "送贡士会试京师",
            "作者": "高启",
            "内容": "国家文治今百年，多士孰赉皆知天。南宫坐试二三策，能使海内无遗贤。院门晨开官烛烂，白袍鹄立人五千。上谈礼乐祖姬孔，下议制度轻雠玄。临轩曾看宰相贺，云间尽见当胪传。看花或骑太仆马，锡宴每给司农钱。登朝出牧知几辈，冠佩剑纷相联。迩来国运属中圯，争慕死节羞生全。浔阳老守血洒地，甬东大将魂沉渊。乃知儒术王政本，至此正赖扶倾颠。诸生区区抱遗籍，草莱窜亡亦可怜。南方上公境独治，鹿鸣更欲兴宾筵。张君几年客夜雨，古檠空案亲韦编。逢时颇欲见行事，岂但持作求鱼筌。入场叉手万言毕，众目一叶惊先穿。辞家又随计吏发，京城远瞻北斗连。秋风吹衣别酒冷，枯杨浅水阊门边。君行勿亟我有语，落日尚在车衡悬。窃闻天子正侧席，此去为拜彤庭前。挥毫休奏醴泉颂，给札莫赋凌云篇。但当开口论世事，号令次第宜何先。坐令王纲复大正，乾枢共仰天中璇。我今有志未能往，矫首万里空茫然。"
        },
        {
            "标题": "送顾别驾之边郡",
            "作者": "高启",
            "内容": "故人虽尽别，相去独君赊。缘路云千堠，临边树一家。渡江船载马，到馆烛惊鸦。莫叹孤城废，春来尚有花。"
        },
        {
            "标题": "送贾二进士归省",
            "作者": "高启",
            "内容": "年少擅词华，曾看手八叉。晨装归路雨，春酒别筵花。马带云过岭，人同燕到家。罢官趋觐好，不是谪长沙。"
        },
        {
            "标题": "送贾麟归江上",
            "作者": "高启",
            "内容": "别泪纷纷逐断猿，贫交无赠只多言。离愁正似蘼芜草，一路随君到故园。"
        },
        {
            "标题": "送胡簿之阳朔",
            "作者": "高启",
            "内容": "几年桂馆去人稀，白发怜君独远违。过海定寻回估舶，出京才脱旧儒衣。祠羞荔子传巫语，县闭榕阴放吏归。亦欲居夷嗟未得，漫看鸿鹄向南飞。"
        },
        {
            "标题": "送胡铉游会稽",
            "作者": "高启",
            "内容": "山水独行遍，苕溪仍剡溪。衣逢新火减，舟度杂花迷。黄绢寻碑读，红裙赌墅携。清游不能共，肠断听猿啼。"
        },
        {
            "标题": "送黄主簿之湖洲归安县",
            "作者": "高启",
            "内容": "我歌柳惲诗，送子南汀发。山城逢社雨，绿树啼莺歇。留连孤艇迟，惆怅双瓶竭。高士尚为簿，休惭府中谒。无事坐闲厅，弹琴看湖月。"
        },
        {
            "标题": "送胡孝廉布东游",
            "作者": "高启",
            "内容": "春色偏伤楚客心，日斜芳草鹧鸪吟。山遮故国千重影，云度长江一片阴。少妇自挑灯下锦，诸侯谁赠橐中金。送行只恨华觞浅，不似同袍别意深。"
        },
        {
            "标题": "送贾文学以郡荐赴礼部试毕归吴",
            "作者": "高启",
            "内容": "匹马都门候晓开，吴公新荐贾生来。郡中方待传经业，阙下先称射策才。寒食杏花江店雨，春衣柳絮驿程埃。惭予东掖叨陪讲，难把长干送别杯。"
        },
        {
            "标题": "送客归闽省觐",
            "作者": "高启",
            "内容": "秋城闻暮砧，归思忽盈襟。客久依人遍，亲衰念子深。青山分岭路，红荔到乡林。菽水还堪乐，何须季子金。"
        },
        {
            "标题": "送郑都司赴大将军行营",
            "作者": "高启",
            "内容": "上公承诏出蓬莱，立马风烟万里开。赐履已分无棣远，舞戈还见有苗来。牙前部曲多收绩，幕下宾僚更倚才。后夜军门知子到，郎星应是近三台。"
        },
        {
            "标题": "送潘巡检之闽中",
            "作者": "高启",
            "内容": "京师到闽海，秋色几程余。莎栅山兵守，榕林岛户居。晓衙鸡应鼓，晚逻骑随车。清世元无盗，将军好读书。"
        },
        {
            "标题": "送刘将军",
            "作者": "高启",
            "内容": "朔风吹沙复吹雪，笑解吴钩初欲别。酒酣击筑和悲歌，将军出关车骑多。"
        },
        {
            "标题": "送流人",
            "作者": "高启",
            "内容": "汉条应偶触，蛮俗未能谙。海近风多飓，山昏瘴似岚。行冲哀甸虎，食畏蛊家蚕。乡国何年返，县知老日南。"
        },
        {
            "标题": "送茅侯",
            "作者": "高启",
            "内容": "欲知难别意，孤棹去还停。候吏分遥迩，离人杂醉醒。城临秋水渡，树带夕阳亭。后夜看吟烛，怜君宿郡厅。"
        },
        {
            "标题": "送梅侯赴钱塘",
            "作者": "高启",
            "内容": "一鹤随车到郡朝，剩山残水尚萧条。碗藏秋冢金方出，箭插寒沙铁未销。重见花开非旧赏，初闻麦秀是新谣。几时南作诸侯客，酾酒江亭看晚潮。"
        },
        {
            "标题": "送吕卿",
            "作者": "高启",
            "内容": "远汀斜日思悠悠，花拂离肠柳拂舟。江北江南芳草遍，送君并得送春愁。"
        },
        {
            "标题": "送秦主客迁侍仪使",
            "作者": "高启",
            "内容": "蕃客来曾识，衣冠上国风。承恩趋北阙，罢直出南宫。导驾炉烟里，催班漏点中。时清多奏颂，还向阁门通。"
        },
        {
            "标题": "送前进士夏尚之归宜春",
            "作者": "高启",
            "内容": "凄凉庾开府，老去复如何。故国归鸿少，新朝振鹭多。菊荒应自叹，麦秀竟谁歌。相送堪愁思，萧萧楚水波。"
        },
        {
            "标题": "送丕上人还四明育王寺",
            "作者": "高启",
            "内容": "解夏还寻旧寺栖，满船黄叶过长溪。袈裟影入秋山远，舍利光悬夜塔低。鹅识讲时常绕听，猿知定后不惊啼。却惭扰扰尘中客，觉路如今去尚迷。"
        },
        {
            "标题": "送钱塘守",
            "作者": "高启",
            "内容": "繁华莫叹异升平，到郡初烦露冕行。幕下吏书催署字，湖中妓舫歇歌声。潮来两渡皆侵岸，日落诸山半入城。休沐南屏烦一到，松间寻我旧题名。"
        },
        {
            "标题": "送周复秀才赋行李中一物得纨扇",
            "作者": "高启",
            "内容": "不画乘鸾女，应怜素质新。霜机惊落早，风麈尚挥频。席上曾歌怨，窗间或掩颦。何如为君子，远路障埃尘。"
        },
        {
            "标题": "送前国子王助教归临川",
            "作者": "高启",
            "内容": "去国独依依，羁臣泪湿衣。梦中燕月冷，望里楚山微。世变人惊老，身全诏许归。舟前枫叶落，应到故园扉。"
        },
        {
            "标题": "送人游湘中",
            "作者": "高启",
            "内容": "离恨挂帆樯，随君远入湘。飞花荡春影，江水不胜长。"
        },
        {
            "标题": "送任兵曹赴边",
            "作者": "高启",
            "内容": "少年耻着惠文冠，幕下时时把剑看。官烛未销鸡送晓，军笳忽动马嘶寒。关连远树征途迥，塞接霜芜战地宽。见说长平门下客，奇材唯有一任安。"
        },
        {
            "标题": "送史丞之海门史淮东人",
            "作者": "高启",
            "内容": "黄茅连雾雨，此地久荒凉。月出嵎夷迩，江通渤澥长。改官非谪宦，到邑是还乡。海上遥闻说，归人已裹粮。"
        },
        {
            "标题": "送思上人",
            "作者": "高启",
            "内容": "名林虽尽废，南去只随缘。野饭晨留钵，城钟夜到船。虎驯应畏法，鸟唤不惊禅。他日期相见，高峰旧塔前。"
        },
        {
            "标题": "送舒征士考礼毕归四明",
            "作者": "高启",
            "内容": "寄语关门吏，休轻尚布衣。叔孙聊应召，周党竟辞归。赤日京城远，苍烟海树微。送君还自叹，老却故山薇。"
        },
        {
            "标题": "送石明府之昆山",
            "作者": "高启",
            "内容": "茂苑行春罢，携琴又向东。潮声数里外，山色半城中。帆带桃花雨，衣翻柳叶风。岛夷闻善政，为有舶船通。"
        },
        {
            "标题": "送唐博士肃移家醉李",
            "作者": "高启",
            "内容": "杨柳发初齐，春阴废苑西。故人乘醉别，新鸟傍愁啼。舟重全家去，诗多一路题。杏花开北郭，谁复共招携。"
        },
        {
            "标题": "送王检校珣赴北平",
            "作者": "高启",
            "内容": "十年同舍客京华，看遍龙河寺里花。才进史书朝日下，便纡官绶去天涯。平芜远塞秋驱骑，衰柳遗宫晚噪鸦。莫道穷边成久别，待君归草玉堂麻。"
        },
        {
            "标题": "送王稹赴大都（至正庚子作）",
            "作者": "高启",
            "内容": "王郎歌莫哀，且酌姑苏台。独客自伤别，诸侯谁爱才。关河千里去，宫阙五门开。未肯轻齐虏，新从下土来。"
        },
        {
            "标题": "送王员外迁崇教（崇教典僧官）",
            "作者": "高启",
            "内容": "能书晋公子，清宦称高情。海树朝帆远，江风夏服轻。官从三省去，僧出万山迎。谁说簪缨累，名林得按行。"
        },
        {
            "标题": "送吴生赴汴省其父指挥",
            "作者": "高启",
            "内容": "都亭槐雨净朝埃，彩服逢秋试剪裁。定远未归双节在，孝廉初去一船开。城依梁苑烟中闭，河绕隋堤树里来。家庆拜余寻旧迹，夕阳骑马过繁台。"
        },
        {
            "标题": "送乌城冯明府",
            "作者": "高启",
            "内容": "青山若下南，一骑入晴岚。县治琴声古，泉香酒味甘。竹栏春护鸭，苇箔夏分蚕。大小冯君后，传家尔最堪。"
        },
        {
            "标题": "送宿卫将出守邓州",
            "作者": "高启",
            "内容": "中郎身领仗，宿卫在承明。旧射双雕落，新乘五马行。红云遥魏阙，白水近穰城。好劝诸年少，春来卖剑耕。"
        },
        {
            "标题": "送哲明府之新淦",
            "作者": "高启",
            "内容": "花落春衫试剪裁，石头城下楚帆开。凭谁为报清江吏，麦雉鸣时县令来。"
        },
        {
            "标题": "送谢恭",
            "作者": "高启",
            "内容": "凉风起江海，万树尽秋声。摇落岂堪别，踌躇空复情。帆过京口渡，砧响石头城。为客归宜早，高堂白发生。"
        },
        {
            "标题": "送叶判官赴高唐时使安南还",
            "作者": "高启",
            "内容": "铜柱崖前使节过，贡随归骑入京多。一官暂遣陪成瑨，片语曾烦下赵陀。晓拜赐衣辞绛阙，秋催征棹渡黄河。政余好赋登临咏，闻说州人最善歌。"
        },
        {
            "标题": "送叶山人",
            "作者": "高启",
            "内容": "岁晚麻衣冒雪寒，高歌欲去醉长安。山瓢行负知何有，半是诗丸半药丸。"
        },
        {
            "标题": "送易从事祖饮南渚",
            "作者": "高启",
            "内容": "疏杨映老荷，别处最秋多。送客年年路，愁人日日波。霞明添醉色，风急断离歌。莫为官程促，青山易看过。"
        },
        {
            "标题": "送叶卿还陇西公幕兼简周军咨",
            "作者": "高启",
            "内容": "落石关城动鼓笳，远游怜汝尚无涯。壮身谩托三公府，归梦难寻万里家。投驿暮山灯照叶，待潮秋渡棹粘沙。军中记室能相问，只说愁吟对菊花。"
        },
        {
            "标题": "送杨从事从军",
            "作者": "高启",
            "内容": "南风薰燕麦，送子怅如何。迢递戎车役，凄凉横笛歌。天笼平野迥，山绕古关多。莫笑书生怯，能当曳落河。"
        },
        {
            "标题": "送越将罢镇",
            "作者": "高启",
            "内容": "楚客佩吴鸿，临边最有功。读书围壁里，赌酒射堂中。旆出莎城雨，笳吹柳浦风。越人相感意，应与暮潮东。"
        },
        {
            "标题": "送郑山人听宣谕后归东阳",
            "作者": "高启",
            "内容": "閤门传诏山人拜，清晓蓬莱望彩霞。布褐朝天才赴阙，蒲帆带雨又还家。沈侯咏罢楼沉月，婺女妆残庙掩花。无限朝廷仁恤意，殷勤归向老农夸。"
        },
        {
            "标题": "送张司勋宝庆同知",
            "作者": "高启",
            "内容": "乍出司勋幕，还乘别驾车。按图犹汉地，输布尽蛮家。山热蛇悬树，江晴鹤浴沙。郡楼回首处，北斗近京华。"
        },
        {
            "标题": "送张羽后夜坐西斋",
            "作者": "高启",
            "内容": "闲斋听钟坐，忧绪怅多端。鸣雁雨中急，离人江上寒。秋灯下木叶，夜艇隔风湍。别后情萧索，方知旧会欢。"
        },
        {
            "标题": "送赵史君致仕归别业",
            "作者": "高启",
            "内容": "久仕江湖白发长，今年得许乞身章。吏收封印朝辞郡，人贺悬车晚在乡。家箧已添新著稿，官衫未歇旧熏香。南风别墅初归处，应坐肩舆看种秧。"
        },
        {
            "标题": "送周四孝廉后酒醒夜闻雁声",
            "作者": "高启",
            "内容": "别时酒忽醒，客去唯空舍。风雪雁声来，寒生石城夜。遥忆渡江船，正泊枫林下。"
        },
        {
            "标题": "题朱泽民荆南旧业图",
            "作者": "高启",
            "内容": "睢阳醉磨一斗墨，梦落荆南写秋色。大阴垂雨尚淋漓，哀壑回风更萧瑟。枫林思入烟雾清，湖水愁翻浪波白。溪上初逢野老航，山中远见先生宅。秫田半顷连圩区，茅屋三间倚萝薜。僧来看竹乘小舆，客去寻岑借高屐。任公台下石可坐，周侯庙前路曾识。虎迹时留暮台紫，蛟气或化秋云黑。城郭当年别已久，风尘此日归不得。落日书斋半壁明，图画卧对空相忆。"
        },
        {
            "标题": "送朱谢二博士进贺冬至表赴京师听宣谕毕还吴",
            "作者": "高启",
            "内容": "驿骑双驰捧绿章，都门逢旧喜洋洋。小儒方幸瞻天近，远使初来贺日长。仗下丹墀晴雪尽，朝回紫陌晓尘香。承宣归去难留驻，乞报平安到故乡。"
        },
        {
            "标题": "苏李泣别图",
            "作者": "高启",
            "内容": "丁零海上节毛稀，几望南鸿近塞飞。泣尽白头相别泪，少卿留虏子卿归。"
        },
        {
            "标题": "踏歌行",
            "作者": "高启",
            "内容": "香尘和露踏成泥，花下风寒鬓脚低。夜静高楼有人听，起头一句唱教齐。"
        },
        {
            "标题": "临顿里十首 其九",
            "作者": "高启",
            "内容": "汩汩泉通圃，萧萧柳映门。折花摇树影，踏藕损莲根。\n饥鸭呼归舰，新蚕试浴盆。屋前高石在，知是郁林孙。"
        },
        {
            "标题": "夜饮丁二侃宅听琵琶",
            "作者": "高启",
            "内容": "江月未出明星悬，主人饮客夜不眠。坐呼伶儿拨四弦，龙头高撚玉轸圆。转关未奏濩索先，劳嘈咽切断复连。涩如清涧溜冻泉，细若碧树吟秋蝉。忽然繁急何轰阗，风沙满把撒四筵。雁行惊起飞不联，浮云落叶俱绵绵。一声抹断万里烟，梦入紫塞愁胡天。问渠怨恨有几千，口不能说指为传。令人怅望思往年，梁园楚榭长周旋。帷中曲宴罗绮鲜，夜遣飞骑迎婵娟。低鬟出拜绛烛前，文丝香绦搭左肩。曲项紫凤抱半偏，枫香一调妙入玄。好手正可羞红莲，座间豪客皆词仙。举杯邀我赋短篇，赠之醉写蜀锦笺，可当十万缠头钱。如今远客江海边，欲闻丝音久无缘。故人已散陵谷迁，生死流落俱堪怜。今宵听此真偶然，顾影憔悴非昔妍。长河毾曙落远川，暂当欢娱反忧煎。向隅无言涕泪涟，此身如在浔阳船。"
        },
        {
            "标题": "堂上歌行",
            "作者": "高启",
            "内容": "堂上歌，歌南山，主人为欢仰客颜。翠帷夜卷出两鬟，移尊更饮花树间。花树间，有明月。客不醉，歌不歇。"
        },
        {
            "标题": "叹庭树",
            "作者": "高启",
            "内容": "偶移弱质傍庭皋，风露离离已便高。翻笑园中栽树者，十年犹未出蓬蒿。"
        },
        {
            "标题": "唐宫",
            "作者": "高启",
            "内容": "玉笛声残禁夜长，云屏月帐醉焚香。五王宴罢皆归□，大被空闲一夜凉。"
        },
        {
            "标题": "陶秘书广陵送别图",
            "作者": "高启",
            "内容": "暮雨潮生瓜步，春山树绕芜城。惆怅离舟欲发，江南烟寺钟声。"
        },
        {
            "标题": "题曹氏春江云舍",
            "作者": "高启",
            "内容": "遥波霭微云，禽寒少相语。君家在空阔，欲往迷洲渚。纷纷树离雾，稍稍花滴雨。日暮坐相思，江东渺何许。"
        },
        {
            "标题": "题松雪翁临祐陵草虫",
            "作者": "高启",
            "内容": "宣和遗墨画难工，唯有王孙笔意同。莫问吴宫与梁苑，一般草露覆秋虫。"
        },
        {
            "标题": "题方壶小画",
            "作者": "高启",
            "内容": "夕阳数峰远，霭霭江南思。烟外有钟声，山僧独归寺。"
        },
        {
            "标题": "题黄大痴天池石壁图",
            "作者": "高启",
            "内容": "黄大痴，滑稽玩世人不知。疑似阿母傍，再谪偷桃儿。平生好饮复好画，醉后洒墨秋淋漓。尝为弟子李少翁，貌得华山绝顶之天池。乃知别有缩地术，坐移胜景来书帷。身骑黄鹄去来远，缟素飘落流尘缁。颍川公子欣得之，手持示我请赋诗。我闻此中可度难，玉枕秘记传自青牛师。池生碧莲花，千叶光陆离。服食可腾化，游空驾云螭。奈何灵迹久蠙藏，荒竹满野啼猩狸。寻真羽客不肯一相顾，却借释子营茅茨。我昔来游早春时，雪残众壑销寒姿。磴滑不敢骑马上，青鞋自策桃筇枝。上有烟萝披拂之翠壁，下有沙石荡漾之清漪。晴天倒影落明镜，正似玉女晓沐高鬟垂。饮猿忽下藤袅袅，浴鹤乍立风澌澌。匡庐有池我未到，未省与此谁当奇。扫石坐其涯，沿洄引流卮。醉来自照影，俯笑知为谁。落梅扑香满接綍，暮出东涧钟鸣迟。归来城郭中，复受尘土欺。十年胜赏难再得，恍若清梦一断无由追。朝来观此图，恻怆使我悲。当时同游已少在，我今未老形先疲。人生扰扰嗟何为，不达但为高人嗤。汉南已老司马树，岘首已仆羊公碑。惟应学道悟真诀，不与陵谷同迁移。仙岩洞府孰最好，东有地府西峨嵋。高崖铁锁不可攀援以径上，仰望白云楼观空峨危此山易上何乃遗，便与猿鹤秋相欺。欲借太乙舟，夜卧浩荡随风吹。洞箫呼起千古月，照我白发凉丝丝。倾玉醪，荐瑶芝，招君来游慎勿辞，无为漫对图画日夕遥相思。"
        },
        {
            "标题": "题画赠别",
            "作者": "高启",
            "内容": "扁舟暮归去，别路江南树。愁指楚山遥，明朝望君处。"
        },
        {
            "标题": "与刘将军杜文学晚登西城",
            "作者": "高启",
            "内容": "木落悲南国，城高见北辰。飘零犹有客，经济岂无人。鸟过风生翼，龙归雨在鳞。相期俱努力，天地正烽尘。"
        },
        {
            "标题": "题孙卿家小画二首 其一",
            "作者": "高启",
            "内容": "高岭冒层岚，疏林逗残照。何处觅孙登，云间听长啸。"
        },
        {
            "标题": "题孙卿家小画（二首）",
            "作者": "高启",
            "内容": "高岭冒层岚，疏林逗残照。何处觅孙登，云间听长啸。"
        },
        {
            "标题": "病目不饮",
            "作者": "高启",
            "内容": "患目未全明，医教谢曲生。暂从彭泽止，恐学左丘盲。壁下兰尊掩，林间药臼鸣。坐听连日雨，何物慰闲情。"
        },
        {
            "标题": "题孙卿家小画（二首）",
            "作者": "高启",
            "内容": "前林远杵歇，别院疏钟起。行人与居人，同在秋云里。"
        },
        {
            "标题": "题王翰林所藏画兰",
            "作者": "高启",
            "内容": "春到怀王旧渚宫，沙棠舟去水烟空。孤丛不有幽香发，应没江边百草中。"
        },
        {
            "标题": "题徐山人画赠内弟周思恭",
            "作者": "高启",
            "内容": "复涧兼重岭，云岚处处生。君家还可认，为有读书声。"
        },
        {
            "标题": "题湘君图",
            "作者": "高启",
            "内容": "怅望南巡竟不还，泪和湘雨暮斑斑。须知竹死愁方尽，莫恨秦人鞭赭山。"
        },
        {
            "标题": "题张校理画",
            "作者": "高启",
            "内容": "寒色初凝野，秋声忽在林。遥山不能见，只为晚烟深。"
        },
        {
            "标题": "题赵希远画宋杭京万松金阙图",
            "作者": "高启",
            "内容": "长松掀髯若群龙，下绕宫阙云千重。凤凰山头望前殿，翠涛正涌金芙蓉。海门日出潮初上，白鹤飞来近仙掌。百官候缀紫宸班，露滴朝衣气森爽。汉宫杨柳唐宫花，容易零落空繁华。何如可献至尊寿，茯苓美似安期瓜。銮舆因恋湖山好，楼阁清阴胜蓬岛。不知风雨汴陵前，虏卒新樵几株倒。当时榻前初进图，黄金趣赐闻传呼。何年流落在人世，父老犹看思旧都。客行近过吴山下，落叶空林惟败瓦。岂无画史似前人，秋色凄凉不堪写。"
        },
        {
            "标题": "寓天界寺",
            "作者": "高启",
            "内容": "雨过帝城头，香凝佛界幽。果园春乳雀，花殿午鸣鸠。万履随钟集，千灯入镜流。禅居容旅迹，不觉久淹留。"
        },
        {
            "标题": "田家行",
            "作者": "高启",
            "内容": "草茫茫，水汩汩。上田芜，下田没。中田有禾穗不长，狼藉只供凫雁粮。雨中摘归半生湿，新妇舂炊儿夜泣。"
        },
        {
            "标题": "田园书事",
            "作者": "高启",
            "内容": "西园春去绿阴成，已觉南窗枕簟清。帘卷斜阳归燕入，池生芳草乱蛙鸣。叶过谷雨花犹在，衣近梅天润易生。独坐正知闲昼永，吟余消尽篆烟轻。"
        },
        {
            "标题": "夜宿太庙斋宫",
            "作者": "高启",
            "内容": "乌散庙堧空，清香肃蠙宫。太常斋禁密，列祖享仪崇。井叩铜瓶月，墀鸣玉佩风。听钟候车驾，庭燎已烔烔"
        },
        {
            "标题": "桐树",
            "作者": "高启",
            "内容": "晴粉朝英坠，凉琼夏叶舒。鸟啼高树早，蟾转薄疏虚。朱弦未荐曲，彤管屡题诗。坐恐销华泽，商吹起前除。"
        },
        {
            "标题": "晚次西陵馆",
            "作者": "高启",
            "内容": "匹马倦嘶风，萧萧逐转蓬。地经兵乱后，岁尽客愁中。晚渡随潮急，寒山旧驿空。可怜今夜月，相照宿江东。"
        },
        {
            "标题": "晚过浦西桥",
            "作者": "高启",
            "内容": "春水何长春日短，沙鸭交眠绿莎暖。晚过桥西不见人，野梅零落江梅断。"
        },
        {
            "标题": "晚过青溪",
            "作者": "高启",
            "内容": "王谢池台两岸空，水禽争哢夕阳中。丽华妖血流难尽，化作荷花别样红。"
        },
        {
            "标题": "晚坐南斋写怀",
            "作者": "高启",
            "内容": "雁过南斋暮，魂消默坐中。贱贫长作客，愁病欲成翁。窗洒侵灯雨，庭翻走叶风。山妻犹解事，未遣酒樽空。"
        },
        {
            "标题": "晚晴远眺",
            "作者": "高启",
            "内容": "楚天无物不堪诗，登眺唯愁动远思。秋树江山人别后，夕阳楼阁雨晴时。"
        },
        {
            "标题": "王敬伯歌",
            "作者": "高启",
            "内容": "舟初维，琴始荐。驿亭边，夜相见。词宛转，情绸缪。解环佩，弹空侯。\n调易阑，情难歇。江波寒，堕明月。绿壶再倾，芳音欲违。\n譬彼林鸟，逢晨各飞。罗衣沾霜，城乌忽起。明日相思，孤棹千里。"
        },
        {
            "标题": "王架阁家画马",
            "作者": "高启",
            "内容": "草草髯奴绀绿衣，王家好马诧新肥。解鞍闲立斜阳里，应是城南赌射归。"
        },
        {
            "标题": "王隐君行",
            "作者": "高启",
            "内容": "共此一里居，谁令阻良觌。惆怅步芳园，山樱还独摘。风含驻花意，雨散流池迹。尊酒不来同，兹晨端可惜。"
        },
        {
            "标题": "醉归夜醒闻雨",
            "作者": "高启",
            "内容": "觉来闻雨声，灯辉耿残夜。窗间有危叶，暗助潇潇下。不记醉归时，寝斋如客舍。"
        },
        {
            "标题": "魏宫",
            "作者": "高启",
            "内容": "翡翠明珠入贡频，承恩长占邺宫春。至尊莫信陈王赋，那得人间有洛神。"
        },
        {
            "标题": "慰人悼亡",
            "作者": "高启",
            "内容": "朱字箜篌委网尘，月明不见理丝人。镜台窗下樱桃树，应是当时折剩春。"
        },
        {
            "标题": "闻人唱吴歌",
            "作者": "高启",
            "内容": "楚人不解听吴歌，我独灯前感慨多。记得通波亭下路，画船归去雨鸣荷。"
        },
        {
            "标题": "闻邻家琵琶有感",
            "作者": "高启",
            "内容": "清唱合琵琶，当年碧玉家。弄残催酒急，抱重向灯斜。久别愁江树，重听隔院花。泪多思旧事，不是客天涯。"
        },
        {
            "标题": "闻旧教坊人歌",
            "作者": "高启",
            "内容": "渭城歌罢独凄然，不及新声世共怜。今日岐王宾客尽，江南谁识李龟年。"
        },
        {
            "标题": "闻晚莺时在围城中",
            "作者": "高启",
            "内容": "昨岁闻孤啭，绿阴山院行。今朝寝斋雨，重听独含情。西涧多乔木，何为亦到城。"
        },
        {
            "标题": "夜闻雨",
            "作者": "高启",
            "内容": "窗烛泠残夜，闻蛩更闻雨。秋馆总多愁，犹胜在羁旅。"
        },
        {
            "标题": "师子林十二咏 其六 问梅阁",
            "作者": "高启",
            "内容": "问春何处来，春来在何许？月堕花不言，幽禽自相语。"
        },
        {
            "标题": "吴城感旧",
            "作者": "高启",
            "内容": "城苑秋风蔓草深，豪华都向此消沉。赵陀空有称尊计，刘表初无弭乱心。半夜危楼俄纵火，十年高坞漫藏金。废兴一梦谁能问，回首青山落日阴。"
        },
        {
            "标题": "吴钩行",
            "作者": "高启",
            "内容": "吴钩若霜雪，吴人重游侠。尊前含笑看，上有仇家血。"
        },
        {
            "标题": "吴僧日章讲师赴召修蒋山普度佛事既罢东归送",
            "作者": "高启",
            "内容": "故乡未解识清容，却在金陵阙下逢。中禁曾分斋钵饭，上方时叩讲筵钟。一帆细雨迢迢浦，半塔斜阳霭霭峰。相送师归忽多感，飞云亦恋旧依松。"
        },
        {
            "标题": "吴中亲旧远寄新酒（二首）",
            "作者": "高启",
            "内容": "为念春来客思悲，欲教一醉对花枝。那知饮量新来减，不似江亭看妓时。"
        },
        {
            "标题": "吴仲圭枯木竹石",
            "作者": "高启",
            "内容": "丛筿倚乔柯，秋阴雨尚多。风霜莫摇落，留荫石边莎。"
        },
        {
            "标题": "吴中亲旧远寄新酒（二首）",
            "作者": "高启",
            "内容": "双壶远寄碧香新，酒内情多易醉人。上国岂无千日酿，独怜此是故乡春。"
        },
        {
            "标题": "吴仲圭枯木竹石",
            "作者": "高启",
            "内容": "丛筱倚乔柯，秋阴雨尚多。风霜莫摇落，留荫石边莎。"
        },
        {
            "标题": "吴中亲旧远寄新酒二首 其一",
            "作者": "高启",
            "内容": "双壶远寄碧香新，酒内情多易醉人。上国岂无千日酿，独怜此是故乡春。"
        },
        {
            "标题": "王公子宅五月菊",
            "作者": "高启",
            "内容": "秋英忽夏发，宛在阿戎家。细认惊初见，高吟喜共誇。\n不依寒竹雨，欲映午榴霞。我意甘迟暮，樽前有此花。"
        },
        {
            "标题": "雨中登天界西阁",
            "作者": "高启",
            "内容": "青山楼阁楚江东，身在苍茫晚色中。故国自遥难望见，不关春树雨溟蒙。"
        },
        {
            "标题": "西清对雨",
            "作者": "高启",
            "内容": "楚台云起远，汉苑雨来微。晓湿宫城旆，寒沾陛楯衣。沟中随叶堕，炉畔带烟飞。坐咏西清暇，君王召对稀。"
        },
        {
            "标题": "西园闲兴二首 其一",
            "作者": "高启",
            "内容": "看到竹过邻，园林独卧身。鸟声闲似野，人意倦知春。\n残雨惊池树，斜阳照隙尘。如何堂上客，不及燕来频。"
        },
        {
            "标题": "西园闲兴（二首）",
            "作者": "高启",
            "内容": "当路阙追攀，端居自掩关。听钟知近寺，看画忆登山。哓栉风林下，宵吟雨阁间。天应怜我懒，独与少年闲。"
        },
        {
            "标题": "西坞",
            "作者": "高启",
            "内容": "空山啄木声敲铿，花落水流纵复横。松风吹壁鹤翎堕，梅雨过溪鱼子生。尚有人家机杼远，更无尘土衣裳轻。斜阳已没月未出，樵子归时吾独行。"
        },
        {
            "标题": "西斋庭前海棠",
            "作者": "高启",
            "内容": "寂寥银烛与金盘，睡足帘前怯晓寒。不是诗人赏幽兴，雨中深院有谁看。"
        },
        {
            "标题": "惜花叹",
            "作者": "高启",
            "内容": "惜花不是爱花娇，赖得花开伴寂寥。树树长悬铃索护，丛丛频引鹿卢浇。几回欲折花枝嗅，心恐花伤复停手。每来花下每题诗，不到花前不持酒。准拟看花直尽春，春今未尽已愁人。才留片萼依前砌，全落千英过别邻。懊恼园中妒花女，画幡不禁狂风雨。流水残香一夜空，黄鹂魂断无言语。纵有星星在藓衣，拾来已觉损光辉。只应独背东窗卧，梦里相随高下飞。"
        },
        {
            "标题": "喜幼文北归",
            "作者": "高启",
            "内容": "风尘万里损光辉，旧面相逢却讶非。在路定留经处咏，还家犹着去时衣。久留远土虫蛇杂，忽解高罗燕鹄飞。尚念梁园三二客，与君同去不同归。"
        },
        {
            "标题": "相逢行",
            "作者": "高启",
            "内容": "沽酒渭桥边，平陵侠少年。相逢各有赠，宝剑与金鞍。"
        },
        {
            "标题": "湘中弦",
            "作者": "高启",
            "内容": "凉风袅袅月粼粼，竹色兰香秋水滨。一夜猿声流泪尽，黄陵祠下泊舟人。"
        },
        {
            "标题": "襄阳乐",
            "作者": "高启",
            "内容": "门前黄柳鸦雏宿，罗幌低垂婢擎烛。悬珰结佩略妆成，日莫相邀汉江曲。水静花寒月小明，舟中楼上斗歌声。肠断年年大堤路，南商行过北商行。"
        },
        {
            "标题": "晓步园池",
            "作者": "高启",
            "内容": "发随秋叶落，心共晓云舒。稍改新题句，浑忘旧读书。林争移树鸟，池响食萍鱼。无限悠然意，凉天独步余。"
        },
        {
            "标题": "小长干曲",
            "作者": "高启",
            "内容": "郎采菱叶尖，妾采荷叶圆。石城愁日暮，各自拨归船。"
        },
        {
            "标题": "咏残灯和杨孟载",
            "作者": "高启",
            "内容": "凝寒结重晕，逼曙零孤朵。膏空逐漏水，焰在同炉火。恋影未成眠，更就余光坐。"
        },
        {
            "标题": "晓发山驿",
            "作者": "高启",
            "内容": "风残杏花晓，马上闻啼鸟。茅店未开门，山多住人少。"
        },
        {
            "标题": "晓卧丁校书轩",
            "作者": "高启",
            "内容": "窗月淡欲失，禋禋逼初曙。屋外鸟声多，应知有嘉树。残香掩幽寝，未事澄纷虑。颇似宿东岩，僧斋竹深处。"
        },
        {
            "标题": "晓睡",
            "作者": "高启",
            "内容": "野夫性慵朝不出，弊箦萧然掩闲室。村深无客早敲门，睡觉长过半檐日。林声寂寂鸟鸣少，窗影交交树横密。此时欹枕意方恬，一任床风乱书帙。昔年霜街踏官鼓，欲与群儿走争疾。如今只恋布衾温，悟从前计应多失。厨中黍熟呼未起，妻子嗔嘲竟谁恤。天能容老此江边，无事长眠吾愿毕。"
        },
        {
            "标题": "效香奁（二首）",
            "作者": "高启",
            "内容": "青琐初空别恨长，绣茸留得唾痕香。帘前月出无人拜，只有秋千影过墙。"
        },
        {
            "标题": "效香奁（二首）",
            "作者": "高启",
            "内容": "开过东窗百叶桃，瑟琶尘满缕金槽。欲呼小字敲妆阁，谁出相迎放剪刀？"
        },
        {
            "标题": "谢周四秀才送酒",
            "作者": "高启",
            "内容": "不忍醒愁只欲眠，几日花发自江边。欲沽百钱未易得，忽送一壶真可怜。梳头好鸟语窗下，洗盏流水到门前。今朝得醉已无恨，不使春光空一年。"
        },
        {
            "标题": "新弦曲",
            "作者": "高启",
            "内容": "旧弦解，新弦张，冰丝牵愁六尺长。宽急频从指边听，金雁参差移不定。新弦响高调勿促，不如旧弦弹已熟。怜新厌旧妾恨深，为君试奏《白头吟》。他日愁如旧弦弃，泣向罗裙带头系。"
        },
        {
            "标题": "新荷",
            "作者": "高启",
            "内容": "如盖复如钿，初生雨后天。叶低浮水上，茎弱袅风前。乍覆游鱼戏，难藏宿鹭眠。佳人休便折，留荫采莲船。"
        },
        {
            "标题": "宿蟾公房",
            "作者": "高启",
            "内容": "一禽不鸣深树烟，明月下照高僧禅。独开西阁咏清夜，秋河欲堕山苍然。"
        },
        {
            "标题": "杨氏山庄",
            "作者": "高启",
            "内容": "斜阳流水几里，啼鸟空林一家。客去诗题柿叶，僧来供煮藤花。"
        },
        {
            "标题": "宿道王兰若",
            "作者": "高启",
            "内容": "借榻到僧扉，虽安未是归。瞑禽愁雪意，夜筿助风威。烛尽思燃带，衾寒起覆衣。不知孤棹去，明夕更何依。"
        },
        {
            "标题": "宿幻住栖云堂",
            "作者": "高启",
            "内容": "窗白鸟声晓，残钟度溪水。此时幽梦回，独在空山里。松岩留佛灯，叶地响僧履。余心方正寂，无使群动起。"
        },
        {
            "标题": "宿圆明寺早起",
            "作者": "高启",
            "内容": "客起灯前梦尚迷，满楼残月晓风西。应知野寺非山店，只听钟声不听鸡。"
        },
        {
            "标题": "徐山人别墅",
            "作者": "高启",
            "内容": "茶香孤墅发，竹色四邻分。扫地侵虫字，开窗散鸟群。树凉池过雨，苔润石生云。我出无车马，偏宜访隐君。"
        },
        {
            "标题": "徐记室谪钟离归后同登东丘亭",
            "作者": "高启",
            "内容": "同上高亭一赋诗，喜逢君是谪归时。不然此日登临处，应望天涯有远思。"
        },
        {
            "标题": "雪夜宿翰林院呈危宋二院长",
            "作者": "高启",
            "内容": "偶伴王摩诘，寒宵宿禁林。院铃风外静，宫漏雪中沉。绛蜡销吟烛，青绫拥赐衾。明朝陪贺瑞，银阙晓光深。"
        },
        {
            "标题": "谑柳",
            "作者": "高启",
            "内容": "何恨苦长颦，纤姿妩媚春。惯愁行路客，羞比舞筵人。乱叶斜斜雨，狂花衮衮尘。残蝉来噪日，应落汉潭滨。"
        },
        {
            "标题": "雪夜怀周著作",
            "作者": "高启",
            "内容": "灯照竹林雪，寝斋寒更空。窗间成独坐，遥想故人同。不有孤吟兴，宁度此宵中。"
        },
        {
            "标题": "剡原九曲（九首）",
            "作者": "高启",
            "内容": "俗驾不可到，有地岙中小。回回别涧通，宛宛连岗绕。人家陵谷暗，不见旭光晓。东作起炊藜，惟应候啼鸟。¤"
        },
        {
            "标题": "衍师见访钟山里第",
            "作者": "高启",
            "内容": "风雨孤舟寄一僧，远烦相觅到金陵。青衫愧逐尘中马，白拂看麾座上蝇。事去南朝犹有恨，梦归北郭已无凭。文章何用虚叨禄，只合从师问上乘。"
        },
        {
            "标题": "剡原九曲（九首）",
            "作者": "高启",
            "内容": "密筿覆碕岸，石穴黝而深。居人负薪归，驻听风水音。回看莲花峰，霭霭生夕阴。不有僧钟来，高路谁能寻。¤"
        },
        {
            "标题": "剡原九曲九首 其二",
            "作者": "高启",
            "内容": "殿中初未仕，高节振衰谢。读书在兹丘，萧然竹间舍。\n王来有深言，留宿山水夜。谁云南阳翁，独枉将军驾。"
        },
        {
            "标题": "宴王将军第",
            "作者": "高启",
            "内容": "流水通侯第，行云傍妓台。雨催牙仗散，风引羽觞来。曲学移声按，诗随得韵裁。莫令游宴歇，次第过花开。"
        },
        {
            "标题": "与内弟周思敬晚过雁荡僧舍",
            "作者": "高启",
            "内容": "同过溪桥日欲晡，远林残叶似栖乌。照公院里堪留宿，已有梅花有酒无？"
        },
        {
            "标题": "杨白花",
            "作者": "高启",
            "内容": "杨白花，太轻保不向宫中飞，却度江南落。美人踏踏连臂歌，山长水阔奈尔何。奈尔何，春欲晚，何不飞去仍飞返。洛阳树，多啼鸦。愁杀人，杨白花。"
        },
        {
            "标题": "夜怀王校书",
            "作者": "高启",
            "内容": "灯暗独吟余，疏桐月满除。虫寒初入户，鼠饿欲侵书。河汉三更望，江湖两地居。相思无去梦，今夜恨何如。"
        },
        {
            "标题": "夜闻雨声忆故园花",
            "作者": "高启",
            "内容": "帝城春雨送春残，雨夜愁听客枕寒。莫入乡园使花落，一枝留待我归看。"
        },
        {
            "标题": "夜中有感（二首）",
            "作者": "高启",
            "内容": "少壮无欢似老时，身穷宁坐苦吟诗。卧思三十年来事，一半间关在乱离。"
        },
        {
            "标题": "夜写家书",
            "作者": "高启",
            "内容": "月淡梧桐雨后天，萧萧络纬夜灯前。谁怜古寺空斋客，独写家书犹未眠。"
        },
        {
            "标题": "夜中有感（二首）",
            "作者": "高启",
            "内容": "倦仆厨中睡已安，吹灯呼起冒霜寒。酒醒无限悲歌意，不觅书看觅剑看。"
        },
        {
            "标题": "谒张中丞庙",
            "作者": "高启",
            "内容": "延秋门上乌啼霜，羯奴晓登天子床。江头老臣泪暗滴，万乘西去关山长。公卿相率作降虏，草间拜泣如群羊。当时不识颜平原，岂复知有张睢阳？孤城落日百战后，瘦马食尾人裹疮。男儿竟为忠义死，碧血满地嗟谁藏。贺兰不斩上方剑，英雄有恨何时忘。千年海上见祠庙，古苔丛木秋风荒。摩挲画壁尘网里，勇气烨烨虬须张。巫歌《大招》客酹酒，忠魂或能来故乡。"
        },
        {
            "标题": "谒甫里祠",
            "作者": "高启",
            "内容": "衣冠寂寞半尘丝，想见江湖独卧时。遁迹虚烦明主诏，感怀犹赋散人诗。钓鱼船去云迷浦，斗鸭阑空草满池。芳藻一杯谁为奠，鼓声只到水神祠。"
        },
        {
            "标题": "忆远曲",
            "作者": "高启",
            "内容": "扬子津头风色起，郎帆一开三百里。江桥水栅多酒垆，女儿解歌山鹧鸪。武昌西上巴陵道，闻郎处处经过好。樱桃熟时郎不归，客中谁为缝春衣。陌头空问琵琶卜，欲归不归在郎足。郎心重利轻风波，在家日少行路多。妾今能使乌头白，不能使郎休作客。"
        },
        {
            "标题": "饮酒乐",
            "作者": "高启",
            "内容": "七弦五弦角奏，一觞两觞羽行。且乐眼中人聚，莫忧头上天倾。"
        },
        {
            "标题": "转应词（二首）",
            "作者": "高启",
            "内容": "疏雨疏雨，绿满昚芜洲渚。江南相忆故人，远水遥山暮春。春暮春暮，风急画船难渡。"
        },
        {
            "标题": "咏梦",
            "作者": "高启",
            "内容": "的的缘愁得，蒙蒙与醉和。轻随云浩荡，暗越岭嵯峨。夜店嗟偏短，春闺想最多。关山归识路，江渚去凌波。梁落中宵月，楼横欲曙河。隔帘休警鹊，近烛任飞蛾。游远宁烦载，穿深岂畏诃。寒惊瑶作障，暖恋锦成窝。蝴蝶谁家信，鸳鸯别浦歌。静嫌风动竹，闹怯雨鸣荷。寂历窗扃纸，低迟帐卷罗。知情唯枕共，送恨忽钟过。缟袂香犹在，朱弦字不磨。记来还仿佛，寻去已蹉跎。宿烬分余麝，残妆晕浅螺。忧欢情总幻，离合事皆讹。池上吟芳草，庭前觅旧柯。既因思是种，复念睡为魔。易断俄如此，难凭竟若何。阳台莫重问，千古笑巫娥。"
        },
        {
            "标题": "咏夏冰",
            "作者": "高启",
            "内容": "寒收疑冻井，晚荐纳凉宫。抱洁存天质，销炎夺化工。气蒸金碗润，色映玉盘空。弱藻含犹在，纤尘隔未通。非山宁可倚，是水复当融。照夜何须月，惊秋讵待风。制屏应不隐，作佩定难攻。客貌清谁并，仙肌莹自同。宜涵筠簟素，愁逼桂炉红。愿解行人暍，分贻道路中。"
        },
        {
            "标题": "游幻住精舍",
            "作者": "高启",
            "内容": "寒扉斜向竹间推，此日重来是几回。行遍空林僧不见，慰人怜有一株梅。"
        },
        {
            "标题": "游云岩值雨",
            "作者": "高启",
            "内容": "深殿幽廊映竹开，鸟声忽断雨声催。藓生偏上题诗壁，花落还临说法台。林下闻钟诸客散，涧边汲水一僧来。晚晴更好看山色，西阁凭阑独未回。"
        },
        {
            "标题": "云山楼阁图",
            "作者": "高启",
            "内容": "碧树香台锦绣连，画师应见乱离前。如今风景那堪写，废寺空山锁暮烟。"
        },
        {
            "标题": "斋前芭蕉",
            "作者": "高启",
            "内容": "静绕绿阴行，闲听雨声卧。还有感秋诗，窗前书叶破。"
        },
        {
            "标题": "虞美人曲",
            "作者": "高启",
            "内容": "明月帐中泣，悲风营外歌。彷徨夜惊起，何事楚人多。回灯拥绿髻，向剑蹙青蛾。效命自无恨，君王其奈何。"
        },
        {
            "标题": "与诗客七人会饮余司马园亭居皆在北郭",
            "作者": "高启",
            "内容": "情与酒兼和，园亭驻晚珂。家同榆社近，人比竹林多。短景催长宴，醒吟杂醉歌。乱离欢易失，无厌数相过。"
        },
        {
            "标题": "雨篷",
            "作者": "高启",
            "内容": "楚雨满汀洲，潇潇洒客舟。梦惊孤枕夜，愁掩一篷秋。苇叶寒相战，滩声暗共流。此时湘浦上，同听只沙鸥。"
        },
        {
            "标题": "雨中过玉遮山（二首）",
            "作者": "高启",
            "内容": "寻钟入苍茫，一涧复一崦。落叶去方深，山扉雨中掩。"
        },
        {
            "标题": "雨中过山",
            "作者": "高启",
            "内容": "春云晻霭涧奔浑，风雨行人过一村。不似家山深竹里，乳鸠啼午未开门。"
        },
        {
            "标题": "雨中过玉遮山（二首）",
            "作者": "高启",
            "内容": "松头急风回，飞雨不到面。何处豁清愁，千山一人见。"
        },
        {
            "标题": "雨中晓卧二首",
            "作者": "高启",
            "内容": "香断床帏冷未开，雨窗寥落满棂苔。休轻一枕江边睡，抛却腰金换得来。"
        },
        {
            "标题": "雨中留徐七贲",
            "作者": "高启",
            "内容": "江寒宿雨在，落叶满村湿。留君系君艇，莫犯风潮急。试问欲归城，谁家借蓑笠？"
        },
        {
            "标题": "雨中晓卧二首",
            "作者": "高启",
            "内容": "井桁乌啼破曙烟，轻寒薄被落花天。闲人晴日犹无事，风雨今朝正合眠。"
        },
        {
            "标题": "渊源堂夜饮",
            "作者": "高启",
            "内容": "悬灯照清夜，叶落堂下雨。客醉已无言，秋蛩自相语。"
        },
        {
            "标题": "月林清影",
            "作者": "高启",
            "内容": "疏林逗明月，散乱成清影。流藻舞波寒，惊虬翔壑冷。云来稍欲翳，风动纷难整。圆魄忽西倾，愁看堕空境。"
        },
        {
            "标题": "月夜游太湖",
            "作者": "高启",
            "内容": "欲寻林屋隐，还过洞庭游。远水初涵夜，长天尽作秋。湖如青草阔，月似白莲浮。万壑风传笛，三更斗挂舟。叶应随鸟散，山欲趁波流。浩荡吾何适，鸱夷不可求。"
        },
        {
            "标题": "岳王坟",
            "作者": "高启",
            "内容": "大树无枝向北风，千年遗恨泣英雄。班师诏已成三殿，射虏书犹说两宫。每忆上方谁请剑，空嗟高庙自藏弓。栖霞岭上今回首，不见诸陵白雾中。"
        },
        {
            "标题": "岳王墓",
            "作者": "高启",
            "内容": "大树无枝向北风，十年遗恨泣英雄。班师诏已来三殿，射虏书犹说两宫。每忆上方谁请剑，空嗟高庙自藏弓。栖霞岭上今回首，不见诸陵白露中。?"
        },
        {
            "标题": "暂宿行营舟中二首 其一",
            "作者": "高启",
            "内容": "蒹葭霜露冷侵船，落雁惊乌总未眠。戍卒独明高栅火，居人同宿废村烟。\n醉中远梦欺长夜，乱里穷愁折壮年。莫问身闲何到此，久思提剑学防边。"
        },
        {
            "标题": "暂宿行营舟中二首",
            "作者": "高启",
            "内容": "角声未起大星低，夜静寒营独马嘶。树叶萧萧霜后堞，河流汩汩露中堤。一军睡枕谁能稳，数里归舟自欲迷。起望此时忧更切，边烽不隔远峰西。"
        },
        {
            "标题": "早春侍皇太子游东苑池上呈青坊诸公",
            "作者": "高启",
            "内容": "铜辇出纡徐，春宫昼讲余。戟烦郎将卫，简授大夫书。草长园鸣鹿，冰开照跃鱼。从游伴商皓，忝窃愧何如。"
        },
        {
            "标题": "早春寄王行",
            "作者": "高启",
            "内容": "江水江花只自春，不知容易解愁人。山川寂寞衣冠泪，今古消沉简册尘。草草逢人空识面，匆匆为客莫容身。十年忧患谁相慰，赖得君家是近邻。"
        },
        {
            "标题": "凿渠谣",
            "作者": "高启",
            "内容": "凿渠深，一十寻。凿渠广，八十丈。凿渠未苦莫嗟吁，黄河曾开千丈余。君不见贾尚书。"
        },
        {
            "标题": "早出钟山门未开立候久之",
            "作者": "高启",
            "内容": "关吏收鱼钥，趋朝阻向晨。忘鸣鸡睡熟，倦立马嘶频。柝静霜飞堞，钟来月堕津。可怜同候者，多是未闲人。"
        },
        {
            "标题": "早至阙下候朝",
            "作者": "高启",
            "内容": "月明立傍御沟桥，半启宫门未放朝。驺吏忽传丞相至，火城如昼晓寒销。"
        },
        {
            "标题": "赠金华隐者",
            "作者": "高启",
            "内容": "我闻名山洞府三十六，一一灵迹纪真箓。金华秀出向东南，远胜阳明与勾曲。楼台缥缈开烟霞，天帝赐与神仙家。灵源有路不可入，但见几片流出云中花。子房之师赤松子，三千年前亦居此。飞行恍惚谁解寻，漫说至今犹不死。松花酒熟何处游，瑶草自绿春岩幽。群羊卧地散如石，老鹿耕田驯似牛。闻有隐君子，乃是学仙者。自从入山中，不曾到山下。世人莫知其姓名，以山呼之不敢轻。樵夫忽见苦未识，识疑便是黄初平。嗟我胡为在尘网，远望高峰若天壤。茯苓夜煮倘许飧，铁杖来敲石门响。"
        },
        {
            "标题": "赠邻友",
            "作者": "高启",
            "内容": "同居一坞中，只隔水西东。林近书灯露，溪回酒舫通。放凫长合队，移竹每分丛。只恐君征起，难期作两翁。"
        },
        {
            "标题": "赠炼师祷雨",
            "作者": "高启",
            "内容": "白头道士骑一鹤，手把青莲下寥廓。人间又见海田枯，十丈黄尘没城郭。昔年服事茅长君，能役鬼神呼风云。下为群生扫旱沴，雨工驱起如羊群。阴雷填填天欲怒，灵飙吹旗紫坛暮。书入重关虎豹开，璧沉古井蛟龙护。须臾甘澍何滂沱，十日不雨应无禾。祠官空为大雩舞，觋女羞作迎神歌。明朝师归定何许，云里悬珠火如黍。更烦夜起把天瓢，翻作东南洗兵雨。"
        },
        {
            "标题": "赠妓",
            "作者": "高启",
            "内容": "乐籍小名收，侯家旧主讴。笑能撩客喜，醉肯逐人留。蝶识薰香气，莺惭度曲喉。更怜谙酒令，少日住扬州。"
        },
        {
            "标题": "赠卖墨陶叟",
            "作者": "高启",
            "内容": "龙井老人称墨仙，有家近在荆溪边。铁臼秋鸣竹屋雨，瓦篝春扫桐窗烟。玄玉初成敢轻用，万里豹囊曾入贡。日长小殿试乌丝，光迸骊珠欲浮动。世间潘李今已无，黄金满箧争来沽。词臣供写《上林赋》，画史用作瀛洲图。文物年来颇凋弊，丧乱谁言少知贵。便须从子乞双螺，醉草檄书磨楯鼻。"
        },
        {
            "标题": "赠漫客",
            "作者": "高启",
            "内容": "畸人诚达生，聱叟亦旷士。漫客乃其徒，放意在云水。有山即漫游，有竹乃漫止。漫吟不求工，漫饮不须美。与物无留情，所适皆漫尔。人生本漫寄，何事纷戚喜。与子作漫交，逍遥论兹理。"
        },
        {
            "标题": "赠丘老师",
            "作者": "高启",
            "内容": "长春之孙自仙骨，袖有蟠桃食遗核。平生不学烧汞方，唾视黄金等何物。满城谁识旧庚桑，白发人中似鹤长。时上高楼惟独醉，榴皮书破壁尘香。"
        },
        {
            "标题": "赠张明府",
            "作者": "高启",
            "内容": "闻道弹琴处，门前柳带沙。海珍通估市，湖税减渔家。暮港迷荷叶，秋田开豆花。乱来无此地，君政亦堪夸。"
        },
        {
            "标题": "赠张省郎",
            "作者": "高启",
            "内容": "汉署早为郎，长游凤沼傍。鸡知壶水候，马识火城光。每载趋曹笔，时熏直省香。边书无一羽，冠盖得翱翔。"
        },
        {
            "标题": "赠朱山人",
            "作者": "高启",
            "内容": "老来嫌众累，依涧独开房。积雨苔生桁，回风叶满床。学僧持净律，避客录奇方。若问尘中事，无闻不是忘。"
        },
        {
            "标题": "赠竹里子",
            "作者": "高启",
            "内容": "弭楫望迷林，闲为淇澳吟。君家不可见，但听烟中禽。日落浦云远，雨余江水深。非同抱清节，岁晏复谁寻。"
        },
        {
            "标题": "张节妇",
            "作者": "高启",
            "内容": "谁言妾有夫，中路弃妾身先殂。谁言妾无子，侧室生儿与夫似。儿读书，妾辟纑，空房夜夜闻啼乌。儿能成名妾不嫁，良人瞑目黄泉下。"
        },
        {
            "标题": "折杨柳歌词（二首）",
            "作者": "高启",
            "内容": "高枝拂翠幰，低枝垂绮筵。春风千万树，此树妾门前。"
        },
        {
            "标题": "折杨柳歌词（二首）",
            "作者": "高启",
            "内容": "江头横吹悲，北客休南去。闻道武昌门，愁人无别树。"
        },
        {
            "标题": "赋得真娘墓送蟾上人之虎丘",
            "作者": "高启",
            "内容": "色相终坏灭，佳人能久妍。断碑山寺里，小冢竹林边。兰叶春风带，苔花莫雨钿。情留吴苑客，梦逐楚台仙。高僧方宴坐，身在散花天。"
        },
        {
            "标题": "竹枝歌（六首）",
            "作者": "高启",
            "内容": "妾爱看花下渚宫，郎思沽酒醉临邛。春衣未织机中锦，只是长丝那得缝。"
        },
        {
            "标题": "中秋玩月张校理宅得南字",
            "作者": "高启",
            "内容": "八月望夜天如蓝，海色卷雾山收岚。玉盘元沉龙窟底，忽起万丈谁能探。初来空中光尚湿，霜娥寒鬓风旂嵒。人言一年此最好，金精水气秋相涵。小星尽去大星在，芒角欲吐敢与参。天将洗眼照下土，啖食肯纵妖蟆贪。穿深窥暗不遗隙，罔两忌影逃岩嵌。前年客中忆见之，家人怨别方喃喃。荒山不知佳节至，垂首凭案寻书蟫。但怪流辉入败户，油灯失焰留孤龛。起行阴林不用炬，剥啄独叩峰西庵。虬蛇乱踏心胆悸，怪影走石皆枫楠。即呼道人共载酒，放舟直下夫容潭。翻翻惊鹘落树杪，吹笛正和乌飞南。今年在舍反寂寞，暗室困卧如僵蚕。乾愁无端负良夜，月固不言我则惭。人无贤愚竞玩赏，况我清景性所耽。忽忆诸君隔河水，持被就宿聆高谈。为呼老婢扫庭宇，一席盘饤梨与柑。江城重闭万家寂，楼鼓近听才挝三。空阶凄其觉露泫，虚牖窈窕疑烟含。婆娑欲留月伴影，素鸾西下烦停骖。明宵复出已难似，动别经岁嗟何堪。尊前此月又此客，世所难遇心应谙。关山几处未解兵，击柝不寐愁丁男。南邻歌舞北邻哭，月虽同照异苦甘。何人为我挥天戈，乾坤多难俱平戡。行者得还居者乐，清光所及恩皆覃。悬知此愿未易遂，忧来举盏从沉酣。须臾众散晓虫急，古桂吹落自毵毵。"
        },
        {
            "标题": "舟次丹阳驿",
            "作者": "高启",
            "内容": "沽酒来寻水驿门，邻船灯火语黄昏。今朝始觉离乡远，身在丹阳郭外村。"
        },
        {
            "标题": "重过南寺寻悟公不值",
            "作者": "高启",
            "内容": "我是钧天梦觉人，忆来松下是前身。老僧何去袈裟在，落叶斜阳满室尘。"
        },
        {
            "标题": "舟行晚过张林",
            "作者": "高启",
            "内容": "望山几欲去寻幽，此日虽来不暇游。一棹黄昏过山下，疏灯络纬满林秋。"
        },
        {
            "标题": "舟中闻歌",
            "作者": "高启",
            "内容": "水栅孤灯照客舟，江南谁解唱《甘州》。寻常醉赏尊前曲，何似今朝听得愁。"
        },
        {
            "标题": "舟中早行",
            "作者": "高启",
            "内容": "隆隆津鼓动，江火留余闪。人家未起耕，近水寒扉掩。船开凫鸭散，树吐烟霏敛。东郭去方遥，青山见孤点。"
        },
        {
            "标题": "煮药",
            "作者": "高启",
            "内容": "叶燥井泉清，山窗药在铛。灯前看火候，枕上听潮声。月上吟方就，香来病已轻。何时采芝术，养得羽翰成。"
        },
        {
            "标题": "竹枝歌（六首）",
            "作者": "高启",
            "内容": "蜀山消雪蜀江深，郎来妾去斗歌吟。峡中自古多情地，楚王神女在山阴。"
        },
        {
            "标题": "竹枝歌（六首）",
            "作者": "高启",
            "内容": "枫林树树有猿啼，若个听来不惨凄。今夜郎舟宿何处，巴东不在定巴西。"
        },
        {
            "标题": "竹枝歌（六首）",
            "作者": "高启",
            "内容": "鱼复浦上石累累，恰似侬心无转回。船归莫道上滩恶，自牵百丈取郎来。"
        },
        {
            "标题": "筑城词",
            "作者": "高启",
            "内容": "去年筑城卒，霜压城下骨。今年筑城人，汗洒城下尘。大家举杵莫住手，城高不用官军守。"
        },
        {
            "标题": "擢歌行",
            "作者": "高启",
            "内容": "溶漾汉潭清，搴荷趁浪平。船轻知体弱，簪滑见鬟倾。落日悬江思，浮云结浦情。去从千叶隐，归爱一花迎。吴歈并《子夜》，谁似棹歌声？"
        },
        {
            "标题": "醉仙图",
            "作者": "高启",
            "内容": "酒满长生癭木瓢，花开仙馆宴春宵。飞琼何事坚辞饮，应恐清都误早朝。"
        },
        {
            "标题": "醉仙图",
            "作者": "高启",
            "内容": "酒满长生瘿木瓢，花开仙馆宴春宵。飞琼何事坚辞饮，应恐清都误早朝。"
        },
        {
            "标题": "阳山",
            "作者": "高启",
            "内容": "我登此山巅，不知此山高。但觉群山总在下，坐抚其顶同儿曹。\n又见太湖动我前，汹涌三十万顷烟波涛。长风吹人度层嶂，不用仙翁赤城杖。\n峰回秋碍海鹘飞，日出夜听天鸡唱。中有一泉长不枯，乃是蜿蜒神物之所都。\n老藤阴森洞府黑，树上不敢留栖乌。常年祷雨车，来此投今符。\n灵旗风转白日晦，马鬣一滴沾三吴。岩峦苍苍境多异，樵子寻常不曾至。\n探幽历险未得归，忽听钟来涧西寺。此时望青冥，脱略情尘世。\n白云冉冉足下起，如欲载我升天行。古来名贤尽何有，唯有此山长不朽。\n欲呼明月海上来，照把长生一瓢酒。浮丘醉枕肱，洪崖笑开口。\n天风吹落浩歌声，地上行人尽回首。"
        },
        {
            "标题": "左掖作",
            "作者": "高启",
            "内容": "小殿珠帘散柳丝，东宫初退讲筵时。不材未敢修封事，把笔闲题应教诗。"
        }
    ],
    "对话内容": [
        {
            "Type": "宫廷官场对话",
            "Location": "明朝宫廷，翰林院",
            "Background": "高启作为翰林院国史编修官，正在与同僚讨论《元史》的修订工作。他与姚广孝、朱德润等人探讨史实的准确性，时而举杯共饮，时而吟诵诗文，气氛融洽。",
            "Dialogue": "{\n    角色名:姚广孝 \n    动作:(抚掌而笑，面露兴致)\n    讲话:高兄，今日在此共论《元史》，实乃盛事。然则，关于张士诚之事，是否应重新审视其在历史上的定位？我等之所以修史，非但为记载，更在于还原真相，令后世知晓。倘若随意抹去其功过，岂非对历史的不公？我认为应谨慎对待其事，须知历史的每一笔皆关乎后人之鉴。\n}\n\n{\n    角色名:高启 \n    动作:(微微点头，沉思片刻)\n    讲话:广孝所言极是，历史修订之事，确实需得慎重。张士诚虽为乱贼，然其在元末明初之际，确也有其一番作为。吾辈若仅以个人之感情而抹去其历史地位，岂不是对历史的不负责？我以为，修史者应当以史为鉴，明辨是非，公正而客观地记录其事。只有如此，才能让后世子孙在历史的教训中有所借鉴，方能不负此一生所求。而且，吾等之修史，亦是承载着对先贤的敬意，岂能草率而为？\n}"
        },
        {
            "Type": "诗词戏剧对话",
            "Location": "长洲，樱花树下",
            "Background": "高启与好友周砥相约游玩，二人在樱花树下吟诗作对，周砥念出一首送别诗，高启则应和以诗，表达对友谊的珍视与对时光流逝的感慨。",
            "Dialogue": "{\n    角色名:周砥 \n    动作:(微笑，抚摸樱花树枝)\n    讲话:高兄，今日樱花盛开，正是游玩的好时节。听闻你最近有新作，如何，愿不愿意吟诵一首以示分享？我心中常想，诗词虽无形，然其情感却可触动人心，正如这樱花，虽短暂，却能在瞬间绽放出无尽的美丽。若能吟唱几句，岂不是将我们的友谊与诗情共融于此花下？\n}\n\n{\n    角色名:高启 \n    动作:(轻轻一笑，走近周砥)\n    讲话:周兄所言极是，樱花虽短，却承载着无尽的情思。既然你提及我的新作，吾便以此花为题，作一首小诗以报你之厚爱。樱花盛开，短暂如人之生命，然就如你所言，其绚丽常令人铭记。我今欲吟：“樱花一树映春光，飘舞随风似梦长。短暂芳华难久驻，唯留诗句寄心肠。”希望能与周兄共赏此意，愿我二人之友谊，如这樱花般，绽放于每个春日，长存于心间。\n}"
        },
        {
            "Type": "书信交流",
            "Location": "高启的书房",
            "Background": "高启写信给陈汝秩，表达对他新著的赞赏，并附上自己的诗作，希望能在文坛上共同进步。信中提及彼此的相识与往日游玩时的欢声笑语。",
            "Dialogue": "{\n    角色名:陈汝秩 \n    动作:(仔细阅读信件，面带微笑)\n    讲话:高兄，久未收到书信，今朝读见你的来信，实在是令人欣喜。你所提及的诗作，确实让我心生向往。近来我亦有几篇新作，若有机会，盼能与你相约，共同探讨诗文之道。俗世纷扰，唯有在诗中，方能找到些许慰藉。高兄在文坛上声名显赫，若能同舟共济，相信必能再造辉煌。\n}\n\n{\n    角色名:高启 \n    动作:(提笔凝思，神情专注)\n    讲话:汝秩兄，收到你的信，倍感亲切。你在文坛上的造诣我早有所闻，常常希望能与兄切磋。在这浮华尘世中，唯有诗文能让我们心灵得到一丝慰藉。近来我所作之诗，皆是对往昔的追忆与对未来的期盼。若能与兄共赏，定能激荡出更加动人的诗篇。愿我们的友谊如同这书信般，穿越千里，永不相忘。\n}"
        },
        {
            "Type": "家庭市井对话",
            "Location": "苏州的集市",
            "Background": "高启在集市上买菜，偶遇邻居。两人闲聊，谈论最近的诗会和家中琐事，邻居赞美高启的诗才，而高启则谦虚回应，表示自己更喜欢平淡的生活。",
            "Dialogue": "{\n    角色名:邻居 \n    动作:(招手，面带微笑)\n    讲话:高兄，今日在集市上见到你，真是令人开心。最近你可还在忙于诗文的创作？我常听到邻里夸赞你的才华，想必这段时间又有了新的佳作吧？我也在努力种田，盼能与您一起分享生活的点滴，虽是平淡，却也温馨。\n}\n\n{\n    角色名:高启 \n    动作:(微微一笑，点头回应)\n    讲话:邻居兄，你说得是，吾最近确实在忙于诗文的创作。生活虽平淡，但在这市井间，却也能寻得乐趣。闲暇之余，偶尔作诗，与友人切磋，生活便显得丰富多彩。我常想，平淡的生活中，诗文亦是我心灵的一种寄托。若有机会，愿与邻居兄共饮一杯，谈谈生活的琐事与诗文的趣味，何尝不是一种乐事？\n}"
        },
        {
            "Type": "宫廷宴会",
            "Location": "明朝皇宫，宴会厅",
            "Background": "高启受邀参加皇帝的宴会，宴会上他被请上前吟诗，众人赞赏他的才华。高启在酒酣之际，知晓王行与他齐名，感慨时局与人才的珍贵。",
            "Dialogue": "{\n    角色名:皇帝 \n    动作:(微微颔首，听众人吟诵)\n    讲话:高启，今日你来此，正是我心所愿。听闻你在文坛上声名日盛，特请你上前吟诵几句，以增此宴之雅趣。你所作之诗，必能引人入胜，愿你能为我带来欢愉，亦为众臣增添一份美好回忆。此乃盛事，切莫推辞。\n}\n\n{\n    角色名:高启 \n    动作:(拱手致敬，心中激动)\n    讲话:陛下过誉，草民愚以为，诗词之道，原是心之所向，若能表于言语，便是草民之幸。今朝恭敬奉上：“月照江面银波动，风吹柳影入帘中。愿将此情共君赏，醉饮高歌乐未穷。”希望能以此诗，恭祝陛下万岁，愿我朝国运昌盛，人才辈出。\n}"
        },
        {
            "Type": "晚霞山间",
            "Location": "长洲的山顶",
            "Background": "高启在长洲的山顶静坐，思索人生与过往，手中握着笔，写下对故友的怀念与对未来的渴望，偶尔望向远方的云雾，神情恍惚。",
            "Dialogue": "{\n    角色名:高启 \n    动作:(站在山顶，眺望远方)\n    讲话:此时登高望远，心中感慨万千。人生如梦，时光荏苒，转眼已是三十余载。往昔友人相聚，欢声笑语犹在耳边回响，然如今却已各奔东西，难得再相见。此刻山间清风徐来，仿佛带来了往日的记忆，让我不禁想起那些美好的瞬间。希望未来的日子里，能再次与故人相聚，共享这份宁静与美好。\n}"
        },
        {
            "Type": "古庙对话",
            "Location": "岳王庙",
            "Background": "高启在岳王庙祭拜时，遇见一位游人。两人交流对岳飞的崇敬之情，并谈论着当今的时势，游人提及自己对高启诗作的欣赏，高启谦虚回应。",
            "Dialogue": "{\n    角色名:游人 \n    动作:(恭敬施礼，面带敬仰)\n    讲话:高启先生，您在文坛上的成就令我等敬仰，今日在此偶遇，实乃三生三世的缘分。您在岳王庙祭拜之际，能否与我分享一些您对岳飞的看法？我等虽然身处乱世，却渴望能从历史中汲取力量，坚定信念。\n}\n\n{\n    角色名:高启 \n    动作:(微微一笑，沉思片刻)\n    讲话:游子所言极是。岳飞之事，乃是忠义之典范，值得后人铭记。然如今时局复杂，忠义之人难以自保，吾辈应以历史为鉴，明察时势，方能不负此生。愿后辈能以岳飞为楷模，守住心中那份属于正义与勇气的信念，共同为国家的未来而努力。愿游子在此庙中，能感受到岳飞所传达的那份坚定与信仰。\n}"
        },
        {
            "Type": "书院讲学",
            "Location": "苏州的书院",
            "Background": "高启在书院讲学，他为学生们讲解古诗的技巧，期间引用了自己的作品，鼓励学生们要用心去体会诗词的情感与内涵，讲解声情并茂。",
            "Dialogue": "{\n    角色名:学生 \n    动作:(认真聆听，眼中闪烁求知的光芒)\n    讲话:高先生，您讲解的古诗技巧让我受益匪浅，您提到的情感与内涵，实在是让我深有感触。请问，您在创作时如何将这些情感融入到诗中？是否有一些特别的体会与经验，能够分享给我们这些后辈？\n}\n\n{\n    角色名:高启 \n    动作:(微微一笑，放下手中的笔)\n    讲话:学生所问之事，乃是每位诗人创作过程中必经之路。情感之于诗，犹如水之于舟，缺一不可。在创作时，我常常将自己的所见所闻、所感所思化为诗句，力求通过文字传达出那份真挚的情感。每一首诗，背后都藏着我的心灵感悟与生活经历。唯有将心中真实的情感与对生活的细腻观察结合，才能创作出打动人心的诗篇。愿你们在今后的学习中，也能以此为鉴，铭记心中，创作出属于自己的佳作。\n}"
        },
        {
            "Type": "夜宴聚会",
            "Location": "张公子的家中",
            "Background": "高启与友人们在张公子的家中举行夜宴，期间饮酒作乐，张公子提到即将出征，众人纷纷献上祝福，高启则以诗词表达祝愿与思念。",
            "Dialogue": "{\n    角色名:友人 \n    动作:(举杯相邀，面带笑意)\n    讲话:高兄，今日聚会，怎能不饮酒畅谈？听闻你最近的诗作颇有佳评，不妨吟诵一首，与大家共享此乐。我们在这灯下欢饮，何不借此机会，尽情畅聊，忘却那些纷扰的世俗事，来一场心灵的交流呢？\n}\n\n{\n    角色名:高启 \n    动作:(举杯回敬，神情愉悦)\n    讲话:友人所言极是，能与诸位共聚一堂，实在是我之幸事。既然如此，我便献上一首新作：“月明点滴窗前影，灯下欢声共此生。且将杯酒斟满，乐在今宵莫问明。”愿此刻的欢聚，能在心中留存片刻的温暖，让我们在浮华喧嚣的世界中，共同感受这份恬静的快乐。\n}"
        },
        {
            "Type": "山间独游",
            "Location": "长洲的山林",
            "Background": "高启独自游览山林，感受自然的宁静与美好，偶尔停下脚步，观察飞鸟与花草，心中默念着诗句，享受这一刻的宁静与自由。",
            "Dialogue": "{\n    角色名:高启 \n    动作:(在山间静坐，微微闭目)\n    讲话:此刻独自坐在长洲的山林间，听风拂过树梢，心中自有一番宁静。人生如白驹过隙，转瞬即逝。回想往昔，与友人们共游的欢乐时光，仿佛就在昨日，然而时光荏苒，物是人非。自然的宁静与人心的浮躁形成鲜明对比，让我倍感珍惜。今日我愿以此刻静谧为笔，书写心中对友谊的珍重与对未来的憧憬，愿我能在这片山林中，寻找到内心的平静与力量。\n}"
        }
    ]
}