{
    "基本信息": {
        "姓名": "黄佐",
        "性别": "男",
        "出生年份": "1490",
        "死亡年份": "1566",
        "享年": "77",
        "朝代": "明",
        "家庭区分": "未详"
    },
    "亲属关系": [
        "黄佐的祖父是黄瑜",
        "黄佐的曾祖是黄泗",
        "黄佐的祖父是黄瑜",
        "黄佐的父是黄畿",
        "黄佐的母是陈氏(黄佐母)",
        "黄佐的妻子是李氏(黄佐妻)"
    ],
    "其他关系": [
        "黄佐学生为欧大任",
        "黄佐学生为黎民表",
        "黄佐学生为梁有誉",
        "黄佐学生为黎民表",
        "黄佐学生为黎民表",
        "黄佐学生为黎民表",
        "黄佐为屠应埈所著书作序",
        "黄佐书序由屠应埈所作",
        "黄佐弟子为黎民表",
        "黄佐为黎贯作墓志铭",
        "黄佐为王銮作墓志铭",
        "黄佐为何鳌作墓志铭",
        "黄佐为祁敕作墓志铭",
        "黄佐为黄重作墓志铭",
        "黄佐书跋由何良俊所作",
        "黄佐节行为张治所称道",
        "黄佐为吴沉作传",
        "黄佐为张诩作传",
        "黄佐为陈光裕作传",
        "黄佐为丘濬作传",
        "黄佐为曹端作传",
        "黄佐为章懋作传",
        "黄佐为崔铣作传",
        "黄佐为张九韶作传",
        "黄佐为聂铉作传",
        "黄佐为吴琳作传",
        "黄佐为李叔正作传",
        "黄佐为吴祐作传",
        "黄佐为李质作传",
        "黄佐为黎光作传",
        "黄佐为詹同作传",
        "黄佐为朱梦炎作传",
        "黄佐为王度作传",
        "黄佐为师逵作传",
        "黄佐为杨鼎作传",
        "黄佐为陈谔作传",
        "黄佐为周新作传",
        "黄佐为陈敬宗作传",
        "黄佐为邹缉作传",
        "黄佐为王佐作传",
        "黄佐为罗亨信作传",
        "黄佐为张泰作传",
        "黄佐为梁储作传",
        "黄佐为王缜作传",
        "黄佐为薛侃作传",
        "黄佐为薛宗铠作传",
        "黄佐为简祖英作传",
        "黄佐为杜环作传",
        "黄佐为王佐作传",
        "黄佐为王达作传",
        "黄佐为王㒜作传",
        "黄佐为宋琮作传",
        "黄佐为李奎作传",
        "黄佐为李崇光作传",
        "黄佐为李嗣作传",
        "黄佐为李德作传",
        "黄佐为何真作传",
        "黄佐为何淡作传",
        "黄佐为胡爟作传",
        "黄佐为唐舟作传",
        "黄佐为唐亮作传",
        "黄佐为唐胄作传",
        "黄佐为唐豫作传",
        "黄佐为伦文敍作传",
        "黄佐为梁焯作传",
        "黄佐为张度作传",
        "黄佐为张督作传",
        "黄佐为陈政作传",
        "黄佐为陈敬作传",
        "黄佐为陈锡作传",
        "黄佐为陈骐作传",
        "黄佐为彭通作传",
        "黄佐为彭森作传",
        "黄佐为黄衷作传",
        "黄佐为黄哲作传",
        "黄佐为董恬作传",
        "黄佐为廖谨作传",
        "黄佐为翟溥福作传",
        "黄佐为郑敬作传",
        "黄佐为邓林作传",
        "黄佐为黎贞作传",
        "黄佐为刘宗弼作传",
        "黄佐为卢祥作传",
        "黄佐为穆孔晖作传",
        "黄佐为钟芳作传",
        "黄佐为严禄作传",
        "黄佐临别得到霍韬所作赠言(送别诗、序)",
        "黄佐临别得到湛若水所作赠言(送别诗、序)",
        "黄佐家谱由吕柟作序",
        "黄佐为刘节作神道碑",
        "黄佐为丰熙作墓表",
        "黄佐为陆粲作墓表",
        "黄佐为陈绍作墓表",
        "黄佐为林钟作墓表",
        "黄佐为陶鲁作行状",
        "黄佐为曹琚作行状",
        "黄佐被致书由薛应旗",
        "黄佐被致书由张岳",
        "黄佐收到薛应旗的答书",
        "黄佐称道吴晋之政绩"
    ],
    "入仕信息": [
        {
            "入仕方式": "科举: 进士(笼统)",
            "入仕年份": "1521",
            "入仕年龄": "32"
        },
        {
            "入仕方式": "科举: 乡贡举人",
            "入仕年份": "未详",
            "入仕年龄": "未详"
        },
        {
            "入仕方式": "学校: 生员(庠生)",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "一",
            "别名类型": "行第"
        },
        {
            "别名": "才伯",
            "别名类型": "未详"
        },
        {
            "别名": "才伯",
            "别名类型": "字"
        },
        {
            "别名": "文裕",
            "别名类型": "未详"
        },
        {
            "别名": "文裕",
            "别名类型": "谥号"
        },
        {
            "别名": "材伯",
            "别名类型": "字"
        },
        {
            "别名": "泰泉",
            "别名类型": "未详"
        },
        {
            "别名": "泰泉",
            "别名类型": "室名、别号"
        },
        {
            "别名": "泰泉先生",
            "别名类型": "室名、别号"
        }
    ],
    "任职信息": [],
    "地理信息": [
        {
            "地名": "香山",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "香山",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "香山",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "香山",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "香山",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "香山",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "香山",
            "地址类型": "户籍地",
            "开始年份": "未详",
            "结束年份": "未详"
        },
        {
            "地名": "香山",
            "地址类型": "户籍地",
            "开始年份": "未详",
            "结束年份": "未详"
        },
        {
            "地名": "香山",
            "地址类型": "户籍地",
            "开始年份": "未详",
            "结束年份": "未详"
        },
        {
            "地名": "香山",
            "地址类型": "户籍地",
            "开始年份": "未详",
            "结束年份": "未详"
        },
        {
            "地名": "香山",
            "地址类型": "户籍地",
            "开始年份": "未详",
            "结束年份": "未详"
        },
        {
            "地名": "香山",
            "地址类型": "户籍地",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "翰林记",
            "著述年份": "1549",
            "著述角色": "未详"
        },
        {
            "著述名称": "泰泉集",
            "著述年份": "1549",
            "著述角色": "未详"
        },
        {
            "著述名称": "小学古训一卷",
            "著述年份": "未详",
            "著述角色": "撰著者"
        }
    ],
    "社会区分": [
        "[为官者：文]"
    ],
    "机构情况": [],
    "经历事件信息": [],
    "财富情况": [],
    "个人简介": [
        "（1490—1566）明广东香山人，字才伯，号泰泉。正德十六年进士，选庶吉士，授编修。出为江西提学佥事，旋改督广西学校。弃官归养，久之起右春坊右谕德，擢侍读学士，掌南京翰林院事。与大学士夏言论河套事不合，寻罢归，日与诸生论道。学从程、朱为宗，学者称泰泉先生。所著《乐典》，自谓泄造化之秘。卒，赠礼部右侍郎，谥文裕。 ► 黄佐的诗文(473篇)"
    ],
    "诗词文章内容": [
        {
            "标题": "琴操三首 其二 荆山操",
            "作者": "黄佐",
            "内容": "我徂荆山，历彼林与丘。大道坦坦，我行夷犹。丘则有貉，林则有麻。\n我采我猎，供我后裳与裘。匪裘裳也，则无寒暑诒我忧。\n嗟我后圣矣，国谁与预谋猗。"
        },
        {
            "标题": "琴操三首 其一 玄云操",
            "作者": "黄佐",
            "内容": "油油玄云，蔽日之光。有昏者椓，持天之纲。禺原膴膴，可耕以粟。\n驷马高车，无我囊三木。若虞设罗，色斯駴而。彼巢于幕，于嗟殆而。"
        },
        {
            "标题": "内阁前迎春花开有述",
            "作者": "黄佐",
            "内容": "春丛照眼见轻黄，玉署裁诗觉兴长。唐苑错教催羯鼓，汉宫徒自斗仙装。\n龙池日转才分色，凤阁风来细认香。何事偏承天泽早，结根元自五云傍。"
        },
        {
            "标题": "双井梧桐小景",
            "作者": "黄佐",
            "内容": "凤鸟久不至，鲁叟悲道穷。谁从双井上，手自种梧桐。"
        },
        {
            "标题": "仰云堂二首为林上舍志复 其一",
            "作者": "黄佐",
            "内容": "小小茅斋傍樾开，壶山流影入书台。翠涛摇动清风起，疑是云庄逸老来。"
        },
        {
            "标题": "送乡同年廖大尹任之临武",
            "作者": "黄佐",
            "内容": "积雨逢初霁，怀归此送行。武江随潦净，秀石与云横。\n舄化双凫远，琴随一鹤清。唐羌为宰日，汉道正休明。"
        },
        {
            "标题": "梦中见落梅作",
            "作者": "黄佐",
            "内容": "汉宫词赋须黄金，长门久忆孤凤吟。美人半面倚修竹，含愁听我绿绮琴。\n琴心遥遥极寥廓，开轩忽见梅花落。谁能娇额更涂黄，澹扫蛾眉益倾国。\n低回飘泊悄无言，翠袖慰藉香犹温。长空不逐鸟飞没，交影自对参横昏。\n千林万壑尽琼玖，袅袅南枝拂南斗。飙车万里催冰轮，綮戟横斜满窗牖。\n江南处处覆白蘋，雪片入帘妆锦茵。垂杨抽丝织烟缕，网住白日成青春。\n青春白日天长好，人比梅花却难老。阿娇金屋亦何为，可惜轻尘栖弱草。"
        },
        {
            "标题": "腊后登谪仙楼",
            "作者": "黄佐",
            "内容": "任城城南楼突兀，雪花飞后梅花出。云里朔冰如白虹，东风旦夕来披拂。\n金龟换酒忆当年，鼙鼓几曾惊醉眠。夜郎回望长安日，济水不到峨眉天。\n鉴湖鲸月亦安在，但见黄河入沧海。我来大笑歌阳春，洪波渺渺开龙鳞。"
        },
        {
            "标题": "玄堂八景为罗大参题 其七 村头翠竹",
            "作者": "黄佐",
            "内容": "徙倚村头望，翠竹干云霄。欲截凤凰管，凭谁叶虞韶。"
        },
        {
            "标题": "琴操三首 其三 菊泉操",
            "作者": "黄佐",
            "内容": "菊之株挺挺兮，匪则有柯兮。泉之源庞庞兮，匪则有沱兮。\n柯维其那，沱维其波，我啸以歌兮。虽有胾肉，于以餐我菊兮。\n虽有甘醴，于以酌我泉水兮。匪菊之馨，匪泉之清，我忧如酲兮。"
        },
        {
            "标题": "飞龙引阅中秘书作",
            "作者": "黄佐",
            "内容": "飞龙开治朝，承宇何翘翘。轻烟冒朱阁，玉除依庆霄。\n基命会文执，提剑驱天骄。燕台定吴鼎，奎光明斗杓。\n羽陵启方策，鲁壁闻英韶。遗编溢金匮，稽古师帝尧。\n渊源浚翠川，腾跃昂碧寥。缥缃今寂蔑，神悟畴与昭。\n白驹乐场藿，伊人正逍遥。"
        },
        {
            "标题": "江南弄七首 其五 采菱曲",
            "作者": "黄佐",
            "内容": "钿花匐叶浮香雾。兰桨桂楫摇江步。采菱声合流云度。\n流云度，和风吹。振罗袂，行相随。"
        },
        {
            "标题": "江南弄七首 其三 采莲曲",
            "作者": "黄佐",
            "内容": "青娥翠楫行彩舟。莲花未绽含娇羞。颦眉聚黛扬清讴。\n扬清讴，度修渚。炫明妆，澹容与。"
        },
        {
            "标题": "吊许大夫文",
            "作者": "黄佐",
            "内容": "闵大夫之偭辰兮，扣斧铋而商歌。心愲结以涕洟兮，何仓浪之幽遐。\n纷既邅回而树伐兮，身胡邈乎王家。羌劲杓乎妖藩兮，卒离身而速化。\n呜呼恫哉兮，大夫之纯贞。世途氛霾兮，翳雒棠以为明。\n驱鸡斯以守闾兮，乘狶獒而驾衡。絷长离而笯之兮，鬼车奰奰而昼鸣。\n谓钩吻为饴兮，谓膻湩为馨。犠尊弃于溷澖兮，衷庞凉以为荣。\n长门幽摈夫南威兮，登砻廉于曾城。主伊皋以庖偪兮，偕来革而迅征。\n于嗟梦梦兮，惟荃之故。扣阶苔绣兮，泥秽遵夫。鸾簬幽痗讳其膏盲兮，拒斥俞跗蹻蹠。\n夹翼于皇舆兮，日怀宝而营富。彼狡童亦何知兮，乃窥觎而干天步。\n朋游光以为侣兮，魌魅集其如林。嘑白徒使血人兮，鸣火狐而肆鸱音。\n辟童触麋而首灰兮，顾宏肆其毒淫。万舻销于一炬兮，程吴濞而卒禽。\n桎拲崩厥角之纷如兮，饫珍谷夫何心。维大夫之介特兮，狡童龈以为仇。\n进欋梳而杖之扶兮，荃又昧夫好逑。倅寸铁之弗持兮，耿忠略其谁谋。\n表丹忱以就兵兮，白日为之匿幽。呜呼凶罦高张兮，凤摧其仪羽。\n神龙失凭兮，乃叽于鼠。巷哭且䁲兮，伤我士女。綵霞蜚兮，玉輤举。\n风萧萧兮，神灵雨。嗟世之知大夫兮，维守死而不移。\n余惟追数夫荃兮，登大夫之匪宜。朝有黯而淮南寝谋兮，寔大夫之优为。\n苟维寄大夫以禦侮兮，又何至勤外部而陈师。既告甸以县磬兮，聊以慰夫行路。\n何大夫之同轨兮，尚或疏逖而齐怒。謇大夫而慭遗兮，固亦遵涂而窘步。\n泊皇穹之纯佑兮，何不改乎此度。嗟佳冶之纬繣兮，稽前修以皆然。\n璠玙有弃而抵鹊兮，堇䔭有采而升筵。董道搆悯以不回兮，视余袂之涟涟。\n魂耿耿其在天兮，亘宛虹之连蜷。墋黩尚其有极兮，永与泰素而周旋。"
        },
        {
            "标题": "燕歌行寿陆宪副",
            "作者": "黄佐",
            "内容": "朔风萧萧越水波，碧洲硉兀云嵯峨。琼轩珠缀临丹阿，玉杯锦席纷绮罗。\n吹竽击筑奏云和，逶迤鸾舞杂凤歌。态妍曲妙体傞傞，微闻芗泽飘芰荷。\n娟娟兰玉连枝柯，银鱼朱绂光荡摩。宾从鞍马金盘陀，摇舷载酒鸣鹳鹅。\n梅花雪落覆绿莎，嘤嘤谷鸟啼松萝。觥筹淩乱星转河，当空璧月扬素蛾。\n豸冠一笑鹤发皤，朱火照耀苍颜酡。千金为寿岂云多，岁岁年年奈乐何。"
        },
        {
            "标题": "短歌行送洪子玉方",
            "作者": "黄佐",
            "内容": "秋露载晞，朔云云飞。盍簪讵几，驾言騑騑。肃彼前旌，奏此和铃。\n风骖翼人，遄如流星。今夕同堂，明发异乡。何以别子，骊歌鸾觞。\n林疏壑清，山空鸟鸣。风吹断蓬，与客徂征。子在在燕，洌洌寒泉。\n挠不可浊，其流为川。子在在浙，寒泉洌洌。思子如濯，中心孔热。\n石田碌碌，逋税斯督。云谁之故，空其杼柚。原则有杉，隰则有蓝。\n糟糠短褐，饥寒所甘。"
        },
        {
            "标题": "江南弄七首 其六 游女曲",
            "作者": "黄佐",
            "内容": "联娟翠翰映玉光。縠衣绣袿嬉江阳。淩波解佩游龙翔。\n游龙翔，闻芗泽。发浩倡，聚行客。"
        },
        {
            "标题": "江南弄七首 其二 龙笛曲",
            "作者": "黄佐",
            "内容": "朱唇掩抑呈妙音。绿水澹荡闻龙吟。长矕远引摇春心。\n摇春心，破春寒。动光风，汎崇兰。"
        },
        {
            "标题": "江南弄七首 其四 凤笙曲",
            "作者": "黄佐",
            "内容": "腾鸾起凤吹参差。幽簧动翮纤指移。珠垂玉振为君施。\n为君施，间歌作。拊秦筝，奏别鹤。"
        },
        {
            "标题": "江南弄七首 其七 朝云曲",
            "作者": "黄佐",
            "内容": "朝云飘忽巫山台。扶光照耀群阴开。瑶姬屏伏阳春来。\n阳春来，散郁滞。祝君王，千万岁。"
        },
        {
            "标题": "铙歌鼓吹曲二十二首 唐尧一章七句 其十九",
            "作者": "黄佐",
            "内容": "务成昭，惟唐尧。钦明秉德群后朝。建礼缦缦歌庆霄。\n屈轶在廷礼不彫。茅茨土阶以逍遥。望云就日谁敢骄。"
        },
        {
            "标题": "奉使鼓吹曲四首 其四 昆明曲",
            "作者": "黄佐",
            "内容": "浩浩昆明池，乃在点苍山阳，旁有罗施故邦。蚁附蝉联，賨僰蛮髳，参错其间。"
        },
        {
            "标题": "奉使鼓吹曲四首 其三 燕山曲",
            "作者": "黄佐",
            "内容": "彼崇崇者燕山，北俯碣石祁连。胡骑啾啾沸天，摧坚仗此佶闲，翩翩霞布星躔。\n冀产俶傥权奇，军"
        },
        {
            "标题": "奉使鼓吹曲四首 其一 关塞曲",
            "作者": "黄佐",
            "内容": "关塞长，关塞长，引弓鸣镝秋草黄。临交河，望金微，风吹沙作浮云飞。\n诏期门，驰羽书，韦韝索辫辞穹庐。惟职方，贯利同，輶轩駊騀川原中。\n抚长剑，行路难，有何者鸟菀于弁。搏雕虎，接飞猱，登顿濡迹安足劳。\n徵九赋，赉三军，䯀骢父马徕如云。建华眊，遏奔鲸，奏铙旋镯邦国宁。"
        },
        {
            "标题": "铙歌鼓吹曲二十二首 钓竿一章九句 其二十二",
            "作者": "黄佐",
            "内容": "钓竿何珊珊，不如罟网贤。鰋鲤何筛筛，不如鲔与鳣。\n网罟一举获者千。彼鲔与鳣潜深渊。嗟鳣与鲔终弃捐。\n金瓢进御烹小鲜。兜离欢呼寿万年。"
        },
        {
            "标题": "铙歌鼓吹曲二十二首 玄云一章七句 其二十",
            "作者": "黄佐",
            "内容": "玄云油油，北风肃肃。震电晔晔拔大木。雪雹须臾及牛腹。\n驱车随銮走折轴。关弓射天中鸿鹄。酌金叵罗奏蕃曲。"
        },
        {
            "标题": "铙歌鼓吹曲二十二首 伯益一章十句 其二十一",
            "作者": "黄佐",
            "内容": "伯益虞有虞。智周百物，禽用三驱。无为而治永终誉。\n皇帝孔武徒手搏彫虎。去其爪以蹲俯。腓皇于后寔率舞。\n荷皇之勇骇万人。山川宁，鸟兽驯。"
        },
        {
            "标题": "骢马行赠别张侍御归常州省母",
            "作者": "黄佐",
            "内容": "骢马驱河干，饮饯相追攀。骢马驱河干，饮饯相追攀。\n朱汗染月题，玉珂鸣珊珊。驾言将母，千里当何难。\n歌以言之，骢马驱河干。"
        },
        {
            "标题": "江南弄七首 其一 江南弄",
            "作者": "黄佐",
            "内容": "桃花婀娜随轻风。芳颜照灼舒春红。垂手攘袖舞未终。\n舞未终，歌羽衣。行云驻，梁尘飞。"
        },
        {
            "标题": "奉使鼓吹曲四首 其二 汴梁曲",
            "作者": "黄佐",
            "内容": "伊洛亘衿卫，沃野开豫疆。分茅席英彦，信多筹策良。\n抚翼希天池，抗志咏甘棠。控绁兰皋侧，弭盖椒丘阳。\n夙夜无茕嫠，闾阎交相庆。输国有程度，启处安可遑。\n露冕入燕冀，飞鹢浮河漳。扶宫罗绣户，京室何煌煌。\n引领三叹息，牵牛空服箱。"
        },
        {
            "标题": "铙歌鼓吹曲二十二首 君马黄一章十一句 其十",
            "作者": "黄佐",
            "内容": "君马黄，臣马玄。狭斜相逢不敢前。黄马驰，玄马逐。\n后喷沙，前喷玉。副以江许翼两张。翩翩倏如流电光。\n周有穆满今圣皇。君臣布德周万方。"
        },
        {
            "标题": "铙歌鼓吹曲二十二首 圣人出一章十句 其十四",
            "作者": "黄佐",
            "内容": "圣人出，龙翩翩。美人出，以管弦。千旌万骑雄哉纷。\n四家从以部领军。舞剑浮白觞，我镇国。陈秘戏，乐复乐。"
        },
        {
            "标题": "铙歌鼓吹曲二十二首 远如期一章十句 其十七",
            "作者": "黄佐",
            "内容": "远如期，驾马以出门，咫步不可知。林有虺，水有蜮，短狐封狼，肉人以为糜。\n万里吁可悲。有杕之杜乔其枝。皇人寿谷今旋师。"
        },
        {
            "标题": "铙歌鼓吹曲二十二首 石流一章九句 其十八",
            "作者": "黄佐",
            "内容": "石流江怒，乌龙万斛，不可以渡。江怒石流，万斛乌龙，不可以浮。\n神怪隳突卫皇跸。皇潜以跃跃复出。于万斯年保贞吉。"
        },
        {
            "标题": "铙歌鼓吹曲二十二首 雉子班一章十五句 其十三",
            "作者": "黄佐",
            "内容": "雉子班，行可思。雄求山梁雌从之。羽短何繇飞。流宕原泽中，雉子雊以遨。\n翁孺知之，思美其膏。白龙化鱼，罹彼豫且。视子所止，乃非丘隅。\n谓之载之我有车。雉子去，我将安所如。"
        },
        {
            "标题": "铙歌鼓吹曲二十二首 上邪一章六句 其十五",
            "作者": "黄佐",
            "内容": "上邪，下狭山童不可猎。射鼋向江江水竭。愿皇垂拱开明堂。\n铺仁获政和阴阳。千秋万岁长乐康。"
        },
        {
            "标题": "铙歌鼓吹曲二十二首 芳树一章八句 其十一",
            "作者": "黄佐",
            "内容": "芳树生兰池，华叶何芬敷。鸾凤去之栖者乌。唶我西秦氏，家有荡子焉为夫。\n乌乳且哺生有雏。嗟嗟蹇尔胡乃无。帝何尔惜金仆姑。"
        },
        {
            "标题": "铙歌鼓吹曲二十二首 将进酒一章七句 其九",
            "作者": "黄佐",
            "内容": "将进酒，君莫辞。何以侑之虎拨思。荐嘉肴，陈雅诗。\n群桀既剪江无螭。时迈其德隆天基。"
        },
        {
            "标题": "铙歌鼓吹曲二十二首 临高台一章九句 其十六",
            "作者": "黄佐",
            "内容": "临高台，望泗与淮。言采其芑于水涯。谁其殖之感我怀。\n奋戎东南逖以北。无以逸欲临万国。生民何依依我德。\n皇祖在天，敬哉有赫。"
        },
        {
            "标题": "铙歌鼓吹曲二十二首 有所思一章十三句 其十二",
            "作者": "黄佐",
            "内容": "有所思，思我母慈。身上锦裲裆，母身清宁寿以眉。\n日夜要襋之，于今化为缁。嗟我乃多携离。水流东海归何时。\n嗟我会面安可知。晨鸡鸣，鸣不已。东方明星光动地。\n照我驱驰走千里。"
        },
        {
            "标题": "铙歌鼓吹曲二十二首 巫山高一章十三句 其七",
            "作者": "黄佐",
            "内容": "巫山高，高若何。淮水绕之，不可以过。䯀骢文马锦障泥。\n我欲渡之，徘徊而骄嘶。阳台有女居迷楼。爱而不见烟云愁。\n胄有虮虱，户有蛜蝛。嗟我行役，今还归。"
        },
        {
            "标题": "铙歌鼓吹曲二十二首 上陵一章十三句 其八",
            "作者": "黄佐",
            "内容": "上陵以游遨。下津驻旌旄。问君从何来，来从朔方渡淮濠。\n軨猎为君车，驾以赭白马。鼓声琅琅漏初下。手格飞禽血四洒。\n户寐而讹绝行者。宫监盱骇走且僵。玉盘荐食君莫尝。\n当天鸣镝射兔獐。须臾白日出东方。"
        },
        {
            "标题": "铙歌鼓吹曲二十二首 艾如张一章十三句 其三",
            "作者": "黄佐",
            "内容": "艾如张，罗毕以罗。雀飞避旃将谁何。雀以飞，罗罹之。\n钲镯何以为，嗟将问谁。又何以为，嗟此者谁。卿道不，鼓绝声。\n白云上天，日月其明。"
        },
        {
            "标题": "铙歌鼓吹曲二十二首 思悲翁一章十句 其二",
            "作者": "黄佐",
            "内容": "思悲翁，枭子雄。美人梦翁也，从天以来下。悲翁之来，神灵雨。\n子朝以飞，暮何于处。猗嗟嗟，松柏萧萧泰陵树。"
        },
        {
            "标题": "铙歌鼓吹曲二十二首 拥离一章七句 其五",
            "作者": "黄佐",
            "内容": "拥离在朱巷。珂马避之谁者往。前有宫殿詄荡荡。\n箭火飞，从天门。道傍讴者野游盘。万年行乐谁不欢。"
        },
        {
            "标题": "铙歌鼓吹曲二十二首 战城南一章十二句 其六",
            "作者": "黄佐",
            "内容": "战城南，分战疆。运握奇，陈八方。铠甲纷员衷土黄。\n龙江之水洪汤汤。马得饮之，人不敢尝。馘囚乡晨解其缚。\n犒以钱刀，暮用为乐。愿为忠臣死报国。"
        },
        {
            "标题": "铙歌鼓吹曲二十二首 上之回一章十四句 其四",
            "作者": "黄佐",
            "内容": "上之回，大驱马。汗沾野草，百里赭。行以北，美人从，不驾舍。\n行以南，美人泣，不旋驾。左平虏，右写奕。豫章率服，威武谁与敌。"
        },
        {
            "标题": "潞河晓发",
            "作者": "黄佐",
            "内容": "楼前淼淼潮平，陌上萧萧马鸣。孤月徘徊芳渚，五云缭绕神京。"
        },
        {
            "标题": "文渊阁登望嘉靖乙酉",
            "作者": "黄佐",
            "内容": "八柱高檠远汉，四檐长纳明霞。渺渺碧山云树，重重紫禁烟花。"
        },
        {
            "标题": "谷雨燕坐偶成",
            "作者": "黄佐",
            "内容": "檐前当树阑珊，竹外鸣鸠往还。隐几只销香篆，蔷薇开遍东山。"
        },
        {
            "标题": "梦中朔风诗三章",
            "作者": "黄佐",
            "内容": "朔风萧萧，庭绿葳蕤。百鸟拚飞，栖宿相随。君子亲民，安宅在兹。\n彼蠢不譓，扰敚何为。"
        },
        {
            "标题": "渔父词",
            "作者": "黄佐",
            "内容": "迟日桃花浦上，轻风杨柳矶边。鼓枻一声欸乃，中流遥见湘烟。"
        },
        {
            "标题": "招颂补遗九首 其三 浚畎浍",
            "作者": "黄佐",
            "内容": "禹决九川，以距四海。距川伊何，浚兹畎浍。肇河积石，江岷汉嶓。\n济淮入海，渭洛惟河。其鱼发发，孔庶且有。既汕于梁，亦获于笱。\n播奏庶艰，登彼丘陵。懋迁有无，化居是营。"
        },
        {
            "标题": "招颂补遗九首 其五 锡玄圭",
            "作者": "黄佐",
            "内容": "禹锡玄圭，告厥成功。万邦作乂，四海会同。庶土交正，底慎财赋。\n厥贡厥篚，厥包载路。金石盐絺，丝枲织皮。羽毛齿革，纳锡元龟。\n球琳琅玕，玄纁玑组。弼成五服，以修六府。"
        },
        {
            "标题": "招颂补遗九首 其六 建皇极",
            "作者": "黄佐",
            "内容": "建皇之极，六府孔修。厥动惟时，昭受天休。帝迪厥德，光天之下。\n海隅苍生，永得我所。凡今黎献，共惟帝臣。百工俊乂，乃歌卿云。\n卿云烂兮，纠缦缦兮。日月光华，旦复旦兮。"
        },
        {
            "标题": "招颂补遗九首 其八 明明二终",
            "作者": "黄佐",
            "内容": "明明帝命，八风修通。地平天成，万世之功。天下攘攘，为利斯往。\n诏尔和钧，与而嘉量。天下熙熙，为利斯来。同维审度，以莫不宜。\n蟠龙贲信，蛟鱼踊跃。草木萌生，蜚征咸若。"
        },
        {
            "标题": "招颂补遗九首 其七 明明一终",
            "作者": "黄佐",
            "内容": "明明尚天，烂然星陈。日月光华，弘于一人。日月有常，星辰有行。\n四时顺经，万姓允诚。于予论乐，配天之灵。迁于贤圣，莫不咸听。\n鼚乎鼓之，轩乎舞之。精华以竭，褰裳去之。"
        },
        {
            "标题": "招颂补遗九首 其九 明明三终",
            "作者": "黄佐",
            "内容": "明明天常，永保尔极。不识不知，顺帝之则。日出而作，日入而息。\n耕田凿井，以饮以食。帝何力哉，亶惟不康。垂衣鼓琴，轸我困穷。\n南风薰兮，解民之愠兮。南风时兮，阜民之财兮。"
        },
        {
            "标题": "招颂补遗九首 其四 立烝民",
            "作者": "黄佐",
            "内容": "生生有开，烝民乃立。后稷播嘉种，下土斯啬。白壤黑坟，赤埴青黎。\n亦有黄垆，广斥涂泥。耕彼南亩，离离蕃茂。何铫何耜，载耨稂莠。\n乃迎猫虎，奏我笙庸。以乐我先啬，惟禹斯崇。"
        },
        {
            "标题": "春日游郑氏庄",
            "作者": "黄佐",
            "内容": "寒食园林载酒，暖风帘幕啼莺。高阁一回欹枕，小楼何处吹笙。"
        },
        {
            "标题": "宫桑闻北郊亲蚕赋 其一",
            "作者": "黄佐",
            "内容": "有菀宫桑，遵彼郊场。其叶扬扬，仓庚载鸣。扤扤条肄，乃集乃翔。"
        },
        {
            "标题": "梧凤朝阳三章",
            "作者": "黄佐",
            "内容": "维梧有凤，鸣于朝阳。言翔于天，其音锵锵。明哲君子，御此南疆。\n维皇眷之，晋锡孔昌。"
        },
        {
            "标题": "双节旌门诗",
            "作者": "黄佐",
            "内容": "明昭我皇，敬跻圣神。允文允武，无竞惟人。拔奇夷难，迈德振民。\n丕展彝叙，上明下亲。懿此双节，伯姒叔娣。姒固称贤，娣以子贵。\n教子伊何，敦诗说礼。出入乌台，表表伟伟。猗惟萧公，进思尽忠。\n巡彼粤西，有奋元戎。定姜卜征，馘夫之雄。百战奇法，奏此肤功。\n复巡东粤，崇我文教。表章先儒，是式是效。孟母励学，永言克孝。\n绍衣德言，犹织之懋。惟皇允武，公则诘之。匪母之教，征则匪宜。\n惟皇允文，公则崇之。匪母之教，又孰可师。文武彝德，既曰母教。\n贞节昭宣，无德不报。皇锡德音，旌门有诰。为世作程，于赫斯耀。"
        },
        {
            "标题": "孟冬亲享礼成有述",
            "作者": "黄佐",
            "内容": "天眷有明，全付寰宇。苍精洞照，黄垆孔膴。三极荐馨，百祇协矩。\n列圣受之，灵承于旅。御历执符，率循伦序。皇帝睿圣，克配舜禹。\n河澄献瑞，虹流烛渚。龙飞虎变，奋迹南楚。躬发人文，志蕴神武。\n亲以孝崇，民以仁煦。望日就云，有睎匪"
        },
        {
            "标题": "招颂补遗九首 其二 刊山木",
            "作者": "黄佐",
            "内容": "下民昏垫，哀此无告。禹乘四载，随山刊木。吕梁太岳，底柱析城。\n于恒于华，于荆于衡。乃畋于山，乃牧于谷。乃渔乃佃，于渊于陆。\n我胼我胝，我思阻饥。奏庶鲜食，惟下民之宜。"
        },
        {
            "标题": "平潮夷雅十一章",
            "作者": "黄佐",
            "内容": "于赫皇命，征彼潮夷。显允张公，秉钺孔宜。黄旗旆旆，爰董我师。\n有鞑有狼，如虎如螭。"
        },
        {
            "标题": "翩翩者鹤贺吴子重闱荣寿三首 其三",
            "作者": "黄佐",
            "内容": "翩翩者鹤，鸣于菀林。其子和之，载好其音。念我重华，龙光是临。\n天子万寿，言慰我心。有鹤翩翩，鸣于菀柳。其子从之，亦翯其首。\n念我重华，锡此黄耇。言慰我心，天子万寿。"
        },
        {
            "标题": "宫桑闻北郊亲蚕赋 其二",
            "作者": "黄佐",
            "内容": "有菀宫桑，遵彼郊曲。其叶维沃，以筐以簇。以躬杼柚，用成我服。"
        },
        {
            "标题": "宫桑闻北郊亲蚕赋 其三",
            "作者": "黄佐",
            "内容": "毋曰我私，黼裳卷衣。爰响爰禋，既襄既宜。父母攸诒，云胡勿思。"
        },
        {
            "标题": "招颂补遗九首 其一 治洪水",
            "作者": "黄佐",
            "内容": "洪水滔天，浩浩方割。怀山襄陵，帝咨四岳。禹作司空，惟荒度土功。\n暨益秉烈火，山泽乃通。有鸟高飞，鸣且哺矣。呱呱者子，不皇顾矣。\n龙门辟兮，播为九河。崇禹之功兮，万世是何。"
        },
        {
            "标题": "南雄返棹集陶句二首 其一",
            "作者": "黄佐",
            "内容": "行行循归路，靡靡秋已夕。遥遥望白云，露凄暄风息。\n一形似有制，万花相寻绎。江山岂不险，自古叹行役。\n息驾归閒居，梅柳夹门植。曲肱岂伤冲，披褐欣自得。\n时还读我书，弱子戏我侧。提壶接宾侣，抗言谈在昔。\n林园无俗情，云鹤有奇翼。孰敢慕甘肥，素襟不可易。"
        },
        {
            "标题": "彼尔有棠五章章四句黄钟清宫",
            "作者": "黄佐",
            "内容": "彼尔有棠，敷贲于稷。焞焞輶车，迈如弗克。"
        },
        {
            "标题": "翕云三章章八句黄钟清宫",
            "作者": "黄佐",
            "内容": "油油翕云，维龙之朋。君子来思，球瑟和鸣。和鸣鼓庸，篚帛既共。\n式愉式诲，君子攸躬。"
        },
        {
            "标题": "草堂招汤处士民悦饮集杜句",
            "作者": "黄佐",
            "内容": "君不见韝上鹰，万里寒江只一日。焉能作堂上燕，可怜处处巢居室。\n大夫垂名动万年，会是排风有毛质。天意冲寒欲放梅，江上徒逢袁绍杯。\n酒阑击剑蛟龙吼，山根鳣鲔随云雷。男儿生无所成头皓白，我能拔尔仰塞磊落之奇才。\n速宜相就饮一斗，丝管啁啾空翠来，如何不饮令心哀。"
        },
        {
            "标题": "驱马五章章五句黄钟清宫",
            "作者": "黄佐",
            "内容": "驱马滔滔，遵彼林皋。匪游以遨，将命靡竣，我心忉忉。"
        },
        {
            "标题": "草堂夜饯陈两江大尹集杜句",
            "作者": "黄佐",
            "内容": "琴瑟几杖柴门幽，独立缥缈之飞楼。青眼高歌望吾子，不减昔时陈太丘。\n夜如何其初促膝，岁云莫矣增离忧。百壶且试开怀抱，一躯交态何悠悠。\n漂零已是沧浪客，每语见许文章伯。人生交契无老少，酒酣耳热忘头白。\n济世宜引英俊人，大贤为政即多闻。邦人思之比父母，世上儿子徒纷纷。\n近闻下诏喧都邑，青春复随冠冕入。神倾意豁真佳士，会是排风有毛质。\n扬眉结义黄金台，客行岁晚尤相催。牙樯捩柂青楼远，鲸鱼跋浪沧溟开。\n君不见犬戎锁甲闻丹极，费心姑息是一役。三城守边却可图，独使至尊忧社稷。\n君不见蓬莱宫阙对南山，齐纨鲁缟车班班。高马达官厌酒肉，岂可久坐王侯间。\n吾为子起歌都护，白沙翠竹江村暮。杜鹃不来猿狖寒，潜龙无声老蛟怒。\n百年世事不胜悲，比屋豪华固难数。文章有神交有道，富贵何如草头露。\n衣冠是日朝天子，秦城楼阁烟花里。香飘合殿春风转，蛱蝶飞来黄鹂语。\n致君尧舜付公等，各使苍生有环堵。会送夔龙集凤池，万岁千秋奉明主。"
        },
        {
            "标题": "东流江水篇",
            "作者": "黄佐",
            "内容": "东流江水西飞燕，只愿无事长相见。咫尺应须论万里，可惜刻漏随更箭。\n忆献三赋蓬莱宫，声价欻然来向东。喜得与子长夜语，意匠惨澹经营中。\n年年至日长为客，目脂面药随恩泽。此时与子空归来，鸿飞冥冥日月白。\n孤城西北起高楼，伐木丁丁山更幽。青鞋布袜从此始，长歌短咏还相酬。\n钟鼎山林各天性，后来况接才华盛。青眼高歌望吾子，苍苔浊酒林中静。\n冬至阳生春又来，亦知穷愁安在哉。江上被花恼不彻，安得健步移远梅。\n梅花欲开不自觉，细推物理须行乐。玉垒浮云变古今，瑶台侍臣已冥寞。\n君不见周南太史公，凡今谁是出群雄。词源倒流三峡水，胡为见羁虞罗中。\n君不见西蜀杜陵老，多才依旧成潦倒。且尽清尊恋物华，不知明月为谁好。\n高视乾坤又可愁，尊前还有锦缠头。缘云清切歌声上，多暇日陪骢马游。\n紫衣将炙绯衣走，饔人受鱼校人手。忆昨邀欢乐更无，此曲秖应天上有。\n箫鼓哀吟感鬼神，回风飒飒吹沙尘。合欢却笑千年事，白水青山空复春。"
        },
        {
            "标题": "南雄返棹集陶句二首 其二",
            "作者": "黄佐",
            "内容": "形迹滞江山，僶俛四十年。天地长不没，聊且凭化迁。\n荣华诚足贵，于我若浮烟。即日弃其官，守拙归园田。\n白日掩荆扉，药石有馀闲。啸傲东轩下，徘徊丘垄间。\n青松夹路生，纷纷飞鸟还。人道每如兹，此行谁使然。\n世俗久相欺，任真无所先。何必升华嵩，一盼周九天。"
        },
        {
            "标题": "少城篇赠别三洲李子",
            "作者": "黄佐",
            "内容": "东望少城花满烟，忆君诵诗神凛然。君有长才不贫贱，李白斗酒诗百篇。\n朝回君是同客舍，垂鞭亸鞚淩紫陌。感君意气无所惜，南寻禹穴见李白。\n君今幸未成老翁，忆献三赋蓬莱宫。汉官威仪重昭洗，迥立阊阖生长风。\n况复得之名誉早，歌辞自作风格老。但觉高歌有鬼神，不知明月为谁好。\n我有新诗何处吟，鸣鸠乳燕青春深。窃攀屈宋宜方驾，颇学阴何苦用心。\n即事非今亦非古，反锁衡门守环堵。唯见群鸥日日来，留连戏蝶时时舞。\n柴门杂树向千株，种杏仙家近白榆。玄圃沧洲莽空阔，金支翠旗光有无。\n似闻昨者赤松子，揽环结佩相终始。江深竹静两三家，云白山青万馀里。\n黄金台贮俊贤多，几时回首一高歌。宴筵曾语苏季子，勋业终归马伏波。\n知君未爱春湖色，且将款曲终今夕。人生几何春已夏，此心炯炯君应识。\n似君须向古人求，宿昔一逢无此流。炯如一段清水出万壑，万壑东逝无停留。\n南有龙兮在山湫，听曲低昂如有求。时俗造次那得致，如今岂无腰袅与骅骝。\n君不见蛟之横，出清泚。青冥却垂翅，迢迢隔河水。\n君莫笑，骥之子，皮乾剥落杂泥滓。走过掣电倾城知，万岁持之护天子，英雄有时亦如此。"
        },
        {
            "标题": "集杜句题彩凤云龙卷送方公子行",
            "作者": "黄佐",
            "内容": "君不见陇山萧索秋云高，山巅朱凤鸣嗷嗷。侧身长顾求其曹，万古云霄一羽毛。\n君不见潇湘洞庭虚映空，中有云气从飞龙。天地黤惨忽异色，万斛之舟行若风。\n英雄有时亦如此，揽环结佩相终始。凤臆龙鬐未易识，青眼高歌望吾子。"
        },
        {
            "标题": "秋怀集古句四首 其一",
            "作者": "黄佐",
            "内容": "伤禽恶弦惊，愁人知夜长。辗转不能寐，秋风发微凉。\n美人游不还，容好结中肠。爱至望苦深，何况隔两乡。\n愿飞安得翼，欲济川无梁。丛雁鸣云霄，渥露沾我裳。\n佳期怅何许，仰见明月光。"
        },
        {
            "标题": "招提联句同林见素何燕泉赋",
            "作者": "黄佐",
            "内容": "散步逢招提，借榻共盘礴。祇园峙双树，玉署来孤鹤。\n藻镜湛清渊，贯城明碧落。三人坐未行，六籍文可博。\n孔壁开心传，汉庭重经学。活水浚源头，禅流嘲注脚。\n度世创虹桥，谈空抗鳌阁。鸣磬诵涅槃，传灯恣谈谑。\n扫除忘自身，解脱问谁缚。削发逃君亲，布金入囊橐。\n姚师遗影堂，靖难建荣国。往事如浮云，彼髡竟冥漠。\n携尊且尽欢，列俎纷参错。浩浩襟期同，亹亹指趣各。\n花朝药始齐，鸟弄歌仍作。兰烟袅篆猊，松露惊栖鹊。\n聊成石鼎联，匪赴旃檀约。老梦在沧洲，荩怀效葵藿。\n披衣起翱翔，振缨望寥廓。浅霞绮尚明，返照丹犹烁。\n尘劳倏已消，兴喻殊可托。初月出碧山，咏归得真乐。"
        },
        {
            "标题": "秋怀集古句四首 其三",
            "作者": "黄佐",
            "内容": "挥杯劝孤影，孤影中自恻。浊酒且自陶，为君长叹息。\n青苔依空墙，芳尘凝瑶席。感叹何时平，含情弄柔瑟。\n遗响飞青天，青天何历历。云霞妆夕霏，回风吹四壁。\n君怀良不开，冰玉徒贞白。"
        },
        {
            "标题": "游海珠寺二首 其二",
            "作者": "黄佐",
            "内容": "步屧响金鳌，江灵讶太豪。四围云境界，万顷烟波涛。\n雁外日光阔，鸥边天宇高。蛟龙助诗兴，翻雨上蘅皋。"
        },
        {
            "标题": "幽居洞",
            "作者": "黄佐",
            "内容": "珞珞郑太玉，编茅此幽居。使隐逐羽客，鹤来聆道书。\n密竹海日照，幽花松露濡。彼美逍遥子，抟扶安所如。"
        },
        {
            "标题": "秋怀集古句四首 其四",
            "作者": "黄佐",
            "内容": "冰玉徒贞白，江湖迥且深。秋菊有佳色，寒蝉无馀音。\n感物忧不歇，隔我浮与沉。人生有离合，孰为劳寸心。\n濯足万里流，长啸高山岑。大哉乾坤内，视古犹视今。"
        },
        {
            "标题": "栖霞春游见怀次吴自湖韵",
            "作者": "黄佐",
            "内容": "栖霞展瑶席，飞盖淩矞云。虹涧溯清濑，鹤台飘紫氛。\n风和鸟语合，日丽江烟分。自笑匪逋客，山庭休勒文。"
        },
        {
            "标题": "东台歌寿赵宪副",
            "作者": "黄佐",
            "内容": "世有俊人兮宅东台，仰青山之硉矹兮，俯碧江之萦回。\n前陆离而后潏湟兮，左赤熛而右含雷。茏茸晻霭不可以径度兮，但见烛龙向晓照耀从天来。\n乾端坤倪，豁然中开。八荒万象，献奇呈瑰。倏霞舒兮星布，随吾毫素之剪裁。\n爰贻我以生绡，歆挥洒之夐绝。元气淋漓，太虚寥泬。\n焕乎焱起，霍尔云谲。弦水调于松涛，镜冰轮于萝月。\n沧波激兮闻佩环，翟寒森兮竦毛发。玩琼芳兮岁不歇，夫奚病于鸣鴂。\n兰为衣兮绯作裳，登柏台兮循薇堂。脱尘埃兮同溟涬，嗟世之溷浊兮迷否臧。\n墨以为明，狐以为苍，卫鹤乘轩，楚优擅场。外凤麟而内鸮獍兮，圣脂韦而神孔方。\n颜阖何苦而凿坯以蜚遁，曼倩何誇而索米以昂藏。\n吾诚不能学二子矫亢滑稽以哗俗兮，邻泰初以翱翔。\n宅东台兮望东海，见桃实兮阅千霜。"
        },
        {
            "标题": "秋怀集古句四首 其二",
            "作者": "黄佐",
            "内容": "仰见明月光，星河曙耿耿。迢迢牵牛星，荡荡空中景。\n织女处其东，复与云路永。无情尚有归，令人发深省。\n何以慰我愁，挥杯劝孤影。"
        },
        {
            "标题": "游海珠寺二首 其一",
            "作者": "黄佐",
            "内容": "上上凭虚亭，东风南浦生。入窗洞吟目，两岸蜚啸声。\n天空白浪迥，日近青霞明。放怀莺燕外，一壶宜醉倾。"
        },
        {
            "标题": "梦作渔樵歌",
            "作者": "黄佐",
            "内容": "越王台上树满烟，粤王台下鱼满渊。樵斧劈却萝茑缠，渔网撒向江中天。\n渔问樵，负薪赪尔肩。樵问渔，得鱼腥尔船，不如登台同坐眠。\n划然长啸振碧落，满前花竹风翩翩。君不见骑鲸跋马向川陆，太白少陵何碌碌。\n酒兴平生未曾足，徒有诗歌盈卷轴。且烹小鲜炊朴樕，如渑之酒倾千斛。\n醉呼明月入花竹，嫦娥更奏霓裳曲。"
        },
        {
            "标题": "九日粤山登高醉中尽用五微韵成歌题曰将进酒",
            "作者": "黄佐",
            "内容": "将进酒，歌镂衣。举玉爵，停金鞿。凤琯龙笙，硕人其颀。\n于以解忧，式饮庶几。莼羹鲈脍纷哉馡，蟹黄初溢凫翠肥。\n促膝劝君君莫违。君不见朝始晖，夕转霏，鲁阳戈在谁能挥。\n嗟尔乌兔，胡为逐逐环我岩上扉。童时种柳今十围，钓游旧迹遍天地，想像徒依稀。\n幸无风萧萧，雨祈祈。三秋虽云杪，九月犹芳菲。有翩者鸟，嘤鸣相依。\n盍簪实难，知音亦稀。相逢不为乐，他时梦寐怀容辉。\n粲粲黄花，盈盈翠微。肃肃命驾，采采忘归。仰见云间翼，不入虞罗机。\n安能摧眉折腰谒朱门，趋琐闱。疏钟动，明星稀。\n酌复酌，酒行如翔翚。不醉明月将笑我，窥帘帏。羊肠世路艰且巍。\n犊有妃，妃呼狶。狐以为苍，当誉反讥。龌龊蓬茅丛，啼络纬，腾伊蝛。\n此中髑髅，昔曾牙绯。谷量牛马，尘积珠玑。僮奴策骖焱騑騑，薰天势倏成露晞。\n纵能化鹤去千载，华表谁真逢令威。南溟徙鹍鹏，西北荒蕨薇。\n商颜绝萝径，渭曲空渔矶。古来豪圣今尽非，徒劳营魄聆音徽，穷经何用编绝韦。\n我且濯明河而振缨，翳扶光以乐饥。吐情向君君莫笑以诽。\n醉来长啸粤山上，浮云直北连燕畿。山中多木，矗矗如旗。\n其下流水，活活清于沂。粤王一去古台在，惟有飘飘霜叶飞。"
        },
        {
            "标题": "放歌行赠祁惟允",
            "作者": "黄佐",
            "内容": "粤王古台结衡宇，八月芙蓉映霜渚。饶州太守来举觞，潜虬跃波听人语。\n我何以语君，曲肱之外多浮云。把玩自怡悦，岂必追随鸿鹭群。\n君何以语我，春阳所施何不可。蓬弧志四海，岂必赤墀与青琐。\n眼中离合今十年，世涛呼汹胡为然。丹枫叶脱白榆暮，明发粤台怀婺川。\n婺川本是施罗国，笑谢双旌入莲幕。石阡在昔登方岳，渊源况是承家学。\n鹏徙何曾同燕雀，且尽醁醽为君酌。君不见，市上沽，何处无。\n生计转大心易粗，清讴不复闻当垆。"
        },
        {
            "标题": "罗浮酥醪观",
            "作者": "黄佐",
            "内容": "安期生，饮天浆。醉后一嘘噏，水露化作酥醪香。飙骖陵羽已飞去，玄丘漠漠雪茫茫。\n葛洪得丹砂，炼向安期家。河车转运随日华，丹城亦得觞九霞。\n天端比翼不可见，碧涧菖蒲开紫花。"
        },
        {
            "标题": "白崖歌为同年刘太仆清甫",
            "作者": "黄佐",
            "内容": "吾闻白水之崖高硉矹，飞流若虹兮奔遄而飘忽。\n上有千章古木笼葱概云日，下有万亩嘉禾绮绣开原隰。\n崖之人兮扬休修嫭美无匹。精能练要以寒栖兮，缭青凿翠以为室。\n星裾月佩兮乘长离，乃是卯金之子钟英翼轸而秀出。\n遵鸟道兮莓苔，波龙鳞兮沿洄。杳溟回极兮不可以径入，扶光照耀兮芝栭药房砑然而中开。\n玩潺湲兮乐饥，挹空明兮浮杯。初错落兮珠玑，俄皎镜兮琼瑰。\n击玉甒兮安歌，忽鹥鹭兮飞来。挥碧寥而淩倒景兮，恍积雪之皑皑。\n苍烟横兮紫霞举，虎豹吟风兮猿猱啸雨，君胡为兮远嚣环而结宇。\n投苍胡以抵鹊兮，关繁弱而禦鼠。鸣玉鸾以骋天路兮，孰与抱美璞而块处。\n佩长剑兮遐征，造亨衢兮容与。万岁千秋兮，骖飞龙而扈明主。"
        },
        {
            "标题": "送刘行人灿",
            "作者": "黄佐",
            "内容": "进春酒，陈雅诗。惠而好我纷来思，何以酌之金屈卮。\n江汉滔滔东以驰，皇帝万寿隆天基。日重光，海重润。\n前星从帝出虖震，皇华原隰电如迅。黎元欢欣走相问，丝纶一日周百郡。\n公之来，金鞍玉节从燕台。公之去，祥云瑞霭停荆树。\n彩衣晔晔升华堂，兰阶蕙幄交辉光。麟蒲荐以缥玉浆，曲裾长袂鸿鹄翔。\n介尔眉寿天地长。公之翁，黄金横带廌绣红。公之姥，鱼轩珠翟锦为黼。\n鹍弦凤吹参鸣鼍，举青玉案赓尔歌，君臣协德玉烛和。\n麟趾螽斯仁且多，舜日尧年柰乐何。"
        },
        {
            "标题": "放歌行送吴古原日者",
            "作者": "黄佐",
            "内容": "君不见昆仑拔地接太仪，黄河映天悬九丝。趋来人世弄苍碧，琐琐青囊空尔为。\n古原双眼烟如斗，缮写堪舆不停手。登临叱吒生风雷，青鸟啼烟白猿走。\n有时问道小西湖，曾谓尔为磊落之奇夫。采芳看竹往往得深趣，范数只有新安吴。\n我倚层云观海日，元气茫茫浩呼吸。扣关来伴泰泉游，黄鹤成行翠蛟立。\n鞠歌胡然归去来，如渑之酒为尔倾千杯。他年若有罗浮梦，应见万树梅花开。"
        },
        {
            "标题": "忆昔行送黎惟敬北上",
            "作者": "黄佐",
            "内容": "瑶琴锦瑟且莫鸣，听我长歌忆昔行。忆昔游何所，乃在白玉京。\n玉京十二楼五城，红云紫雾开泰清。窈窕穿花循左掖，辉煌随炬入承明。\n承明儤直持彤管，翠釜黄封赐常满。含毫应诏龙颜近，刻烛裁诗虬漏短。\n殿东谁领玉堂宾，鹤发麟袍聪俊人。壮猷入告风云曙，绝域驰书草木春。\n日长休沐随冠冕，迤逦南宫三籞苑。杨柳阴森阁绣弧，芙蓉销落违彤辇。\n琼华岛上烟景多，拾翠图黄泛月波。金鳌玉蝀两迢递，广寒藻殿中嵯峨。\n只今天地方清谧，郊畤园亭大工毕。宫中夜协承云奏，陵上时闻吉日出。\n桂馆琪林紫禁重，曲晨芝盖驾斑龙。榣山已见流虹瑞，丰草长沾湛露浓。\n金台佳气葱葱起，槐市轩车若流水。揭日回天又一时，献赋赓歌溢人耳。\n蜃海龙州罢战征，鹤岑鸥渚庆隆平。笑剪薜萝开野酌，当筵意气推黎生。\n颇闻宵旰求材用，十年回首华胥梦。干吕青云满越台，摽霞秀色连韶洞。\n越台韶洞镇鲸涛，万里飞帆何所劳。春来跂尔丹霄信，五色云中振凤毛。"
        },
        {
            "标题": "题扇为许松皋太宰",
            "作者": "黄佐",
            "内容": "佐也江海人，颇得操舟趣。操舟良不难，沿洄莫匆遽。\n蛟龙跋浪会有时，握柁持维亦何虑。云白天青信所如，山鸟江鸥任来去。\n对此凝心神，旧游似相遇。苍厓硉矹波蹴空，虬木偃蹇生长风。\n水花云叶竞光彩，白日下照成青铜。摊书偶坐者谁子，棹影袅入虚明中。\n六鳌息欻吸，万象开冲融。掀蓬自有适，乘流安可穷。\n君不见，济川舟楫商岩始，握而操之吾掌尔。波涛不动清风起，涉世匡时亦如此。"
        },
        {
            "标题": "咏竹分得临字",
            "作者": "黄佐",
            "内容": "忆昔葛陂之龙匿山阴，朅来珠海为瑶林。我知神物固莫测，尔与天地皆无心。\n淩冬载酒为尔来登临，击节浩歌怀古今。渭川长竿在何处，淇园万矢空销沉。\n王侯事业龌龊犹蹄涔，况乃奔走随朝簪。尔虽无言洞我臆，琅然答以清泠音。\n须臾万壑缥缈皆龙吟，耳热谓是羲皇琴。翠光零乱日挂树，清影娜袅天横参。\n是时鹤台仙客同高寻，琼杯绮席依萧森。尊前对此万苍玉，床头何惜千黄金。\n紫箫吹凤直上层碧岑，俯视淑气闻疏砧。天寒袖薄暮相倚，山川黄落那能禁。\n嗟尔磊落不受烟霜侵，岁晚相看同素襟。他年傥逐风雷去，万里沧溟空自深。"
        },
        {
            "标题": "艾如张一章十三句",
            "作者": "黄佐",
            "内容": "艾如张罗，毕以罗雀。飞避旃，将谁何？雀以飞罗，罹之钲镯。何以为嗟，将问谁？又何以为嗟？此者谁卿，道不鼓绝声。白云上天，日月其明。"
        },
        {
            "标题": "秋穫喜晴",
            "作者": "黄佐",
            "内容": "农事初成乐事繁。即看云水接平原。巾车道上黄迷垄，社鼓声中绿满尊。\n十里断霞明雁鹜，半林斜照散鸡豚。丰年有愿缘忧国，击壤今闻到处村。"
        },
        {
            "标题": "咏耳目齿三首次顾东桥韵 其一",
            "作者": "黄佐",
            "内容": "何事生毫忽在兹，逢人多笑却成痴。歌传白雪辞师旷，听入高山让子期。\n日暖不闻莺睍睆，风鸣惟觉叶低垂。而今我幸聪犹在，国事边声总要知。"
        },
        {
            "标题": "新秋登玄览台分韵得峰字",
            "作者": "黄佐",
            "内容": "高台临万峰，陆海开芙蓉。玩弄忘日夕，凉翠生心胸。\n载酒步云壑，豪客纷来从。是时秋序肃，天空雁嗈嗈。\n萝月挂霜镜，枫江驰玉龙。醉来藉瑶草，舄外闻烟钟。\n振衣划然啸，鸾声落长松。悬知千载后，怀吾霞上踪。"
        },
        {
            "标题": "北风篇赠文衡山待诏",
            "作者": "黄佐",
            "内容": "轻阴漠漠飞朔鸿，雪崖冰柱连烟空。银蒦入夜照瑶瑟，坐拥青绫闻北风。北风浩浩吹南极，飞蓬满天堪叹息。铜龙错落误昏晓，朱凤威垂失颜色。骚骚屑屑断复连，据梧细听寒不眠。鲲鹏变化抟碧落，虎兕叫啸愁苍烟。有时悠扬入寥廓，妙韵奇音相间作。碧梧翠竹竞竽籁，汉女胡姬合弦索。又如鲛室鸣杼机，万灵汹涌乘潮归。老蛟怒挟片云立，海水潇潇皆倒飞。吾闻风自土囊起，摇荡青蘋千万里。兰台词客谩雌雄，大块何心乃如此。忆昨与君同燕娱，琼帘绣幕围彤炉。坐中酬劝不知暮，门外寒威何处无。出门势欲卷平地，幽栖咫尺何由至。褰衣似怯寒浪涌，刮面不数锥刀利。归来大笑行路难，岂知跬步成关山。百年鼎鼎贵行乐，何用跋涉摧心颜。君今未得扬帆去，归梦飘萧满烟雾。浩歌一曲江南春，北风吹落三花树。"
        },
        {
            "标题": "衢村书屋三首为范宪副题 其一",
            "作者": "黄佐",
            "内容": "天衢何坦坦，乃在东瓯阳。和风荡原隰，戴胜鸣高桑。\n课耕有馀闲，击缶歌慨慷。世途方好径，而我循其常。\n车马带倾覆，贫贱起膏粱。不见陵陂麦，千载同感伤。"
        },
        {
            "标题": "送熊北原",
            "作者": "黄佐",
            "内容": "宝马萧萧不动尘，文旌奕奕出江津。直言自昔推青琐，殊锡于今侍紫宸。\n南国甘棠歌异日，北堂萱草颂长春。台端亦有栖乌树，重见天边雨露新。"
        },
        {
            "标题": "碧梧丹凤图为黎侍御一卿题",
            "作者": "黄佐",
            "内容": "凤兮凤兮，尔来当何时？知尔之德万古长不衰，不然上天纵尔九苞羽，安用毰毸为？君不见桃虫当日飞为雕，脊令原上啼鸱鸮。舄几几，音哓哓，室家恐为阴雨漂。偃禾风定杲日出，冈上碧梧寒不凋。尔于此时来，和鸣叶箫《韶》。成王优游君奭喜，卷阿为尔歌且谣。凤兮凤兮，披图对尔起三叹，久矣不梦周公旦。咸阳宫前多枳棘，何用屑屑悲秦汉。"
        },
        {
            "标题": "张秋崖寺宴上赠张公仪郎中",
            "作者": "黄佐",
            "内容": "菀菀河畔柳，倚棹闻嘤鸣。亭亭崖上寺，宾筵招友生。\n窈窕历龙象，逍遥登化城。俯见牵百丈，始知高不倾。\n彩旃杂云日，叠鼓流风霆。缓带话畴昔，挥觥坐前荣。\n嗟君江海客，宰邑歌清平。种桃古冈州，至今霞锦明。\n一为苍水使，禹绩今天成。笑予类青鸟，回翔两蓬瀛。\n历览淮济间，鲸湫联凤京。北辰与南斗，入望何盈盈。\n矫首与君别，恍然淩玉清。"
        },
        {
            "标题": "紫云观易台为薛吏部题",
            "作者": "黄佐",
            "内容": "鸣鹤振远皋，潜龙耀灵渊。懿彼庐山曲，栖兹高蹈贤。\n紫云结兰若，孤峰霭炉烟。筑台躆幽胜，迎风概中天。\n侁侁衾佩集，琐琐圭符捐。观易研众妙，洗心由浩然。\n开轩丹巘入，承宇青霞连。编韦会至赜，舍瑟成真筌。\n虽生姬孔后，已悟羲皇前。汇征谢嘉遁，道以时屡迁。\n垂光虹蜺上，永怀丘壑年。"
        },
        {
            "标题": "丙申元日",
            "作者": "黄佐",
            "内容": "阳吹朝来动远空，九重春与万方同。金盘北望思承露，玉琯东回验相风。\n日月催人双鹤鬓，江湖容我一渔翁。十年旧梦成追忆，曾侍朱衣紫殿中。"
        },
        {
            "标题": "采莲歌五首 其五",
            "作者": "黄佐",
            "内容": "芭蕉叶卷久无舒，江口月明多鲤鱼。要得鲤鱼寄消息，鲤鱼长在石岩居。"
        },
        {
            "标题": "采莲歌五首 其四",
            "作者": "黄佐",
            "内容": "隔花相见两徘徊，荡桨低头笑不来。双栖白鹭忽惊起，遥见浮萍一道开。"
        },
        {
            "标题": "采莲歌五首 其二",
            "作者": "黄佐",
            "内容": "江南江北机杼多，谁家儿女不停梭。笑渠不似蜘蛛巧，能向虚空织网罗。"
        },
        {
            "标题": "采莲歌五首 其一",
            "作者": "黄佐",
            "内容": "灵湘郁水粤王都，五层飞楼天下无。江上行人莫回首，木绵花开啼鹧鸪。"
        },
        {
            "标题": "采莲歌五首 其三",
            "作者": "黄佐",
            "内容": "清远峡连黄木湾，采莲来往不为难。青山亦有飞来日，何事萧郎未见还。"
        },
        {
            "标题": "苍梧言归口号",
            "作者": "黄佐",
            "内容": "十载行囊一素琴，寥寥天地几知音。渊明已有归来赋，和靖初无禄养心。\n北郭晚田堪白酒，东篱秋菊尽黄金。扁舟一去随明月，回望苍梧空绿阴。"
        },
        {
            "标题": "腊月立春感怀次梁南皋韵三首 其二",
            "作者": "黄佐",
            "内容": "粤城歌吹晓纷纷，隐几萧条实饱闻。生菜又从年里见，彩花曾向御前分。\n有情北雁随迟日，无赖西郊自密云。最羡梁鸿诗律好，五噫何事怅离群。"
        },
        {
            "标题": "草堂夜坐有怀梁南皋用韵集杜二首 其一",
            "作者": "黄佐",
            "内容": "琴瑟几杖柴门幽，请公一来开我愁。夜如何其初促膝，岁云莫矣增离忧。\n飘零已是沧浪客，角壮翻同麋鹿游。走觅南邻爱酒伴，江花未尽会江楼。"
        },
        {
            "标题": "草堂夜坐四首 其二",
            "作者": "黄佐",
            "内容": "越台舒啸罢，燕树去人遥。寓目成今古，冥心谢市朝。\n枝间乌鸟乐，陇上白云飘。萧洒不知晚，空江自落潮。"
        },
        {
            "标题": "草堂夜坐四首 其四",
            "作者": "黄佐",
            "内容": "云卧开丹牖，瑶天四望通。虞弦徒解阜，楚客谩雌雄。\n万壑收虚籁，千林息断蓬。何当秋色里，一叶咏梧桐。"
        },
        {
            "标题": "草堂夜坐有怀梁南皋用韵集杜二首 其二",
            "作者": "黄佐",
            "内容": "东流之外西日微，羲和叠送将安归。江中淘河嚇飞燕，天上浮云如白衣。\n即事非今亦非古，暂时相赏莫相违。因知贫病人须弃，独立苍茫自咏诗。"
        },
        {
            "标题": "草堂夜坐四首 其三",
            "作者": "黄佐",
            "内容": "性僻群鱼鸟，家贫足蕨薇。偶寻瑶草去，时共暮樵归。\n野色入河汉，钟声连翠微。云鹏有奇翼，不为稻粱飞。"
        },
        {
            "标题": "草堂夜坐四首 其一",
            "作者": "黄佐",
            "内容": "浪迹少城偎，衡茅向水开。闭门青嶂合，卷幔白鸥来。\n地僻清虚洞，天高玄览台。坐闻松籁起，竟夕思悠哉。"
        },
        {
            "标题": "谷日陈茶山少参席上赋",
            "作者": "黄佐",
            "内容": "谷日过从喜，薇垣礼数稀。杯深花共劝，坐久月同归。\n南海楼船静，东吴粳稻肥。使君能化俗，未许问渔矶。"
        },
        {
            "标题": "凯歌词十首 其二",
            "作者": "黄佐",
            "内容": "从官鹄立侍牙樯，中贵蝉联进玉觞。百万貔貅齐喝采，载歌常武贺君王。"
        },
        {
            "标题": "秋日宴凤来亭呈同游符陈二使君",
            "作者": "黄佐",
            "内容": "危亭开宴逼秋穹，五马同游一马骢。岐路即看千里近，劝酬真觉四愁空。\n楚山北向青如簇，肄水南来曲似虹。笑指九成台上凤，来仪应在碧梧中。"
        },
        {
            "标题": "寿陈虚白炼师",
            "作者": "黄佐",
            "内容": "飙台羽客宴星坛，四座罡风六月寒。绛节曾随苍水佩，玄田应结紫金丹。\n瑶池月冷飞青鸟，珠树云深驻彩鸾。知尔蓬瀛多浪迹，摩挲铜狄待谁看。"
        },
        {
            "标题": "天开图画亭",
            "作者": "黄佐",
            "内容": "突兀茅斋跨石台，玉杯瑶席倚云开。天边湘色褰帷入，地底漓江逐马来。\n北极自勤瞻阙梦，西山谁有济时才。侧身天地酣歌里，鸿雁冥冥首重回。"
        },
        {
            "标题": "黄翰检招饮醉归口占",
            "作者": "黄佐",
            "内容": "汉宫春意入残年，蔼蔼群芳集绮筵。白雪秖闻天上曲，青娥遥忆月中仙。\n觥船转觉南溟动，象纬回看北极悬。折柳落梅听不尽，艳阳真在五云边。"
        },
        {
            "标题": "次方士表大尹韵",
            "作者": "黄佐",
            "内容": "深深松竹护池台，春日柴门为子开。携鹤草堂惭大隐，僇狐沙县羡高材。\n香山九老追前会，南极诸星接上台。僻地更烦双舄到，小舟长送百壶来。"
        },
        {
            "标题": "院中同龙湖少湖二学士赏红莲 其一",
            "作者": "黄佐",
            "内容": "池上芙蓉开渐多，日长金马独来过。人怜紫袖随彫辇，帝遣明妆出绛河。\n燕树日高犹浥露，楚台风静欲淩波。倾筐只在深宫里，未采芳馨奈尔何。"
        },
        {
            "标题": "莲亭奉南渭王宴中作",
            "作者": "黄佐",
            "内容": "菟园启瑶构，灵沼竞芳鲜。莲花何晔晔，莲叶何田田。\n耀魄泛空波，神飙起中天。馨香入襟袖，把酒心茫然。\n懿此出深滓，素质虚以圆。本无枝与蔓，何惧外物牵。\n缅怀君子德，冥心入冲玄。嘉宾从南来，浩倡协虞弦。\n闾阎一以阜，民愠从兹捐。徽音彻穹垕，清欢眇云烟。\n思为双飞鹤，接翅浮漪涟。"
        },
        {
            "标题": "粤洲塘前丝瓜除架有感",
            "作者": "黄佐",
            "内容": "回塘瓜架蔓交垂，嗟尔无知却有知。临水升高如赴约，向阳腾茂亦逢时。\n开花缦缦黄成绮，结实累累翠作丝。野鸟下窥惊袅娜，游鱼潜伏跃涟漪。\n春时把钓供诗兴，夏昼乘凉对酒卮。万籁响沉龙自舞，九皋遮遍鹤来迟。\n山河影动烟霏合，天地恩深雨露滋。味入庖厨常有赖，功收结构更无私。\n退藏直待根芽长，摇落方随岁序移。环复化机寒事里，满前松竹共心期。"
        },
        {
            "标题": "莫春朝陵西游次张石川韵十首 其四",
            "作者": "黄佐",
            "内容": "天寿山前云出虹，玉泉长在柳阴中。五风十雨多禾黍，野老开来说孝宗。"
        },
        {
            "标题": "莫春朝陵西游次张石川韵十首 其七",
            "作者": "黄佐",
            "内容": "紫翠南头楼殿开，燕门王气亦雄哉。中兴此日经营力，重见诗人咏子来。"
        },
        {
            "标题": "莫春朝陵西游次张石川韵十首 其十",
            "作者": "黄佐",
            "内容": "宫前唱礼鼓钟急，马上发行星斗稀。咏向风林真自得，莫春疑是舞雩归。"
        },
        {
            "标题": "莫春朝陵西游次张石川韵十首 其八",
            "作者": "黄佐",
            "内容": "缓辔微吟鸟亦歌，沙河迟日水增波。为飏圣教光千古，还与寰区保太和。"
        },
        {
            "标题": "莫春朝陵西游次张石川韵十首 其五",
            "作者": "黄佐",
            "内容": "山陵重构集戎机，旧日明楼燕自飞。琬琰已教金作砺，松楸还见翠成围。"
        },
        {
            "标题": "莫春朝陵西游次张石川韵十首 其九",
            "作者": "黄佐",
            "内容": "西湖闻道泛龙舟，紫盖黄旗照碧流。奎藻万年华宇宙，矢歌何日复来游。"
        },
        {
            "标题": "莫春朝陵西游次张石川韵十首 其六",
            "作者": "黄佐",
            "内容": "青袍白马泰陵行，十五年前路惯经。一诵君诗一惆怅，几回赓和几回停。"
        },
        {
            "标题": "春郊感兴",
            "作者": "黄佐",
            "内容": "升彼青门墟，绵绵生之瓜。策马者谁子，容辉闲且都。\n扬镳不相顾，我且芸荷锄。但使固根蒂，宁无以为家。\n姚冶人所羡，沉冥道为徒。漂摇不可食，叹息林中花。"
        },
        {
            "标题": "登衡岳值风雾至绝顶忽霁感灵贶赋二十韵",
            "作者": "黄佐",
            "内容": "炎德殿南戒，玄功协北祇。大哉祝融祀，邈矣陶唐时。\n锡民溥鸿泽，翊国隆骏基。明明翼轸列，滔滔江汉驰。\n屹柱立乾栋，连络亘地维。衣带萦三湘，婴孺抚九疑。\n攒峰锁苍雾，标岚横彩霓。青玉固葱茜，朱陵亦葳蕤。\n兹山擅雄峻，伊予嗜灵奇。停舻谐夙愿，彯节随所之。\n仰探丹凤穴，俯见玄豹崖。冥濛苦氛祲，窈窕多路岐。\n皎镜雪方积，虚壑风何悲。岂知淩绝巘，及此娱晴曦。\n歘吸朅灵景，混茫开太仪。烟霭散林薄，云光溢川坻。\n平崖少延伫，穷发皆可窥。振衣望郢甸，披云辨京圻。\n如彼朝阳鸟，跂尔梧桐枝。整翮自兹去，翱翔本无期。"
        },
        {
            "标题": "春日遣兴",
            "作者": "黄佐",
            "内容": "风雨初收花满城，青门乔木啭流莺。草坡瓜瓞无人见，谁谙偷閒学邵平。"
        },
        {
            "标题": "京邸春日思家",
            "作者": "黄佐",
            "内容": "金市乘羊路，铜街试马群。夜吟低霁月，春梦断浮云。\n上巳兰英会，新年柏叶醺。斑衣今未拂，休寄锦回文。"
        },
        {
            "标题": "春夜曲为边将妇作",
            "作者": "黄佐",
            "内容": "玉围消尽恨缘君，金剪呵寒减翠裙。照泪悔将菱作镜，织愁羞见锦为文。\n陌头杨柳惊春色，楼上花枝伴夕曛。凤阙几时曾扈辇，龙城何事只从军。\n去年提剑屯秦塞，今岁搴旗驻晋汾。落叶飘摇应可拟，哀笳呜咽岂堪闻。\n交河北向犹旋凯，瀚海南回已策勋。桐井乌啼钟易断，药栏蛩语漏难分。\n情同牛女期想见，影逐鸳鸯愿作群。夜半朔鸿呼梦起，一天凉月沁香云。"
        },
        {
            "标题": "春院试士二首 其二",
            "作者": "黄佐",
            "内容": "冀产多龙骥，荆山饶奇璞。永怀和氏愆，愿骋孙阳目。\n拥衾盘礴裸，秉心向明烛。朝餐青玉案，暮御流黄幄。\n衣缊甘食萍，于焉愧珍谷。谁令钩棘习，回漓见熙穆。\n伟矣欧阳子，千秋仰乔岳。"
        },
        {
            "标题": "春院试士二首 其一",
            "作者": "黄佐",
            "内容": "春院寂以迥，鱼钥何重重。哲匠贲嘉运，海镜开昭融。\n华镫照藻服，虚堂流夜虹。丰膳侑清觞，有集惟俊雄。\n入帷见素月，鸣枝怀绪风。矢心同靖密，坐待虬漏终。\n褰衣拂鞶砺，矫望明河空。协极待群彦，道合时乃雍。\n安得翙翙羽，接翼鸣高桐。"
        },
        {
            "标题": "次日游焦山复和同游刘太守韵",
            "作者": "黄佐",
            "内容": "玉屿淩空迥，金山入望斜。乾坤分砥柱，日月送浮槎。\n鹤冢空烟水，龙宫自雨花。丹枫明远浦，白鸟失晴沙。\n浩劫皆成幻，征途未有涯。所欣陪五马，来此听三车。"
        },
        {
            "标题": "游金山次刘太守士奇韵",
            "作者": "黄佐",
            "内容": "宝地纡玄览，雌途拥梵僧。风烟千里合，江海一桴乘。\n树色依山见，云光带雨升。象溟迷浴景，龙钵变炎蒸。\n望阙频回首，忧时更拂膺。凄凉非楚客，萧瑟问吴绫。"
        },
        {
            "标题": "次韵答廖鸣吾见怀",
            "作者": "黄佐",
            "内容": "北风吹女思悠悠，乘兴难移雪夜舟。建礼昔同鸳鹭序，裁诗今在凤凰楼。\n岸花樯燕催春色，洛水秦山入暮愁。多病可堪回首远，吏情吾已付沧洲。"
        },
        {
            "标题": "次韵答周八崖宪长见怀",
            "作者": "黄佐",
            "内容": "六月芙蓉开绛英，粤池遥带楚湘清。山中麋鹿堪吾友，地上麒麟羡尔行。\n玉殿翠云怀北极，石林红日卧前荣。瑶华忽慰音尘隔，南浦悠悠梦旆旌。"
        },
        {
            "标题": "游甘露寺同刘士奇作",
            "作者": "黄佐",
            "内容": "空香浮动翠巉岩，徙倚珠林驻玉骖。七泽湍声流日夜，六朝山色落东南。\n朱幡向晚情难别，碧院逢秋酒易酣。萧洒不知归路杳，满天竽籁起松杉。"
        },
        {
            "标题": "夏日詹中丞邀游南池适平寇捷至次少陵",
            "作者": "黄佐",
            "内容": "杜老经游处，观澜泛画船。早荷堪宿鹭，夏木未闻蝉。\n尊俎清东土，铙歌彻北天。醉归风籁起，凉思欲披毡。\n沟洫通新径，沙棠易旧船。啭枝惟有鸟，抱叶道无蝉。\n日丽青徐地，云开海岱天。晚来风絮静，回首白铺毡。"
        },
        {
            "标题": "送程太史舜敷二首 其二",
            "作者": "黄佐",
            "内容": "供奉当年紫禁东，扁舟吾已谢鹓鸿。烟花北望开秦苑，江海东流绕汉宫。\n婺郡趋庭双舄远，粤台倾盖一尊同。白头迟尔青冥翼，兴在骊驹感慨中。"
        },
        {
            "标题": "送程太史舜敷二首 其一",
            "作者": "黄佐",
            "内容": "十月露葵青满溪，嘤嘤山鸟向人啼。梯飙直与鸾霄近，步壑回看象纬低。\n池上引杯玄鹤舞，花边多烛紫骝嘶。湘弦一奏清商曲，离思如云暗柳堤。"
        },
        {
            "标题": "骢马行送刘宪伯乔",
            "作者": "黄佐",
            "内容": "骢马驱，何悠悠。月题染朱汗，倏与飞电流。昔驱长安陌，今在粤海陬。\n外台手执天子法，儿能学语皆知刘。翩翩鸣佩觐帝旒，祖筵衣冠盈道周。\n酌金罍，罗玉羞。吹长笛，弹箜篌。莫奏折杨柳，清霜满炎州。"
        },
        {
            "标题": "斋宿和廖鸣吾",
            "作者": "黄佐",
            "内容": "龙池花木锁春阴，静向环中一洗心。隐几绪风传促漏，开帘孤月出遥岑。\n歌翻清庙无疏越，梦入钧天有大音。却忆卜郊虚二载，紫坛今喜翠华临。"
        },
        {
            "标题": "沙洲草堂四首为欧氏题 其二",
            "作者": "黄佐",
            "内容": "风帘冰簟对烟汀，浦口潮回日射星。手种琅玕今长大，江村无数翠云屏。"
        },
        {
            "标题": "飞来寺右林莽中寻达磨石小憩戏作一转语",
            "作者": "黄佐",
            "内容": "淩空飞锡结嶙峋，薝卜香中草自春。鸟度云移今此世，鸿冥天阔我何人。\n羲娥断送千年梦，龙象终成一聚尘。便合拈花发微笑，沧波无语月华新。"
        },
        {
            "标题": "送郑祖禹",
            "作者": "黄佐",
            "内容": "凤毛蔚璀璨，秀出凫溪濆。五色迥然别，百鸟徒成群。\n献岁茂时育，春和厉氛氲。蹠实起丹峤，排虚上青云。\n八风协韶律，九苞焕人文。黄虞讵云远，今逢明圣君。"
        },
        {
            "标题": "梁思伯送瑞香花二株赋此答之",
            "作者": "黄佐",
            "内容": "晓坐前荣噏日华，扣门欣见瑞香花。即移双树依丹桂，何异三珠在绛霞。\n琼蕊遇寒添旖旎，翠蕤随照肯欹斜。蔫然笑对冰霜里，先得春阳向海涯。"
        },
        {
            "标题": "赠别崔后渠少宗伯还金陵",
            "作者": "黄佐",
            "内容": "严霜丽皎日，众芳未云凋。储寀起岩穴，车乘何翘翘。\n君子典三礼，胡然南甸遥。于焉祝万寿，龙光昂紫霄。\n紫霄无谓高，躧步庶其企。大道无谓长，循途会能至。\n排虚弗蹠实，彼乃誇简易。驱马出郊原，晤言同气谊。\n气谊投不早，骖靷驾已先。诣远骋如电，蹇予徒费鞭。\n欣此群龙聚，倏尔归鸿骞。菅蒯匪丝麻，中心效缠绵。"
        },
        {
            "标题": "大藤峡徭老",
            "作者": "黄佐",
            "内容": "大藤勋业使人疑，今日褰帷始见之。每忆韩公成感叹，且令徭老望威仪。\n江山道梗空千里，兵甲屯云又一时。闻道招安成妙算，从前真觉费王师。"
        },
        {
            "标题": "学古为人代赠",
            "作者": "黄佐",
            "内容": "信誓愿偕老，绮筵当夕张。蕙心美无度，兰灯明洞房。\n柔情方日洽，健翮俄风翔。金门邈霄汉，玉音限河梁。\n忧来拊齐瑟，偪侧中自伤。人生有离合，世事安可常。\n妍华化枯槁，会见熙春阳。"
        },
        {
            "标题": "淡交行",
            "作者": "黄佐",
            "内容": "琼楼十二中天起，弱柳崇桃斗青紫。鱼钥初开鹤盖来，平头奴子皆珠履。主人爱客名讴出，象琯鹍弦满人耳。臛蠵脍鲤腾羽觞，文笙黼帐春风里。当筵意气何所如，以漆投胶差可拟。舞罢阳阿花作阵，歌残《子夜》霞成绮。岂知戈戟在谈笑，回看堂上生荆杞。雨云翻覆，噫吁嚱！前有张陈后苏史，君不见君子之交淡如水。"
        },
        {
            "标题": "董学士父母受封",
            "作者": "黄佐",
            "内容": "桂坊秋早竹书成，紫诰貤封荷圣情。天与北门添盛事，人依南斗颂长生。\n碧鸡山下棠阴合，丹凤楼前日色明。笑领龙章齐举案，一麾今觉到蓬瀛。"
        },
        {
            "标题": "赠吴白楼学士展墓归苏州",
            "作者": "黄佐",
            "内容": "云海纵飞鳞，风林戢归翼。委质赞王猷，胡乃怀家食。\n端居揆物理，去住各有适。而我违松楸，感叹靡朝夕。\n肃穆戒徂两，天惠流丹极。扬旌潞河外，税驾昆山侧。\n缇光发芳甸，积雪成春泽。应时须哲匠，因之感行色。\n蒿宫承日耀，扈阁淩天辟。戾矣母优游，皇情轸明德。"
        },
        {
            "标题": "崇德楼怀古八首为彭城马子津赋 其八",
            "作者": "黄佐",
            "内容": "西北望松楸，恻恻怀昊天。昊天有霜露，松楸故依然。\n飘萧麦饭节，寂历墟里烟。衔训励明德，庶几以归全。"
        },
        {
            "标题": "崇德楼怀古八首为彭城马子津赋 其七",
            "作者": "黄佐",
            "内容": "嗟我恭敬心，乃在桑梓阴。谁谓先庐小，广居中自深。\n芝兰满阶戺，四壁书与琴。挺挺白眉杰，修治垂自今。"
        },
        {
            "标题": "登吴山驿楼晓望",
            "作者": "黄佐",
            "内容": "楼外缁尘望不昏，榣山高峙彩云屯。潮声近欲兼溟渤，树色遥应接蓟门。\n桑柘影疏嗟亢旱，芰荷衣薄藉朝暾。凭高倚剑歌回首，家在天南烟水村。"
        },
        {
            "标题": "秋日登镇海楼有作呈同游东庵徐宪副顾小泾刘鱼洲二佥宪",
            "作者": "黄佐",
            "内容": "飞楼镇重溟，凿翠倚太清。翩然彩云上，玉京连五城。\n绮户环日月，丹梯殷雷霆。秋风左右至，松桧皆金声。\n留连紫霞赏，慷慨沧洲盟。俯视几席下，茫茫尽尘缨。\n鳌极莽安在，鲸波浩难平。"
        },
        {
            "标题": "哀竻园亡弟傅保及开儿玄儿瘗处",
            "作者": "黄佐",
            "内容": "琼楼十二秋无声，庞眉书客乘云軿。佩环窅窅不知处，碧鸡啼烟素蟾语。\n人间泪作荆花雨，绷雏伊啮夜台旅。白杨酸风吹草花，锦囊馀春散寰宇。"
        },
        {
            "标题": "丁亥除夕",
            "作者": "黄佐",
            "内容": "旅馆频年过岁除，莱衣今夕乐何如。摇摇蜡炬轻风里，浅浅霞杯细雨馀。\n江海只便鱼入馔，烟霞惟恐鹤传书。等閒又被梅花恼，漏泄春光满敝庐。"
        },
        {
            "标题": "灯夕草堂池中初泛小舟值春雨新霁",
            "作者": "黄佐",
            "内容": "宛在中流渤澥清，淡云疏雨过高城。春风自信牙樯动，新月犹悬双杵鸣。\n休怪儿童延俗客，不劳钟鼓报新晴。未填沟壑惟疏放，江汉风流万古情。"
        },
        {
            "标题": "丁祭早盥偶成",
            "作者": "黄佐",
            "内容": "早盥怀玄圣，逢秋感慨多。砌蛩闻暗室，庭树挂明河。\n紞紞风谯急，丝丝雪鬓皤。乘桴浮海意，千载竟如何。"
        },
        {
            "标题": "草堂酌别刘仙令",
            "作者": "黄佐",
            "内容": "东方之日赤轮囷，照我庭前双树根。仙凫到门化飞舄，神鱼入网开清尊。\n南归暂与山水会，北去莫受风尘昏。玉墀青琐寄消息，夜夜梅花劳梦魂。"
        },
        {
            "标题": "黄龙洞天华宫故址",
            "作者": "黄佐",
            "内容": "危石盘紫霄，幽谷吐白雨。谁为真蛟蜃，架构穷莽楚。\n锄云得翠磶，缅想翚飞宇。甘霖羽盖地，町疃拱礼鼠。\n迢遥秦阿房，天运能几许。况持清海节，么么虫沙土。\n黄龙诧贞符，三芝望霞举。玉马朝洛州，执挺长降侣。\n馁魂久销燐，俎豆忽环堵。万物一指间，独契漆园语。"
        },
        {
            "标题": "罗浮朱明洞缓声歌三首 其一",
            "作者": "黄佐",
            "内容": "朗朗朱光晶，肃肃朱火兵。朱旗化岞崿，蔟叠环朱明。\n耀真肇丹台，飞云概紫清。于景守劫仞，罡风运流铃。\n左摄白元尊，右襟交无英。同归太信根，桃康保黄宁。"
        },
        {
            "标题": "雨中得吕氏读诗记答李三洲四首 其二",
            "作者": "黄佐",
            "内容": "谁传吕氏诗三百，苦忆云间陆士龙。自别青冥今白发，镜湖何处见芙蓉。"
        },
        {
            "标题": "雨中得吕氏读诗记答李三洲四首 其三",
            "作者": "黄佐",
            "内容": "白云飞处忆苍梧，梦入槐亭片月孤。今日帛书才咫尺，杏花春雨卧江湖。"
        },
        {
            "标题": "雨中得吕氏读诗记答李三洲四首 其四",
            "作者": "黄佐",
            "内容": "游丝千尺绊行尘，黄鸟嘤嘤似劝人。尊酒当年同李白，融融风日洛桥春。"
        },
        {
            "标题": "雨中得吕氏读诗记答李三洲四首 其一",
            "作者": "黄佐",
            "内容": "山雨潇潇花蕊红，卷帷呼酒倩谁同。骖鸾一去传消息，多在青罗碧玉中。"
        },
        {
            "标题": "春阴诵杜诗有感",
            "作者": "黄佐",
            "内容": "鸟得春光早，花因日色迟。诵公诗自得，嗟此意谁知。\n隐几瑟绵裌，销愁仗酒卮。风寒氛祲里，灵雨到何时。"
        },
        {
            "标题": "对月二首 其二",
            "作者": "黄佐",
            "内容": "江月初成镜，山城独倚楼。徘徊如伴客，浩荡更随舟。\n陌上清光满，尊前烂漫游。岂知离别后，对尔转添愁。"
        },
        {
            "标题": "对月二首 其一",
            "作者": "黄佐",
            "内容": "旅馆维舟后，江天入望时。兔蟾当北斗，乌鹊绕南枝。\n只恐金波溢，宁教玉漏迟。火云消已尽，真觉近秋期。"
        },
        {
            "标题": "九成台次章提学韵时闻王师发金陵",
            "作者": "黄佐",
            "内容": "睥睨鸦啼向古台，台前斑竹自花开。水通湘浦萦如带，山近苍梧翠作堆。\n嘉乐也知非野合，倦勤何事复南来。鸾舆虎旅传消息，心折江城画角哀。"
        },
        {
            "标题": "春日栖霞庄上放鹤",
            "作者": "黄佐",
            "内容": "双鹤盘三径，飞飞出化城。流云开浩渺，积翠入空明。\n野籁江天合，林芳日夜生。东风吹健羽，好伴玉箫声。"
        },
        {
            "标题": "子夜四时歌八首 其二",
            "作者": "黄佐",
            "内容": "黄鸟双双飞，园林春意早。欢爱绯桃花，侬爱菤葹草。"
        },
        {
            "标题": "月岩",
            "作者": "黄佐",
            "内容": "驱车冒灵雨，月岩访幽奇。引顾穹壤间，见此两郁仪。\n蟾兔耀白日，神工开翠崖。金波互盈朒，玉输中渺瀰。\n消长瞻世变，弦望通天时。广筵得明牧，脱幅忘尘羁。\n葭鸣虚籁起，杯深灵景移。因之发长啸，风生丛桂枝。"
        },
        {
            "标题": "秋日赵信臣席上咏夏菊分得纤字十八韵",
            "作者": "黄佐",
            "内容": "开席来金马，濡毫注玉蟾。萧晨纡胜引，逸兴角精严。\n淅淅风生座，依依日转檐。曲中芳树净，天外绮云纤。\n老干偏宜石，奇姿不避炎。裳蕤黄竞艳，㔩叶翠交尖。\n鳌阙高霞映，鹓池细雨沾。香通缥玉液，清夺水晶盐。\n纫佩哀湘屈，餐英效晋潜。只今营斗粟，徒自拥帷襜。\n世事灯前剑，心期架上签。牖开怀斧扆，隅泣轸闾阎。\n荆璞难为韫，吴刀未试铦。鲸鱼终碧海，鹦鹉亦红甜。\n抱拙蕲天遇，耽幽任俗嫌。空群怜逐骥，知己愿成鹣。\n霜吹俄欺袂，珠光渐近帘。相逢须适意，吾敢赋厌厌。"
        },
        {
            "标题": "十六夜补之席上赏月分韵得水字",
            "作者": "黄佐",
            "内容": "长风吹燕树，月色浩如水。华堂彻明烛，飞轩集同轨。\n金波散窗户，琼筵一何绮。兴随虚籁发，歌逐流云起。\n清辉虽可悦，亏盈自兹始。人事有代谢，况乃幽玄理。\n惟恐秋已深，严霜被兰芷。默坐闻疏砧，孤怀渺千里。"
        },
        {
            "标题": "厓山怀古六首 其三",
            "作者": "黄佐",
            "内容": "云掩西湖王气销，厓山回首紫宸朝。露松似浥朝衣泪，不逐青梧日夜凋。"
        },
        {
            "标题": "恭谒孝陵侧望懿文墓",
            "作者": "黄佐",
            "内容": "紫金积翠镇重泉，绛节扬灵护九玄。五色云车龙渺渺，万行珠树鹤翩翩。\n鼎湖风雨秦淮水，缑岭烟霞句曲天。玉玺一从归冀北，郁葱佳气自年年。"
        },
        {
            "标题": "三江毛尚书致仕归姑苏留别次韵",
            "作者": "黄佐",
            "内容": "笑别鹓行问鹤田，归来林壑故依然。月明震泽秋应早，柳映阊门地亦偏。\n黄阁未曾登扈圣，青山相对更怀贤。东曹此日情何限，目断冥鸿在远天。"
        },
        {
            "标题": "岁暮言志",
            "作者": "黄佐",
            "内容": "华年日婉晚，隐几意不惬。晞古思振缨，抚时泪承睫。\n遥闻逵术中，车马竞驰蹀。金张富熏天，汉貂垂七叶。\n纷纷誇毗群，蹇谔叵容接。守朴道所敦，弥文世方业。\n遗经如不售，已矣事畋猎。"
        },
        {
            "标题": "次韵梁应房园居四首 其二",
            "作者": "黄佐",
            "内容": "揽辔漳南静，弹冠蓟北遥。骅骝归别墅，鹓鹭梦清朝。\n野水疑天咫，秋花忆雪飘。衡门系舟楫，知尔待风潮。"
        },
        {
            "标题": "送龚少参归田三首 其二",
            "作者": "黄佐",
            "内容": "公之往矣南之浦，我之歌矣振林莽，帝车无声烛龙舞。\n昨晴今雨庸讵知，眼前浮云何足数。"
        },
        {
            "标题": "秋日登万岁山不果至琼华岛辽后妆楼而返与张廖二子同赋分韵得登万二字 其一",
            "作者": "黄佐",
            "内容": "玄天临析木，白云出丘陵。皇居阻通轨，神池閟清澄。\n翠峒纡历览，琼楼恣攀登。阳陆日月迥，阴崖雷雨凭。\n雕阑缀碧藓，藻井巢苍鹰。炯戒鉴夷夏，端居思废兴。\n飞狐已迢递，疏龙尚轩腾。宇宙席休运，人神归圣能。\n同游集轩冕，缛仪崇股肱。虹桥架鳌炬，星旗翼鸾乘。\n灵踪固葱茜，秋霜正严凝。抚化惜遐景，览物怀坚冰。\n长啸倚林薮，浩歌望觚棱。虚籁殷珠树，凉飙摇玉绳。\n兹游信有适，谁言殊鴳鹏。"
        },
        {
            "标题": "秋日登万岁山不果至琼华岛辽后妆楼而返与张廖二子同赋分韵得登万二字 其二",
            "作者": "黄佐",
            "内容": "青梧飘素秋，烟霜变昏旦。所忻天地肃，适意山水玩。\n眇默循玉阙，威迟度金涧。长虹浮大川，积翠亘天半。\n瑶甍拂台斗，绮窗瞰云汉。丹梯指遐坂，黄图入英眄。\n凤京环百二，鹏霄翻九万。风起云嵯峨，日耀树淩乱。\n昔闻青娥妆，今见碧草蔓。采莲无缓歌，握兰白遗叹。\n淋池翔王凫，芳洲宿朱雁。蹇予及朋好，羡尔游波间。\n谑浪金门隐，凄其广陵散。扣阍讵有遇，褰裳庶无闷。\n缅怀岩桂业，徘徊岁将晏。"
        },
        {
            "标题": "送龚少参归田三首 其一",
            "作者": "黄佐",
            "内容": "我之田矣东之皋，公之出矣攀倪旄，爱而不见心烦劳。\n停云望久雨声歇，松壑潇潇生夜涛。"
        },
        {
            "标题": "送龚少参归田三首 其三",
            "作者": "黄佐",
            "内容": "衡门反锁春泥深，蔷薇花开明素琴，公之行矣成孤吟。\n十年离合叹岐路，脉脉长江空此心。"
        },
        {
            "标题": "端午张黄门燕集分韵得细字",
            "作者": "黄佐",
            "内容": "张君苍髯如拥戟，起家龙泉重当世。我昔幽栖祇树林，伦郎视我犹兄弟。\n君来奋髯发高论，意气豪雄略文艺。尊前击剑星斗动，月下放歌鸾鹤唳。\n伦郎一去未言返，招隐无人赋丛桂。聚散于今又一时，赤墀青琐多留滞。\n长安咫尺不相见，松筠寂寞门长闭。端午开尊延我曹，宾从过逢得偕诣。\n芳糈清酤溢筵几，艾叶榴花满庭砌。兴酣徙倚前荣下，促膝相欢谈往岁。\n火云消尽暮天碧，空翠时时落巾袂。世事追思尽萍梗，人生那得无根蒂。\n嗟我亦是江湖人，感时历历惭匡济。翠管银罂不可求，细葛香罗谁复制。\n阄诗怀古三叹息，呜呼盛事何由继。燕俗到今传角黍，湘累终古伤兰蕙。\n黄金高台未萧瑟，南薰古殿犹佳丽。盍簪乍可开怀抱，弹冠且莫誇遭际。\n张君爱客不知暑，执热传觞转容裔。酒阑挥手谢君去，纤月当空凯风细。"
        },
        {
            "标题": "桂江秋怀借养斋方伯韵奉寄",
            "作者": "黄佐",
            "内容": "桂江水高三尺强，秋来鸿雁相回翔。鸣桡捩柁亦何意，枫叶芦花俱可伤。\n苍梧望断粤云白，沧浪歌罢湘烟长。会须万里去寥廓，嗟尔罻罗空自张。"
        },
        {
            "标题": "西津图为锦衣赵子凤题",
            "作者": "黄佐",
            "内容": "翡翠楼台接建章，西津流出自天潢。金枢隐映王孙草，玉蝀遥连帝女桑。\n驻辇到今留御气，扣舷何处溯流光。风林一动云涛起，犹似箫声引凤凰。"
        },
        {
            "标题": "湛子宅夜宴和吕子仲木边炉诗",
            "作者": "黄佐",
            "内容": "围炉坐寒夜，嘉宾愕以盱。朱火光吐日，阳和满前除。\n众肴归一器，变化斐然殊。食美且需熟，充实谅由虚。\n妙悟得同志，揽环誓相于。"
        },
        {
            "标题": "彭城怀古",
            "作者": "黄佐",
            "内容": "华发萧萧羁旅情，片帆冲雨过彭城。黄楼此日河声急，赤帝当年剑气横。\n魏阙自生千里草，长陵谁荐一杯羹。歌风台下休回首，惟有寒潮溯水明。"
        },
        {
            "标题": "次潘少承寿七十一韵",
            "作者": "黄佐",
            "内容": "玄览台前闻雅音，滋兰豪唱麟蒲深。玩梅谁谓越山雪，采菊自多疏传金。\n三径烟霞娱白首，九天日月悬丹心。何当一曲解民愠，浩浩南薰吹北林。"
        },
        {
            "标题": "咏志六首",
            "作者": "黄佐",
            "内容": "荒哉阳台梦，无情成匹仇。苟非精神合，淄渑为断流。汉廷富群策，一言相千秋。金石勒盟誓，倏忽婴罪尤。河清尚可俟，汉广不可求。言树谖草花，庶用忘我忧。"
        },
        {
            "标题": "翩翩者鹤贺吴子重闱荣寿三首 其二",
            "作者": "黄佐",
            "内容": "宝日皛皛宣重光。玄冬丹峤瑶草芳。笙鸣瑟作广乐张。\n清歌妙舞回鸣珰。豸冠鹤发庞眉苍。振缨峨弁纷满堂。\n盈阶玉树侑王觞。瑞枣如瓜笑且尝。万岁千秋长乐康。"
        },
        {
            "标题": "舟次韶州奉怀黎韶山用赠行韵",
            "作者": "黄佐",
            "内容": "对酒联舟忽异乡，曲江回望粤山长。九成台上箫韶远，二相楼前草木香。\n春殿独摇苍水佩，秋风偏洒碧荷裳。徘徊家国情何限，云白天青自一方。"
        },
        {
            "标题": "春兴八首 其一",
            "作者": "黄佐",
            "内容": "燕京二月芳草新，天南嗟有未归人。清泉白石入幽梦，紫燕黄鹂鸣好春。\n三殿奔趋连日夕，九衢车马杂风尘。栖迟凤沼浑何事，吟望渔舟独怆神。"
        },
        {
            "标题": "中宿篇游清远峡山寺作",
            "作者": "黄佐",
            "内容": "中宿之山吁壮哉，山巅兰若峥嵘开。两崖夹束怒涛涌，扃钥二曜走万雷。\n林壑苍苍莽交互，北梦南云入回顾。帝子来游不记春，柔橹轻鸥自朝暮。\n我来披翠上上方，忆从萝幌闻妙香。旧游回首十年梦，天风吹我芙蓉裳。\n山僧与话尽茫昧，玉环金锁今何在。半云亭子故依然，谁构曾轩屹相对。\n曲磴盘盘穷眼瀰，眼眵足趼不自知。满前丛竹舞风叶，映水恐是青蛟螭。\n崎岖西转穿茆入，和光洞古烟光湿。烛龙下照开积阴，仰听玄蝉啸风急。\n起来燕坐形神清，鱼鸟嬉恬如有情。忽闻云外暮钟动，殷殷似斗飞泉鸣。\n攀条尚欲搴琼蕊，荷锸还思寻石髓。赏馀兴极且登舻，月出金枢浩如洗。\n向来探历无乃劳，凭虚舒笑天为高。岩居川观夙所愿，世间龙蠖真毫毛。\n江干击汰美清夜，与客开尊共倾泻。且置万事聊歌呼，飞来之说知有无。"
        },
        {
            "标题": "赠刘助教判夔府",
            "作者": "黄佐",
            "内容": "夔府雌涂望倅车，桥门衿佩拥除书。传经刘向情无厌，化蜀文翁泽有馀。\n飞鹢忽看天作练，卧龙犹说草为庐。知君露冕行春处，应有新诗锦不如。"
        },
        {
            "标题": "陆义姑姊为陆给事浚明",
            "作者": "黄佐",
            "内容": "吴都有鸟乌，哑哑尔双雏。父兮振劲翮，母也溘尔徂。\n劲翮归何时，徂者不可呼。阿㜷空筼涕，返视惟我姑。\n葛藟庇本根，况乃集于枯。左右提且挈，旦夕糜与餔。\n双雏毛彩成，父始归吴都。骨肉为秦越，衣冠繁有徒。\n守孀见兄弟，乃能为尔图。路人皆叹息，义姊胜丈夫。\n上天锡难老，黄发将满颅。贤哉陆氏姊，嗟嗟今所无。"
        },
        {
            "标题": "再次前韵答周孟锡州守",
            "作者": "黄佐",
            "内容": "盘谷回环紫翠深，喜攀诸老此登临。三城日转寻芳径，万井风连击壤音。\n倾倒渌尊犹北海，捧持佳句是南金。春来野兴同沂水，莫厌频来共洗襟。"
        },
        {
            "标题": "南归途中杂诗二十二首 其十",
            "作者": "黄佐",
            "内容": "荷锸野夫淘浅水，悬鹑羸妇出深村。沙滩岂有金银气，筐筥空存草木根。"
        },
        {
            "标题": "南归途中杂诗二十二首 其十四",
            "作者": "黄佐",
            "内容": "半醉行歌宝带桥，桥边齐驻木兰桡。掀髯笑向"
        },
        {
            "标题": "西湖晚别金徐邵三同年",
            "作者": "黄佐",
            "内容": "湖上林风相与清，山头落日半轮明。酒阑却忆十年事，银汉遥应接凤城。"
        },
        {
            "标题": "南归途中杂诗二十二首 其二",
            "作者": "黄佐",
            "内容": "陇麦枯乾径草生，杜家园榭坐传觥。唐求罗隐过逢地，共指河冰未可行。"
        },
        {
            "标题": "南归途中杂诗二十二首 其六",
            "作者": "黄佐",
            "内容": "南旺湖边沙柳春，鹅黄凫藻相鲜新。棹歌歌遍江南曲，袅袅长风吹白蘋。"
        },
        {
            "标题": "庚戌初度和冼秋官桂奇见寿韵",
            "作者": "黄佐",
            "内容": "庭梅一何芚，女手一何鹑。去之五百岁，其人若长存。\n昊天玄且默，仲尼乃谆谆。胡为事删述，牖此万世昏。\n紫阳继濂洛，活水支流繁。得意忘六籍，绝利溯一源。\n所以合动静，乾乾养天根。不知老将至，庚戌贞复元。\n隆寒诵公诗，蔼蔼逾春温。大音出金石，玄酒开清尊。\n悠然曲肱外，白云澹无言。"
        },
        {
            "标题": "冬日与子乾惟鉴兄弟游泰泉访鹤舒台",
            "作者": "黄佐",
            "内容": "天池集南翼，帝车回北衡。芳草寒未歇，潦川澹犹清。\n晏阴日夕起，郁抱何由平。溯风肃徂轸，陟云延友生。\n周遭度玄渚，纡徐搴落英。晨霞散馀绚，倏忽淩虚明。\n虬松移翠葆，虹涧流金声。辕马何萧萧，谷鸟亦嘤嘤。\n蕴真效龙蠖，抚化忘将迎。隆墀一永叹，远壑浩自盈。\n缅惟辽海鹤，载彼瑶台笙。邈矣安期子，乃垂千载名。"
        },
        {
            "标题": "忆昔行贺陶中丞",
            "作者": "黄佐",
            "内容": "升平忆昔宪孝间，阻兵惟有西瓯蛮。端溪以东尽乐土，桑柘阴阴连万山。\n江门谈道集轩冕，紫水黄云多往还。都亭津头万家市，明珠翠羽车斑斑。\n东山去后崇者圯，新宁分疆乱未已。锄犁逐日化长戟，蛟螭血人作流水。\n宫中未平吕太一，阃外徒劳毛御史。公来威德如东山，百万疲癃一时起。\n出师振旅不动尘，胸次要与天为春。雷雨所到草木新，光风淡荡波龙鳞。\n佐也支离栖病身，耕凿今喜为尧民。击壤引领四海均，谁云盗贼非王臣。"
        },
        {
            "标题": "赠潘罗阳自南户部赋归",
            "作者": "黄佐",
            "内容": "蕊珠宫外鹤舒台，又见翀霄驾鹤回。一亩閒居重作赋，十年荣路独归来。\n阶前玉树联云起，篱下黄花带露开。莫向罗阳问青紫，罗阳今是小蓬莱。"
        },
        {
            "标题": "腊月十日奉迎大驾纪事二首 其一",
            "作者": "黄佐",
            "内容": "奏凯欢呼大驾回，一时和气满燕台。端门日丽龙旗入，驰道风清凤吹来。\n九庙神灵真有托，百年文运定重开。都人此日瞻依切，共说君王有将才。"
        },
        {
            "标题": "南征词六首 其六",
            "作者": "黄佐",
            "内容": "桂海停舟楫，蓬山献画图。云屯七萃甲，风递九关符。\n进酒龙衣湿，藏阄豸绣呼。鸡人那复报，乘月射平芜。"
        },
        {
            "标题": "院中同龙湖少湖二学士赏红莲 其四",
            "作者": "黄佐",
            "内容": "我为寻花到玉堂，谁曾起草入明光。碧筒正拟沾尧酒，藻火还堪补舜裳。\n七十紫鸳浮水殿，三千珠翠簇天香。琴尊对尔不知去，松壑萧萧生夜凉。"
        },
        {
            "标题": "院中同龙湖少湖二学士赏红莲 其三",
            "作者": "黄佐",
            "内容": "赤日矞云明蓟丘，亭亭羡尔立中流。花边御气通鸾仗，池上薰风绕凤楼。\n临镜晓看波色静，弄珠时见露华浮。嫣然笑向瀛洲客，长有清香飘素秋。"
        },
        {
            "标题": "送黄佥宪之江右",
            "作者": "黄佐",
            "内容": "浙水相逢情转亲，凤台分袂又龙津。壶公山下家声旧，孺子亭前宪节新。\n泽国春深花绕树，亭皋夜静月随人。轻舟此去江南路，应有清风吹白蘋。"
        },
        {
            "标题": "院中同龙湖少湖二学士赏红莲 其二",
            "作者": "黄佐",
            "内容": "供奉当年紫殿东，相看真似朵云红。御香冉冉生衣上，皇泽迢迢落镜中。\n长见倾心惟向日，莫教欹盖只随风。沉香亭北堪移汝，还唱清平满汉宫。"
        },
        {
            "标题": "春日有怀家山二首 其一",
            "作者": "黄佐",
            "内容": "花雨漫山杜宇愁，午窗归梦绕松楸。入帘芳草应相笑，为报王孙已倦游。"
        },
        {
            "标题": "春日有怀家山二首 其二",
            "作者": "黄佐",
            "内容": "语燕交飞舞蝶狂，杏花零落柳丝长。天涯此日堪凄断，寒食郊原麦饭香。"
        },
        {
            "标题": "粤台怀古四首分韵得幽字 其四",
            "作者": "黄佐",
            "内容": "南武河山在，北窗花竹幽。羲皇吾所傲，秦越尔何尤。\n紫气通三极，沧波带十洲。悠然阅尘世，高枕白云秋。"
        },
        {
            "标题": "寿孙九峰尚书二首 其一",
            "作者": "黄佐",
            "内容": "高咏琅函阅海筹，中台元不异丹丘。年年六月蒲麟酒，长对来禽安石榴。"
        },
        {
            "标题": "罗浮钓鳌石有怀罗豫章先生",
            "作者": "黄佐",
            "内容": "任公昔垂钓，超然龙伯先。巨鳌一入手，纶竿都弃捐。\n镇此蓬山下，化石今千年。共惟豫章翁，拂石开苍烟。\n坐观万物备，胸中罗九天。正如得巨鳌，不悄图小鲜。\n泉源涵有象，松风韵无弦。冥栖不复见，悠悠东逝川。"
        },
        {
            "标题": "寿孙九峰尚书二首 其二",
            "作者": "黄佐",
            "内容": "锦席湘帘白日长，玉杯称寿未渠央。调弦正奏缁衣曲，无限南风入座凉。"
        },
        {
            "标题": "赠新会陈季谦充贡北上",
            "作者": "黄佐",
            "内容": "珠江烟岛泊兰桡，别绪逢春绾柳条。骐骥自能追紫电，凤鸾应是到青霄。\n罗浮卓锡泉何在，洙泗逢原路岂遥。谁向江门学云卧，问津元不待相招。"
        },
        {
            "标题": "雨",
            "作者": "黄佐",
            "内容": "肤寸云初起，弥天雨正狂。鱼龙空窟宅，草木各辉光。\n爽气连南纪，愁阴接上方。故山青未了，归梦此宵长。"
        },
        {
            "标题": "赠别张松陵宪副之浙藩大参",
            "作者": "黄佐",
            "内容": "曾向琼台上柏台，粤人歌颂出群材。江花似雪留春在，浙路淩云计日回。\n燕树北来天柱合，胥涛南下海门开。夜寒剑气看牛斗，应自松陵烛上台。"
        },
        {
            "标题": "赠别韦评事归靖江",
            "作者": "黄佐",
            "内容": "抗疏甘南谪，知君不负丞。离情江上树，聚首驿前灯。\n幽谷歌鸣鸟，天池息大鹏。扁舟汎明月，回首梦毗陵。"
        },
        {
            "标题": "同何古林登玄览台",
            "作者": "黄佐",
            "内容": "此日登台笑语时，依然云影在江湄。闲云出岫真何意，逝水如斯岂自知。\n世道行藏惟与尔，舞雩童冠更须谁。台前多少淩霜树，一任和风取次吹。"
        },
        {
            "标题": "送香山张教谕往浙柄文仍应会试",
            "作者": "黄佐",
            "内容": "鸣皋响远音，击海翔高翮。显允张贤良，行矣天咫尺。\n持衡别浙水，扬鞭向燕陌。蟠胸有正气，粲烂治安策。\n帝阍淩风开，甘澍随车泽。长歌送帆去，浩浩烟霄碧。"
        },
        {
            "标题": "临江道中",
            "作者": "黄佐",
            "内容": "荞麦花开山翠飞，腰镰翁孺愁相依。金川道上风浪急，玉笥山前烟火微。\n长鲸已堕黄石矶，大将犹搴龙虎旗。翩然扬袂者谁子，陌上酣歌缓缓归。"
        },
        {
            "标题": "六羊仙人歌赠方棠陵",
            "作者": "黄佐",
            "内容": "君行南越复闽越，邂逅凌江对秋月。持觞不饮语瓯窭，仰天大笑缨欲绝。\n飘摇挥手淩紫烟，骑羊抱月成飞仙。戏摘匏瓜解残暑，织女黄姑皆粲然。\n昔从九天谪下土，车驾前头遇威武。都人观者如堵墙，摇笔赋诗骂平虏。\n平虏敢嗔未敢言，即麾羖䍽登天门。扣阍每逢虎豹睡，堕地便作蛟龙蟠。\n有时乘轺向江汉，忽然牧牛耕石涧。仙乎仙乎岂无有，眼底见君能变幻。\n今年骑羊来我州，六十五日去不留。亡鸟飞鸣独鹤舞，空馀孤树堂之幽。\n带围有花开顷刻，顷刻又作黄金色。前驱壶公后九鲤，白日果能生羽翼。\n只今五羊城下歌丰穰，谓是五仙骑来曾降祥。君来匹之顿成六，触邪持法陈纪纲。\n君不见，獬豸称神羊。"
        },
        {
            "标题": "宜阳八景次东溪郑尚书韵八首 其一 黄岑叠翠",
            "作者": "黄佐",
            "内容": "晓入宜阳见万峰，鸡声人语共疏钟。停车最爱黄山好，滴袖俄惊翠黛浓。\n陆海鱼龙凭砥柱，青天波浪出芙蓉。淩风欲挟飞仙去，直上蓬莱第一重。"
        },
        {
            "标题": "除夕次大宗伯阳峰韵",
            "作者": "黄佐",
            "内容": "一自金陵别玉除，岁穷惟捡囊中书。梅花索笑春无限，柏叶承欢味有馀。\n虬漏只催新节序，龙盘长护旧宸居。明朝引望长安日，正是南宫建礼初。"
        },
        {
            "标题": "晓发卢沟望京城有感（庚辰）",
            "作者": "黄佐",
            "内容": "大车殷地扬尘起，小车轧轧鸣不已。苍凉似是长安日，呜咽元非陇头水。玉辇南行筑将台，九重宫阙何崔嵬。卢沟桥上阑干曲，不似行人肠九回。"
        },
        {
            "标题": "秋日静坐偶成",
            "作者": "黄佐",
            "内容": "旭日照南楹，商飙鸣北林。众芳何靡靡，高怀独森森。\n岂曰松柏姿，不为寒暑侵。物性有奇赋，世俗谁知钦。\n中夜神气复，见此天地心。操存觉和适，三叠有鸣琴。\n惟应郁罗上，可与言知音。"
        },
        {
            "标题": "三穷啚诗时九首为周侍御同年 其九",
            "作者": "黄佐",
            "内容": "赤霄坦如底，骢马高腾骧。顾见风中木，戚戚犹惨伤。\n缄情达枫陛，鸾凤森翱翔。巍峨表宅里，恩渥光泉乡。\n我矢三穷诗，天道固有常。"
        },
        {
            "标题": "九月十七日大封宗室奉命充南渭册礼使",
            "作者": "黄佐",
            "内容": "胪陛传宣仰圣君，锡茅分器重殷勤。日临阁道开三殿，风递宫韶出五云。\n宝册下时经辇路，金貂行处散炉薰。即从北极趋南渭，怅别天边鸳鹭群。"
        },
        {
            "标题": "题居竹轩",
            "作者": "黄佐",
            "内容": "清阴满窗户，幽人澹无语。翠影交龙蛇，白日惊风雨。"
        },
        {
            "标题": "凯歌词三首",
            "作者": "黄佐",
            "内容": "锦鞯白马出新河，簇队吴娃善凯歌。谱得升平新乐府，内家休按旧云和。"
        },
        {
            "标题": "凯歌词三首",
            "作者": "黄佐",
            "内容": "孝陵松柏贴青霄，凤辇龙旗久寂寥。百岁遗黎应感叹，神孙英武似先朝。"
        },
        {
            "标题": "凯歌词三首",
            "作者": "黄佐",
            "内容": "诸番鞮寄太侏亻离，重译于今圣得知。已有茅封及边帅，更将天姓赐胡儿。"
        },
        {
            "标题": "玄览台登望喜晴用前韵",
            "作者": "黄佐",
            "内容": "尘环车马去遥遥，惟有春台倚泬寥。沂水咏归重与点，浮云功业小看尧。\n林花受日红尤丽，野水连山翠未彫。风雨几番寒食里，杖藜今喜步层霄。"
        },
        {
            "标题": "凯歌词十首 其十",
            "作者": "黄佐",
            "内容": "翠华询俗及阎闾，长有祥光散九衢。后夜五云最深处，众星高护北辰居。"
        },
        {
            "标题": "陈京兆浮丘心远亭分得落字",
            "作者": "黄佐",
            "内容": "浮丘倚阑渚，郁水环山郭。中流结衡宇，炎歊尽销落。\n伊人天与游，委怀合冲漠。投簪隐朝市，緤组尹京洛。\n卷舒贵自我，虞罗岂云获。丘隅协鸟性，濠梁遂鱼乐。\n翛然驰寸心，万古纷回薄。高云映樽俎，凉雨洒葵藿。\n陶情良在兹，抚物欣有托。愿为鸿与鹄，相将翔寥廓。"
        },
        {
            "标题": "汤文明惠并头葵花二株口占十绝 其六",
            "作者": "黄佐",
            "内容": "春风秋月几离忧，谁似倾心结并头。织女机丝何处所，长年辛苦会牵牛。"
        },
        {
            "标题": "腊月立春感怀次梁南皋韵三首 其三",
            "作者": "黄佐",
            "内容": "萱草淩寒先自生，皋禽掠暖复交鸣。百年未满秖须醉，万事逢新殊可惊。\n楚地雪霜当岭尽，粤台云物到春明。登临一笑人间世，犹有沧浪堪濯缨。"
        },
        {
            "标题": "汤文明惠并头葵花二株口占十绝 其七",
            "作者": "黄佐",
            "内容": "此花不省人间有，喜自文明宅上来。怪底潜龙惊起舞，夜来风雨动池台。"
        },
        {
            "标题": "汤文明惠并头葵花二株口占十绝 其一",
            "作者": "黄佐",
            "内容": "缥蒂同心葵十寻，日华浮动朵云深。江湖为尔怀霄汉，三月长安正绿阴。"
        },
        {
            "标题": "汤文明惠并头葵花二株口占十绝 其五",
            "作者": "黄佐",
            "内容": "翠蕤红脸自相依，不似桃花触处飞。已共云霞分锦色，更烦雨露濯仙衣。"
        },
        {
            "标题": "汤文明惠并头葵花二株口占十绝 其三",
            "作者": "黄佐",
            "内容": "薰风未报清和月，淑气齐开并蒂花。丹凤彩鸾天上路，一时飞动到山家。"
        },
        {
            "标题": "汤文明惠并头葵花二株口占十绝 其四",
            "作者": "黄佐",
            "内容": "五夜彤庭绛节齐，火城如昼散乌栖。十年不到芙蓉阙，坐对双红听曙鸡。"
        },
        {
            "标题": "腊日有感",
            "作者": "黄佐",
            "内容": "镐京腊日开芳宴，春满仙桃侍九重。击壤只今垂白发，挥杯何处觅黄封。\n金銮每见瑶词妙，玉兔长闻瑞气浓。寄与掖垣风月道，别来谁听景阳钟。"
        },
        {
            "标题": "腊月立春感怀次梁南皋韵三首 其一",
            "作者": "黄佐",
            "内容": "岁晚春阳开淑景，海滨林薄振暄风。朱门杂沓笙歌里，皂帽逍遥水石中。\n南国暖回莺易至，北河冰结鹢难通。沉香亭上花应发，谁奏清平入汉宫。"
        },
        {
            "标题": "汤文明惠并头葵花二株口占十绝 其二",
            "作者": "黄佐",
            "内容": "玉立亭亭见睟容，凤池相并集夔龙。丹心只在彤云里，休道蓬山几万重。"
        },
        {
            "标题": "肇庆李东渠中丞邀游洒然亭次韵二首 其二",
            "作者": "黄佐",
            "内容": "崧台今夕是何年，投辖倾杯见此贤。半亩方塘开罨画，一亭明月共澄鲜。\n习池已觉心俱醉，宣室还看席屡前。勋业古来戎马地，可能无意勒燕然。"
        },
        {
            "标题": "肇庆李东渠中丞邀游洒然亭次韵二首 其一",
            "作者": "黄佐",
            "内容": "岭海栖迟有岁年，草堂今喜识高贤。钓残野水从鱼乐，锄罢寒葵带露鲜。\n世事驱驰真梦里，天涯谈笑且尊前。朔云他雨劳相问，犹记萍踪自洒然。"
        },
        {
            "标题": "忧旱词四首次周太保韵 其一",
            "作者": "黄佐",
            "内容": "火旻何硉兀，赪霞倏舒敛。阳崖卉渐腓，阴畛穗犹懦。\n淩晨秉良耜，届午已重趼。丰殷虽有愿，藨蓘竟难展。\n龟折遍沮洳，象耕失岩巘。赤子本谁责，黄尘眯予眼。\n下泉良可悟，膏雨亦云远。桔槔正纾急，袯襫俄揭浅。\n蹙啸起长叹，司命孰回转。"
        },
        {
            "标题": "南征词六首（正德己卯）",
            "作者": "黄佐",
            "内容": "桂海停舟楫，蓬山献画图。云屯七萃甲，风递九关符。进酒龙衣湿，藏阄豸绣呼。鸡人那复报，乘月射平芜。"
        },
        {
            "标题": "临高台一章九句",
            "作者": "黄佐",
            "内容": "临高台，望泗与淮。言采其芑于水涯，谁其殖之感我怀。奋戎东南逖以北，无以逸欲临万国，生民何依依我德。皇祖在天，敬哉有赫。"
        },
        {
            "标题": "梦中同仙子讽咏作",
            "作者": "黄佐",
            "内容": "瑶圃毓三秀，广庭辉五云。自惭衰白质，同讽太玄文。\n浩荡烟霞侣，翩跹鸾鹤群。郁台霄汉上，恭礼玉晨君。"
        },
        {
            "标题": "清明自太霞洞过草堂",
            "作者": "黄佐",
            "内容": "阆风县圃与篷壶，物色分留与老夫。休怪儿童延俗客，敢论松菊久荒芜。\n虚沾焦举为寒食，细学何颙免兴孤。高阁卷帘图画里，远分山岳散江湖。"
        },
        {
            "标题": "六月二十日梦中作七夕诗觉而忆其全篇录以纪异",
            "作者": "黄佐",
            "内容": "凉色晚幽幽，疏梧知早秋。古来传帝子，今夕会牵牛。\n大泽生明月，苍崖带远流。凭高语天上，何事有离愁。"
        },
        {
            "标题": "秋日送同年刘鄜南归秦中集杜四绝 其一",
            "作者": "黄佐",
            "内容": "酒尽沙头双玉瓶，穷途阮籍几时醒。故园杨柳今摇落，怅望秋天虚翠屏。"
        },
        {
            "标题": "秋日送同年刘鄜南归秦中集杜四绝 其三",
            "作者": "黄佐",
            "内容": "但觉高歌有鬼神，回风飒飒吹沙尘。酒阑击剑蛟龙吼，羞见黄花无数新。"
        },
        {
            "标题": "秋日送同年刘鄜南归秦中集杜四绝 其二",
            "作者": "黄佐",
            "内容": "青枫叶赤天雨霜，三叹聚散临重阳。篱边老却陶潜菊，托身白云还故乡。"
        },
        {
            "标题": "秋日送同年刘鄜南归秦中集杜四绝 其四",
            "作者": "黄佐",
            "内容": "南国浮云水上多，几时回首一高歌。秦城楼阁烟花里，兴在骊驹白玉珂。"
        },
        {
            "标题": "立春日东墅探梅简刘东溪中丞",
            "作者": "黄佐",
            "内容": "招携东墅探寒梅，冷蕊疏枝尚未开。绣豸金貂频促席，吴歌楚舞肯停杯。\n东皇已正苍龙驭，灵女虚传赤凤来。风籁萧萧归路晚，采芳何处是春台。"
        },
        {
            "标题": "旅感",
            "作者": "黄佐",
            "内容": "尘事熏心千种在，晨昏回首一星周。枕前风月照归梦，帘外西山窥客愁。\n短策干时何所得，薄田供岁未须求。他年北极怀明主，当日东陵有故侯。"
        },
        {
            "标题": "奉诏抡材遇微雨有感",
            "作者": "黄佐",
            "内容": "青冥华盖接金台，喜听纶音扈阁开。天外骥群来万里，日中鹑羽度三台。\n扶抟细逐南薰起，优渥潜从北极来。采菲岂堪承圣泽，挥毫惟愿颂昭回。"
        },
        {
            "标题": "游南华次章朴庵韵漫作禅语",
            "作者": "黄佐",
            "内容": "南能无伎俩，妙境还谁履。拈花裂虚空，莫问如何是。"
        },
        {
            "标题": "梅花村前遇畲人荐酒",
            "作者": "黄佐",
            "内容": "落落梅花村，前有烧畲客。殷勤芳树下，酌以缥玉白。\n杯盘出古窑，鸡豕自山泽。陶然巾车去，和风荡长陌。"
        },
        {
            "标题": "庚子孟冬恭遇千秋令节赐宴赋二十韵",
            "作者": "黄佐",
            "内容": "燕冀年方茂，虹流月始阳。发祥开鹤籞，称寿奉麟觞。\n睿德摇山重，蒙泉少海长。圣箴承敬一，神器副元良。\n矫迹崇贤里，含毫翊善傍。汉庄言益敏，夏启道弥光。\n玄辔骖龙象，丹幢引凤凰。鹄舆犹玉裕，鸡戟更金相。\n硕辅来兰殿，英寮集桂坊。寿街齐抃舞，华阙俨趋跄。\n钜砌烟花绕，琼筵锦绣张。殷梅调鼎美，尧萐助羹香。\n翠釜传中使，黄封出上方。座依红日永，杯逐彩云翔。\n自愧冥鸿羽，仍随振鹭行。荐雷期有则，明两祝无疆。\n既醉缘霞紫，无言感昊苍。逶迤归玉署，仿佛度银潢。\n万国欢声动，千官喜气扬。沾恩何所似，丰草露瀼瀼。"
        },
        {
            "标题": "梦作三朝祝寿诗",
            "作者": "黄佐",
            "内容": "东风吹漏出宫迟，鹓鹭追趋祝圣时。九奏共闻周雅乐，三朝欣睹汉官仪。\n青旂日色明仙仗，紫殿天香满玉墀。鸣佩缓归金水畔，新莺初啭万年枝。"
        },
        {
            "标题": "眠石",
            "作者": "黄佐",
            "内容": "眠石听松涛，风清韵更高。却怜青琐闼，偏醉紫檀槽。\n响答谐双凤，轩腾涌六鳌。坐来天籁息，一叶下亭皋。"
        },
        {
            "标题": "赠曾侍御佩",
            "作者": "黄佐",
            "内容": "豸绣当霄汉，君王召贾生。晴云消宿雨，佳气满行旌。\n鼓棹南薰动，浩歌西月明。定应前席问，天下见澄清。"
        },
        {
            "标题": "三至轩为陈高吾中丞",
            "作者": "黄佐",
            "内容": "提提高飞鸟，羽仪耀台端。显显高吾公，德威为世观。\n章江三弭节，不辞道路艰。旄倪见公至，煦媮成欢颜。\n章江东流去，城郭何郁盘。台中启华构，桂户橑以兰。\n祥鶤迎迢递，贺燕来翩翻。岂为丽丹雘，芳馨良独难。\n端居揆时运，晤言及湖山。邂逅适我愿，怅别起长叹。"
        },
        {
            "标题": "集杜句赠右溪伦子",
            "作者": "黄佐",
            "内容": "晚来幽独恐伤神，相送柴门月色新。卜筑应同蒋诩径，名家莫出杜陵人。\n侍臣缓步归青琐，鸣玉朝来散紫宸。南极一星朝北斗，勿云江汉有垂纶。"
        },
        {
            "标题": "雨木冰正月二日作",
            "作者": "黄佐",
            "内容": "野树纷纷白，连朝雨木冰。人情怜上朔，天意望中兴。\n絮雪风难起，梨云日易蒸。春王调玉烛，何事有严凝。"
        },
        {
            "标题": "梁思伯招饮观大池浮磬石",
            "作者": "黄佐",
            "内容": "炎城朝雨霁，曦灏气方永。吾庐邻大池，折旋类同井。\n凤阁贤主人，飞盖自邀请。巾车入镜林，雕垣一何整。\n花竹憺清幽，禽鱼逐光影。旷荡云天中，坐觉尘虑屏。\n班荆列琼筵，持觞玩华景。潜波出浮磬，奇峦光囧囧。\n飞跃其犹龙，岂伊徒硁硁。作霖升北阙，发迹起南岭。\n矫首怀文康，于今嘅人景。冠霞陟彤楼，乘飙汜兰艇。\n庭阶森玉立，儿孙劝醪茗。浩歌微醉中，逍遥独深省。"
        },
        {
            "标题": "暮春书怀效陈去非",
            "作者": "黄佐",
            "内容": "曲肱作梦客不到，游丝满空春正晴。世事悠悠秖蕉鹿，韶光冉冉但林莺。\n蒋陵山远碧云合，郭隗台高芳草平。踏歌吹剑一翘首，天北天南无限情。"
        },
        {
            "标题": "暮春朝陵西游次张石川韵四首",
            "作者": "黄佐",
            "内容": "东风阁雨漫经春，日暖陵园绿未匀。多少柳绵随燕子，宫监犹望属车尘。"
        },
        {
            "标题": "暮春朝陵西游次张石川韵四首",
            "作者": "黄佐",
            "内容": "隧道前头御路平，春来雨露不胜情。路人曾见官家过，翠幔红妆逐辇行。"
        },
        {
            "标题": "暮春朝陵西游次张石川韵四首",
            "作者": "黄佐",
            "内容": "胡马长窥白草凋，神宫休道紫台遥。日斜堪望交河戍，风急如闻瀚海潮。"
        },
        {
            "标题": "陈朝纪不赴饮以诗来谢次韵二首 其一",
            "作者": "黄佐",
            "内容": "小筑茅堂带碧峰，春灯春酒对芙蓉。水边霞绮明孤鹤，云外笙箫殷万松。\n洛社几人同杖屦，粤江今日聚萍踪。登临更作连床约，欲向希夷学五龙。"
        },
        {
            "标题": "崖山纪游次郑李二子韵二首 其一",
            "作者": "黄佐",
            "内容": "岁晚空山静，遥闻猿鹤音。胶舟前日事，倾盖此时心。\n渔戙乘潮急，樵歌隐雾深。停杯发高咏，兴剧不成斟。"
        },
        {
            "标题": "陈朝纪不赴饮以诗来谢次韵二首 其二",
            "作者": "黄佐",
            "内容": "东风初到种瓜田，细雨平添漱竹泉。莲蕊酒酣云谷里，梅花香冷石亭前。\n自撑钓艇消长日，谁拜樵夫问大年。深锁柴门调野鹤，莫教飞去避茶烟。"
        },
        {
            "标题": "铙歌鼓吹曲二十二首（有序） 朱鹭一章十一",
            "作者": "黄佐",
            "内容": "正德十有五年秋，宗室以宁歼于九江，归于豫章，就俘，将告于甸人。皇帝犹自将讨之，以将军泰为副游击，将军彬、阍人忠前驱，所至无不电惊云骇者。七萃之士，靡不怀归臣佐。谨撰《铙歌》，冀有闻焉。朱鹭，姚以般，从以孔。盖车班班，北至榆林，南逾淮之水。驾之日千里，鹭飞得飞止。茄下游鱼?其尾。皇帝饮酒恺乐，寿无极。"
        },
        {
            "标题": "崖山纪游次郑李二子韵二首 其二",
            "作者": "黄佐",
            "内容": "夕阳惟鸟雀，古道半榛荆。蠹饱祠中木，苔侵石上铭。\n英灵终寂寞，风物自凄清。仰羡东山老，劳歌空复情。"
        },
        {
            "标题": "夏夜对月用张曲江韵四首 其四 十八夜",
            "作者": "黄佐",
            "内容": "顾兔仍辉夜，舒凫正熟时。捲帘还对酒，入户更寻诗。\n窟桂和云满，庭兰挹露滋。漫同河朔赏，休使物华移。"
        },
        {
            "标题": "夏夜对月用张曲江韵四首 其二 十六夜",
            "作者": "黄佐",
            "内容": "重午兼旬后，冰轮欲侧时。兔犹随我席，娥似听人诗。\n只愿金波满，长欣玉露滋。广寒如许大，偏在小堂移。"
        },
        {
            "标题": "夏夜对月用张曲江韵四首 其一 十五夜",
            "作者": "黄佐",
            "内容": "寂寞朱明夜，团圆皓月时。谁云千里隔，自咏九龄诗。\n影带河山迥，光含雾露滋。本来长皓皓，不为夏云移。"
        },
        {
            "标题": "夏夜对月用张曲江韵四首 其三 十七夜",
            "作者": "黄佐",
            "内容": "众鸟初栖树，明蟾复吐时。盈亏无二色，倡和有三诗。\n历历白榆动，漙漙苍藓滋。纳凉看不厌，但觉漏频移。"
        },
        {
            "标题": "元日登东城楼再陪甘泉祝圣有述",
            "作者": "黄佐",
            "内容": "年年上日曾遥祝，不似今年喜再陪。北极旧瞻龙虎气，南州新筑凤凰台。\n山楼粉堞开绵蕞，藻席椒浆共瓦杯。况复迎春箫鼓动，青阳先到海隅梅。"
        },
        {
            "标题": "梁思伯惠盆兰对酒有作学月露体",
            "作者": "黄佐",
            "内容": "泛泛光风里，崇兰香满庭。玉芽滋湑露，金粟胜繁星。\n秀色依霞紫，芳根带雨青。呼儿开晚酌，对月敞云屏。"
        },
        {
            "标题": "游南华同章朴庵提学作",
            "作者": "黄佐",
            "内容": "维舟访宝林，策蹇登翠微。晴坡无鸟声，云霞随客衣。\n寒威起层碧，枫叶随意飞。山僧见行尘，竹房开半扉。\n南能本无物，金碧何荣辉。风幡忽高下，泠然启尘机。\n云舂杂疏磬，岚影青四围。眷兹川原幽，冥心澹忘归。\n逃禅非我事，且与丘樊违。振缨一鸣辔，皓月生苔矶。"
        },
        {
            "标题": "咏七星桧图为陆御史母",
            "作者": "黄佐",
            "内容": "七星之桧何苍苍，覆露见此萱花芳。轮囷入夜挂宝婺，沆瀣向晓承琼浆。\n冠峨神羊已出牧，里集双凤今孤翔。花前酌母漂玉酒，愿母年年长乐康。"
        },
        {
            "标题": "寿封君王乐葵",
            "作者": "黄佐",
            "内容": "乌纱白发拜枫宸，酒酌麟蒲岁岁春。秀色满庭倾向日，种葵真似种槐人。"
        },
        {
            "标题": "罗浮青霞谷赠甘泉",
            "作者": "黄佐",
            "内容": "青霞谷中飘紫烟，谁其栖者甘泉仙。云边放鹤啄瑶草，雨后呼龙耕玉田。\n梅花不作翠羽梦，薤叶细写朱云篇。冲虚昨雨自高枕，晓来同话羲皇年。"
        },
        {
            "标题": "西清词六首 其三",
            "作者": "黄佐",
            "内容": "兰麝氤氲化庆霄，芝龙迤逦度虹桥。万花似锦环清馥，午夜月明闻洞萧。"
        },
        {
            "标题": "弥罗阁秋望二首与马子仲房 其一",
            "作者": "黄佐",
            "内容": "珠阁拂瑶天，凭轩兴渺然。西风吹野水，高柳送鸣蝉。\n冠盖黄尘里，关河白雁边。相逢且披豁，随意问玄玄。"
        },
        {
            "标题": "弥罗阁秋望二首与马子仲房 其二",
            "作者": "黄佐",
            "内容": "羽观临霄汉，飙台出薜萝。霞觞延客久，琪树受凉多。\n日色隐平楚，秋声连大河。君看惬幽意，吾醉即狂歌。"
        },
        {
            "标题": "忧旱词四首次周太保韵 其二",
            "作者": "黄佐",
            "内容": "端居揆天道，回转藉人理。歌雩泊周典，牺祷怀殷祀。\n灵鉴未云集，甘澍难久俟。皓皓咸池升，浩浩玄云起。\n光景方蔽亏，忉怛靡终已。重阴閟阊阖，阡术多荆杞。\n幸此弥天泽，贶我崇朝喜。鱼龙恣瀺灂，卉木纷旖旎。\n骤焉不终惠，昭假竟谁恃。"
        },
        {
            "标题": "元日迎宫詹召命出驿见杨柳有感",
            "作者": "黄佐",
            "内容": "元日迎君召，恩光与岁新。即看杨柳色，同遇太平春。\n白日明长道，轻烟净素尘。汉廷思羽翼，园绮乐称臣。"
        },
        {
            "标题": "灯夕立春",
            "作者": "黄佐",
            "内容": "东风澹澹月团团，灯市逢春倍觉欢。汉苑烟花曾驻马，秦楼歌舞更骖鸾。\n传柑错忆红云殿，缕菜惊看白玉盘。官柳野梅俱在眼，莫教长笛倚阑干。"
        },
        {
            "标题": "忧旱词四首次周太保韵 其三",
            "作者": "黄佐",
            "内容": "昭假嗟无端，汗下如流汞。长飙旦夕起，万里火云动。\n仰睎灌木阴，俯羡渫泉涌。箕毕澹不芒，蔚荟隮以耸。\n积阳忽退舍，有渰弗旋踵。渗漉洽瀛壖，葱茜被畴垄。\n数极见仁悯，望惬免疑恐。亮非牲玉感，尚觉蕴隆重。\n谁能挥龙渊，为我刑螮蝀。"
        },
        {
            "标题": "忧旱词四首次周太保韵 其四",
            "作者": "黄佐",
            "内容": "螮蝀不可指，矧可刑使雨。氛祲未讵销，霖泽自为阻。\n燮调付茂宰，陶钧自明主。天居崇万里，齐州隔九土。\n荐馨维齐明，厚生在农扈。嗔雷怒未平，场苗青几许。\n龟肠营一食，鹑衣成百缕。颇闻禁苑凉，凤吹导鸾簬。\n忧来奏虞弦，操缦且调柱。"
        },
        {
            "标题": "秋夜吟赠别信臣士畴二同馆",
            "作者": "黄佐",
            "内容": "霜清月皎南雁翔，海怀霞想驰故乡。登舻浩歌秋夜长，鸣琴击筑飞玉觞。\n葭下紫鳞低复昂，踟蹰执手上河梁，临伊望洛回中肠。\n与子同裯星岁多，猎精守玄栖禁坡。龙骥翼翼金盘陀，越阡度陌相经过，笑谈如天悬九河。\n骞鹏舞凤鸣蛟鼍，宿昔之乐今则那。南箕北斗光有烂，别子良易会日难。\n自从委佩辞鹓鸾，建我藩辅命自天。扬灵击汰逾江山，绿水浩浩云漫漫，岁月婉晚多苦颜。\n长河有洲山有薇，我徂于征忘渴饥，倚门何叹叹式微。\n紫燕踏云天上归，弹冠振缨志莫违。我且与子娱春晖，临岐赍咨何所为。"
        },
        {
            "标题": "送周秋斋方伯归闽二首 其二",
            "作者": "黄佐",
            "内容": "南海瞻冠冕，东风吹旆旌。封棠无剪伐，骑竹有逢迎。\n春舫随花发，秋容入镜平。因思木兰水，端可濯吾缨。"
        },
        {
            "标题": "送周秋斋方伯归闽二首 其一",
            "作者": "黄佐",
            "内容": "珠江愁送客，薇省喜留君。车马三城动，讴歌百粤闻。\n沧洲难吏隐，紫极易风云。去去吾何道，甘随麋鹿群。"
        },
        {
            "标题": "子夜四时歌八首 其四",
            "作者": "黄佐",
            "内容": "乘凉登水榭，见那采莲船。石阙映芙蓉，含悲谁复怜。"
        },
        {
            "标题": "醉歌赠王天与归关中兼讯马伯循",
            "作者": "黄佐",
            "内容": "薰风吹酒耳双热，笑看天地无秦粤。清尊莫嫌琥珀薄，后夜珠江空素月。\n珠江仿佛轩辕丘，金鳌蹙沓银河流。乘槎羡尔泛牛斗，直上殽函观九州。\n九州茫茫尽如此，昔日荒郊今日市。百万鲸鲵已京观，三千鸡犬犹冠履。\n杜阳山前东逝波，祈年宫中芳草多。寻幽为讯三原县，马卿多病今如何。"
        },
        {
            "标题": "烂柯山次韵马问庵提学时弃官自闽归徐州",
            "作者": "黄佐",
            "内容": "不将金紫换青山，天阔鸿冥杳莫攀。折屐何年同胜赏，烂柯当日也知还。\n秦淮岁晚湫龙卧，燕冀群空枥马闲。高枕未须惊世幻，羲皇元只在人寰。"
        },
        {
            "标题": "微雨后风沙大作晚泊临清",
            "作者": "黄佐",
            "内容": "笑辞钟鼎向山林，去路尘沙苦见侵。万里舟航淹日月，九河风雨战晴阴。\n草堂花竹萦春梦，泽国鱼龙伴夜吟。心迹不教双寂寞，灯前呼酒漫开襟。"
        },
        {
            "标题": "题雷氏山水卷",
            "作者": "黄佐",
            "内容": "羡汝习静栖空山，苍翠无言相对闲。松花满地云不扫，柴门敞天风为关。\n波浮龙鳞晓澒洞，峰横豸角秋孱颜。丹梯倘许淩绝顶，散发醉呼黄鹤还。"
        },
        {
            "标题": "题倭扇画鼠",
            "作者": "黄佐",
            "内容": "喜遇秦丞相，悲逢汉大夫。不知当磔日，犹记太仓无。"
        },
        {
            "标题": "西清词四首",
            "作者": "黄佐",
            "内容": "红叶飘飖出御沟，银屏金屋不知秋。侍臣鹄立空翘首，日色曈昽满凤楼。"
        },
        {
            "标题": "西清词四首",
            "作者": "黄佐",
            "内容": "辇道阴森万柳齐，水晶帘幕动晴霓。六龙行处金蜩合，冉冉红云阆苑西。"
        },
        {
            "标题": "读见素救李空同奏疏偶成二绝 其一",
            "作者": "黄佐",
            "内容": "梁苑花间河水长，柳条谁遣媚风光。怜才不是云庄老，愁杀中山猎后狼。"
        },
        {
            "标题": "读见素救李空同奏疏偶成二绝 其二",
            "作者": "黄佐",
            "内容": "贾谊忧时旧有名，楚骚何事不胜情。长安宿鹭冲人起，应是风波到处生。"
        },
        {
            "标题": "西清词六首 其一",
            "作者": "黄佐",
            "内容": "璧月珠星满紫坛，莲花齐簇切云冠。瑶池岂必传青鸟，蓬岛惟应集绛鸾。"
        },
        {
            "标题": "西清词六首 其五",
            "作者": "黄佐",
            "内容": "红叶飘摇出御沟，银屏金屋不知秋。侍臣鹄立空翘首，日色曈昽满凤楼。"
        },
        {
            "标题": "西清词六首 其二",
            "作者": "黄佐",
            "内容": "碧殿峥嵘概泰清，飙台时送《步虚》声。流铃掷火飞章地，一片云遮翡翠城。"
        },
        {
            "标题": "西清词六首 其六",
            "作者": "黄佐",
            "内容": "减却云鬟带玉冠，紫烟衣薄露光寒。《步虚》声里琪花落，赢得君王转盼看。"
        },
        {
            "标题": "上之回一章十四句",
            "作者": "黄佐",
            "内容": "上之回，大驱马。污沾野草，百里赭。行以北，美人从，不驾舍。行以南，美人泣，不旋驾。左平虏，右写亦豫章。率服威武、谁与敌？"
        },
        {
            "标题": "宜阳八景次东溪郑尚书韵八首 其二 白水垂虹",
            "作者": "黄佐",
            "内容": "扣舷何处有渔歌，泉拥西山景最多。云外恍疑垂玉蝀，人间真觉近银河。\n静涵桂魄天同色，流入桃花锦作波。若到春郊频极目，东风吹润遍嘉禾。"
        },
        {
            "标题": "圣人出一章十句",
            "作者": "黄佐",
            "内容": "圣人出，龙翩翩。美人出，以管弦。千旌万骑雄哉纷，四家从以部领军。舞剑浮白，觞我镇国。陈秘戏，乐复乐。"
        },
        {
            "标题": "八月十日万寿圣节梦侍朝有述",
            "作者": "黄佐",
            "内容": "銮坡供奉胜金貂，紫殿东头侍早朝。鹓鹭序时观典礼，凤凰仪处听箫韶。\n驰驱南北凋双鬓，归计罗浮梦九霄。此日嵩呼瞻望切，五云天路碧迢迢。"
        },
        {
            "标题": "林惟乔送糟鲥鱼",
            "作者": "黄佐",
            "内容": "旅食吾曾侍禁垣，鲥鱼当夏足盘飧。十年梦隔山龙阙，腊月缄来海隺村。\n风味有馀惟曲蘖，馨香无减似兰荪。野怀却忆江门句，炒蚬犹堪奉至尊。"
        },
        {
            "标题": "桂之树行为李宫谕寿母赋",
            "作者": "黄佐",
            "内容": "桂之树，千万年。蟠根广寒殿，度影沧浪天。黄金为堂璧玉轩，中有郁仪美婵娟。\n承日毂，辗星躔。朱萼翠叶不知其所际，直与若英扶木相延连。\n孟秋蟾兔当三五，光景婆娑满庭户。曲按鸾凰酌鹦鹉，任丘仙人寿其母。\n母家兄弟金蜩光，蓬水摇山映圭组。四座欢声撤彩霞，玉绳不动金波舞。\n令汝齐光寿千万，郁仪幽修月中语。抚三旌，享千庾，一任瀛河日东注。\n君不见，桂之树。"
        },
        {
            "标题": "咏书灯",
            "作者": "黄佐",
            "内容": "午夜文虹彻绛纱，缥缃丛里客京华。风尘鬓短频看影，乡国情深忽见花。\n阁上藜光思往事，马前莲炬送谁家。唤回一枕朝天梦，兰灺初销闻曙鸦。"
        },
        {
            "标题": "客楼春望徵仲见过有赠",
            "作者": "黄佐",
            "内容": "楼外河冰春未消，旅魂吟望倦摇摇。骊黄有路开丹峤，孔翠何心恋赤霄。\n燕市风尘通潞渚，吴门烟月满枫桥。何时坐尔停云馆，幽竹繁花慰寂寥。"
        },
        {
            "标题": "观柯学士手植双柏有感追次西涯韵",
            "作者": "黄佐",
            "内容": "双柏亭亭翠成匝，鹓池六月秋萧飒。柯仙仙去馀芳声，手泽犹存敢轻狎。\n霜皮露叶几经年，崔嵬欲与云霄肩。维持本自荷真宰，典刑尚想司文权。\n蓊葱色竞西山爽，奰屃势凭鳌极长。夜寒杓斗入掩映，昼永珍禽鸣下上。\n孤高迥与尘滓隔，劲直不为寻尺枉。封植勤渠信有人，振屟岩廓接清响。\n三槐当日期三公，至今名与旭日东。燕诒只为孙子计，何以为国收群龙。\n六桧有堂昭斧钺，妨贤无乃羞儿童。广储榱桷作时用，此事自足馨无穷。\n援琴一奏高山调，柏也为我呼天风。"
        },
        {
            "标题": "周监正邀登司天台夜归口占",
            "作者": "黄佐",
            "内容": "鸡鸣迢递上高台，拂拭玑衡万象开。黄道星辰皆北向，紫宸冠冕却南来。\n风前鸣鸟随征盖，云里盘龙劝羽杯。归向柳边清不寐，恍疑身在玉霄回。"
        },
        {
            "标题": "思悲翁一章十句",
            "作者": "黄佐",
            "内容": "思悲翁，枭子雄。美人梦，翁也从天以来下。悲翁之来神灵雨，子朝以飞，暮何于处？猗嗟嗟，松柏萧萧泰陵树。"
        },
        {
            "标题": "题西园为马主事文祥",
            "作者": "黄佐",
            "内容": "萧萧松竹间坛栾，满架图书绝世喧。燕坐不知红日近，倚阑东望是长安。"
        },
        {
            "标题": "子陵钓台次马宪副韵",
            "作者": "黄佐",
            "内容": "文叔资为理，狂奴岂不胜。高风鲁国钓，斜日汉家陵。\n鼎足归侯霸，糟糠愧宋弘。羊裘见几去，龙德至今称。"
        },
        {
            "标题": "修复粤洲草堂经始桃源坞四首 其四",
            "作者": "黄佐",
            "内容": "排闼分青嶂，充庭尽绿柯。敛神知日永，高步觉天多。\n返照满城郭，孤烟生薜萝。到家三舍近，尘土竟如何。"
        },
        {
            "标题": "送顾少参进表之京",
            "作者": "黄佐",
            "内容": "殊方长走画熊车，薇阁松窗月色虚。喜见西山归战马，愁闻南海进明珠。风生阊阖陈金镜，云拥罘罳拜玉除。后夜若逢牛斗使，前星应有凤凰书。"
        },
        {
            "标题": "送张叔显尹博白",
            "作者": "黄佐",
            "内容": "陌上薰风吹绿杨，珠江西转入梧长。白州此日优为令，青史他年定数张。\n留犊清名传梓里，蟠龙秀色胜桐乡。水东往事看前辈，豸绣还飞六月霜。"
        },
        {
            "标题": "珠江刘生吉卿往江州书馆赋诗以送之",
            "作者": "黄佐",
            "内容": "腊月行邕管，沧波冷白蘋。雨晴梅映日，风定鸟催春。\n说剑休辞酒，扬舲恰爱人。此行须自爱，期尔德为邻。"
        },
        {
            "标题": "粤王台怀古二首用王李二子韵 其一",
            "作者": "黄佐",
            "内容": "粤城秋日转觚棱，与客登台感废兴。孤鸟迥随云影没，野花寒带露华凝。\n楼船有路天低海，剑玺无踪谷变陵。留得当年歌舞地，断猿清夜啸烟藤。"
        },
        {
            "标题": "十载行二首赠王子崇 其一",
            "作者": "黄佐",
            "内容": "十载之行我在燕，与君相好随莺迁。十载之后我归粤，与君相好听莺别。\n听莺走马朝玉京，玉京十二楼五城。山龙垂衣御紫清，羡君输丹达天扃。\n彤云缥渺拂绮楹，手持金镜耀日明。圣皇得一天下贞，寿万万岁垂鸿名。"
        },
        {
            "标题": "十载行二首赠王子崇 其二",
            "作者": "黄佐",
            "内容": "十载之前与君同，弹冠谢策明光宫。十载之后与君异，薜萝幽栖谢朝市。\n燕雀岂知乌鸟情，麋鹿耻随龙虎争。浩然溟涬同此生，羡君衣彩天边行。\n三十六竽彩凤鸣，东王西母连云軿。圣皇达孝天下平，寿万万年流颂声。"
        },
        {
            "标题": "粤王台怀古二首用王李二子韵 其二",
            "作者": "黄佐",
            "内容": "百年天地静风尘，吊古临觞莫怆神。鸟雀似闻弦管夜，云霞犹见绮罗春。\n湟关北去元通汉，肄水南来不向秦。绝胜楚台暮摇落，白蘋空对独醒人。"
        },
        {
            "标题": "送梁思伯",
            "作者": "黄佐",
            "内容": "抟扶莫若风，蜚征莫若鸿。淩风驾鸿去，瞬息周苍空。\n浮山今远行，飙飙将无同。碧洞麾白鹿，金台攀六龙。\n俯视九烟下，弱草栖寒蛩。家传炼玉诀，郁洲有仙翁。\n返还成绛雪，索入蓬莱宫。悬知不受赏，归来芳桂丛。\n粲粲五色雀，迟尔瑶池东。"
        },
        {
            "标题": "文衡山致仕言归次韵二首 其一",
            "作者": "黄佐",
            "内容": "十月轩车出紫宸，三年京洛谢缁尘。北河冰雪偏留客，南国江山久待人。\n石室有书曾汗简，扁舟无日不思莼。此身直在云萝外，谁向中原惜凤麟。"
        },
        {
            "标题": "文衡山致仕言归次韵二首 其二",
            "作者": "黄佐",
            "内容": "金銮早上乞休书，疏传当时恐未如。万里青冥双倦翼，百年黄发几悬车。\n阊门日暖繁杨柳，震泽春深足鲤鱼。知尔登临诗不废，停云回首渺思予。"
        },
        {
            "标题": "月下酌李王二子歌",
            "作者": "黄佐",
            "内容": "青袍白马款我扉，绿蚁沽就霜螯肥。长风送秋入燕树，但见万里银蟾飞。\n持螯酌酒向二子，银蟾弄我杯中辉。古来几许叹圆缺，今子不醉当无归。\n君不见王子乔，君不见丁令威。云间笙鹤去不返，辽辽仙赏谁能希。\n相逢高歌且倾倒，耳热那闻今是非。酒阑挥手一为别，满空白露明秋衣。"
        },
        {
            "标题": "中秋不见月文徵仲席上赋",
            "作者": "黄佐",
            "内容": "明月隐天端，疏灯耿夜阑。浮云飞不尽，万里若为看。\n晕落鹏霄迥，光生凤阙寒。谁能天柱上，吾意欲骖鸾。"
        },
        {
            "标题": "情诗二首 其一",
            "作者": "黄佐",
            "内容": "玄云亘北陆，朔风销繁林。荏苒岁律殚，广庭多冱阴。\n仰惜流景迅，俯叹无完衾。所思眇天末，欲往冰雪深。\n寒鹊求其曹，当檐遗我音。翩翩倏相逐，望望独伤心。\n伤心不可极，付此焦桐琴。"
        },
        {
            "标题": "岁暮书怀次王绳武韵",
            "作者": "黄佐",
            "内容": "萧萧松院朔风侵，坐拥重裘力不任。蓟北暖遥花去眼，天南书断鹊惊心。\n层云此日连青琐，芳草何年卧绿沉。喜有王维同笔砚，清诗时为涤烦襟。"
        },
        {
            "标题": "白沙新祠二首 其二",
            "作者": "黄佐",
            "内容": "崇祠倚云汉，飘缨陟遐坂。萧萧木叶下，冉冉岁月晚。\n贞元无停毂，端坐知易简。环顾望九洲，天逵一何坦。\n黄鹤去不息，白云何时返。"
        },
        {
            "标题": "玄堂八景为罗大参题 其四 东冈晓日",
            "作者": "黄佐",
            "内容": "商歌闻饭牛，长夜嗟未旦。东冈忽摇白，织乌动层汉。"
        },
        {
            "标题": "题黄鹤楼画二首 其二",
            "作者": "黄佐",
            "内容": "楚城斜日照洲渚，飞飞鸿雁鸣相将。楼头客子笑无语，北梦南云尔许长。"
        },
        {
            "标题": "题黄鹤楼画二首 其一",
            "作者": "黄佐",
            "内容": "黄鹤高飞览九州，楚江至今空此楼。登楼浩歌一怀古，江木萧萧无那愁。"
        },
        {
            "标题": "俨山学士招赏葵菊次前韵三首 其一",
            "作者": "黄佐",
            "内容": "清霜元不到仙家，锦席淹留对万花。寒日北连燕树晚，高云西绕汉宫斜。\n尊前黄菊明瑶斝，窗外红葵映碧纱。醉眼迷离还自笑，靓妆那觉有铅华。"
        },
        {
            "标题": "俨山学士招赏葵菊次前韵三首 其三",
            "作者": "黄佐",
            "内容": "长安西畔合移家，葵菊经霜尚有花。把酒芳馨随手满，倚阑红白亚枝斜。\n生憎鸟啄纷如雨，不分烟笼宛似纱。梦想可堪欢赏后，挥毫何惜寄瑶华。"
        },
        {
            "标题": "俨山学士招赏葵菊次前韵三首 其二",
            "作者": "黄佐",
            "内容": "朱户沙堤近帝家，招邀曾见一阑花。蓬莱日出同霞绚，阊阖风来带露斜。\n细细落英依砌玉，亭亭交影上窗纱。合欢对尔青冥里，肯信年华改鬓华。"
        },
        {
            "标题": "衢村书屋三首为范宪副题 其三",
            "作者": "黄佐",
            "内容": "天衢何坦坦，乃在东瓯隅。主人薄言归，豸服纡金朱。\n杖策玩鱼鸟，下帷理琴书。举俗爱芬华，谁能有此庐。\n退耕混沮溺，出即卫皇舆。白云蔚高山，浩然怀卷舒。"
        },
        {
            "标题": "玄堂八景为罗大参题 其三 紫峒天衢",
            "作者": "黄佐",
            "内容": "天衢在丹霄，紫峒相与通。常有五色云，飞绕蓬莱宫。"
        },
        {
            "标题": "登泰泉山椒和天游峰字韵二首 其二",
            "作者": "黄佐",
            "内容": "瑶空飞翠可扶筇，仙侣淩秋觅异踪。樵径风清闻落木，海门霞起混高峰。\n蟹泉瀹茗吟边酌，虹涧寻花醉里逢。翻笑十年尘土梦，马蹄空趁景阳钟。"
        },
        {
            "标题": "登泰泉山椒和天游峰字韵二首 其一",
            "作者": "黄佐",
            "内容": "万仞烟霞一短筇，绿蒲黄菊尽仙踪。安期海上空遗舄，崔相庵前秖断峰。\n道在沧洲应易得，笑缘尘世每难逢。何时更定云岑约，幞被同听野寺钟。"
        },
        {
            "标题": "峡山寻铁壁泉源宴挹泉亭次王十竹韵二首 其二",
            "作者": "黄佐",
            "内容": "萧寺重过亭榭新，十年烟艇实藏身。有情峡鸟催沽酒，无赖江花笑问津。\n极北云烟看欲近，天南冰雪坐疑真。尊前却忆乘骢使，彩笔题诗合有神。"
        },
        {
            "标题": "峡山寻铁壁泉源宴挹泉亭次王十竹韵二首 其一",
            "作者": "黄佐",
            "内容": "云构初成风籁清，翠寒当户接流声。禺阳凤竹自秋色，赵叟鱼台空月明。\n铁壁长年锵玉佩，沧江终日驻霓旌。酒阑更觅飞来迹，直上蓬山绝顶行。"
        },
        {
            "标题": "游通天岩同林二山宪副作",
            "作者": "黄佐",
            "内容": "石林展奇眺，飞幰遵崇阿。翠壁中洞开，云日相荡摩。\n桂户頫琼阙，花宫敞银河。四顾绝埃壒，颢气流灵和。\n披襟倏萧散，盘礴兴啸歌。陶陶随所适，野酌依烟萝。\n皓月照堤柳，微风扬泽荷。褰帷自兹去，真赏岂在多。"
        },
        {
            "标题": "游李将军梅园呈同游张廖童三子",
            "作者": "黄佐",
            "内容": "丹云出秋郭，萧晨恣游冶。凉飙动天末，紫翠满平野。\n驾言税梅园，水竹自幽雅。方舟散鹥鹭，通川入桐槚。\n兴乘虚籁发，目送惊湍泻。云飞答流讽，川咏避挥斝。\n盘纡极展眺，尘悰倏潇洒。微茫高屿外，隐映暮霞赭。\n营欢恨晷速，顾景不能舍。今日乃何日，胜引得陶写。\n达士谢溟涬，浮荣譬风灺。文案苦缠纠，况复役车马。\n缅怀区中人，亮志良已寡。"
        },
        {
            "标题": "宜阳八景次东溪郑尚书韵八首 其四 宝刹云幡",
            "作者": "黄佐",
            "内容": "碧树苍烟锁绀园，四民曾此礼三尊。岧峣地上开金刹，仿佛云中立翠幡。\n山色可能随世改，烧痕长是到秋繁。凭高莫漫搜陈迹，时倚衡云望蓟门。"
        },
        {
            "标题": "冰泮志喜赠徵仲",
            "作者": "黄佐",
            "内容": "晏岁长歌行路难，兰桡今喜出冰滩。霞杯绮席春初并，浴鹭飞凫晓共看。\n茅屋待归花未老，凤楼回望雪初残。酒酣却忆追趋地，谁在彤墀白玉阑。"
        },
        {
            "标题": "九月与内姻兄弟登龙冈答梁应民二首 其二",
            "作者": "黄佐",
            "内容": "江湖独卧逢人少，风日重阳发兴赊。碧海波光依帽落，白云山色抱檐斜。\n松萝正尔堪杯酒，蓬鬓何曾愧菊花。帝圃仙台休更问，笑看天地有烟霞。"
        },
        {
            "标题": "九月与内姻兄弟登龙冈答梁应民二首 其一",
            "作者": "黄佐",
            "内容": "龙冈亭榭倚岧峣，采采黄花不惮遥。陟岵看云移白日，长松高茑入丹霄。\n风回古寺千山叶，野阔寒江万里潮。曝背有怀还北望，可堪关塞正萧萧。"
        },
        {
            "标题": "巫山高一章十三句",
            "作者": "黄佐",
            "内容": "巫山高，高若何？淮水绕之，不可以过。辄骢父马锦障泥，我欲渡之，徘徊而骄嘶。阳台有女居迷楼，爱而不见烟云愁。胄有虮虱，户有蛜蝛，嗟我行役，今还归。"
        },
        {
            "标题": "浣俗轩五首为孙德谦 其二",
            "作者": "黄佐",
            "内容": "闭关求我志，出即事廊庙。文案虽纠缠，音徽自高妙。\n玄珠翳绀渊，晶荧有馀耀。朝市藏大隐，振缨可同调。"
        },
        {
            "标题": "浣俗轩五首为孙德谦 其五",
            "作者": "黄佐",
            "内容": "贞性本自敦，乃为薄俗移。驱车出门去，扰扰多尘缁。\n濯足蓬瀛流，晞发扶木枝。俗累自兹浣，天衢以为期。"
        },
        {
            "标题": "浣俗轩五首为孙德谦 其三",
            "作者": "黄佐",
            "内容": "同调子鸣鹤，异臭谁断金。皎皎嘉石阳，肃肃棘树阴。\n循除听流水，钩帘见鸣禽。啸傲层轩内，聊用洗我心。"
        },
        {
            "标题": "浣俗轩五首为孙德谦 其一",
            "作者": "黄佐",
            "内容": "冥鸿避矰缴，威凤栖琅玕。呼汹埃壒中，谁能回羽翰。\n浮荣逐不舍，乃见掇危患。嗟古贤智人，天游恒闭关。"
        },
        {
            "标题": "浣俗轩五首为孙德谦 其四",
            "作者": "黄佐",
            "内容": "洗心实稽古，攫名非俟命。利本竞锥刀，色乃让千乘。\n义欲在丹书，圣狂有明镜。懿维皭不滓，芙蕖秉贞性。"
        },
        {
            "标题": "刘与清尚书夫妇八十寿歌",
            "作者": "黄佐",
            "内容": "吴门八月天宇凉，狐南婺北相辉光。洞庭琪花满遥碧，震泽万顷来银潢。\n蓬瀛恍惚落人世，君家翁姥如刘纲。方瞳如月鬓如雪，意者紫府传丹方。\n桃都瑶水入图画，苍精云旗开渺茫。满堂宾客正繁会，鹍弦龙管催行觞。\n膝前骥子森起舞，绕阶玉树参差长。酣来历历话畴昔，忆从花县升岩廊。\n端冕青春静鹓鹭，埋轮白日销豺狼。至今人诵大司寇，兰台棘寺多风霜。\n碧油幢底足氛垢，挂冠归去鲈鱼乡。春秋久阅椿更老，冰雪侵淩萱自芳。\n翁今八秩姥望九，耳闻尧舜新垂裳。万年至治付鼓腹，摩挲老眼窥沧桑。"
        },
        {
            "标题": "六月于役西江感群公饯送有作",
            "作者": "黄佐",
            "内容": "西江肃王命，冲炎枻兰舟。陈臬有程期，将母不敢留。\n轩车远相送，怅别情绸缪。朝发沉珠浦，夕宿拾翠洲。\n灵风吹柘旗，海天浩悠悠。顾见肃肃羽，与波竞沉浮。\n奇云混高山，丰草翳层丘。自古负羁绁，我何怀殷忧。"
        },
        {
            "标题": "嬉春曲四首 其三",
            "作者": "黄佐",
            "内容": "钧天清梦隔瑶京，笑逐江湖酒伴行。芳草桁头看宝炬，白莲池畔听银筝。\n花园柳巷浑无赖，紫燕黄蜂各有情。谁向缁尘窥艳色，不知朱户锁倾城。"
        },
        {
            "标题": "嬉春曲四首",
            "作者": "黄佐",
            "内容": "油壁香车嘶紫骝，春城何处好嬉游。鳌灯海上连三岛，凤吹风前度五侯。\n碧雾初生花作阵，彤云不动月垂钩。采芳恰到沉珠浦，解佩俄逢拾翠洲。"
        },
        {
            "标题": "嬉春曲四首 其二",
            "作者": "黄佐",
            "内容": "洲边新水到渔矶，路上轻风扬酒旗。短短荷根难结藕，青青柳色易成丝。\n鹍弦鹤笛遥相和，银烛金尊晚并移。低唱竹枝云雾里，免教明月妒娥眉。"
        },
        {
            "标题": "嬉春曲四首",
            "作者": "黄佐",
            "内容": "天边璧月悬清光，照见陌头游冶郎。缥玉香浓酌鹦鹉，郁金样窄裁鸳鸯。\n零露团团湿蔓草，谷风习习吹柔桑。临岐相见瞥然去，一夜心随云汉长。"
        },
        {
            "标题": "梦游穆天子观作",
            "作者": "黄佐",
            "内容": "穆满南征事已空，尚馀猿鹤噪天风。长松俯慨人间世，日夜涛声霄汉中。"
        },
        {
            "标题": "海珠别方塘汪宪副",
            "作者": "黄佐",
            "内容": "海珠山下寒潮生，击鼓放船君欲行。酾酒千巡谷鸟啭，粤城十月江花明。\n碧鸡金马在何处，游子孤臣俱有情。此去登临不同赏，倚楼诗句向谁成。"
        },
        {
            "标题": "李子逍遥楼寄怀次韵",
            "作者": "黄佐",
            "内容": "飞楼漂渺俯江深，谁咏晨风向北林。度雪朔鸿空往迹，掠云皋鹤更遗音。\n燕台合市千金骨，汉署徒知十载心。骋望不愁春事远，满蹊桃李自成阴。"
        },
        {
            "标题": "冬日介翁宗伯招饮赏菊次韵与甬川俨山二学士内方庶子同赋",
            "作者": "黄佐",
            "内容": "十月芳菲犹满家，容台招赏傲霜花。玉杯对酒朋簪盍，彩笔裁诗蜡炬斜。\n抚景况闻歌白雪，临风翻笑落乌纱。阳和只在邀欢地，未觉流光换物华。"
        },
        {
            "标题": "李表弟绰送紫霞绡菊有感二首 其二",
            "作者": "黄佐",
            "内容": "璧月流素天，皎镜涵万里。澄澄交影中，见此娥仙子。\n霓衣曳明霞，微步绿云起。嫣然东篱下，黄金何足睨。\n莫问桃花源，烟津渺流水。"
        },
        {
            "标题": "仰云堂二首为林上舍志复 其二",
            "作者": "黄佐",
            "内容": "霞明屏石晓荧荧，树引山光翠满城。却忆过庭何处所，支颐翘首白云生。"
        },
        {
            "标题": "李表弟绰送紫霞绡菊有感二首 其一",
            "作者": "黄佐",
            "内容": "遥遥太清家，灼灼开紫霞。万朵英琼瑶，不数萼绿华。\n昔侍明光宫，昭容美如花。户外小垂袖，六龙驻云车。\n归来阅秋霜，对尔何所嗟。"
        },
        {
            "标题": "玄堂八景为罗大参题 其六 丹桂山香",
            "作者": "黄佐",
            "内容": "丹桂孤巍巍，移根自蟾穴。空翠从风来，万古香不灭。"
        },
        {
            "标题": "送谷子迁归吴",
            "作者": "黄佐",
            "内容": "梦到长洲宿莽间，嘤鸣犹似听春山。东吴画舫偏堪往，北斗朱旗恐未闲。\n谷永谢书今已达，陆机文赋昔曾还。玄冬别汝炎风里，独对前荣细菊斑。"
        },
        {
            "标题": "宿灵川寄怀范大参",
            "作者": "黄佐",
            "内容": "性拙嗟无侣，交深赖有君。襟期珠海月，去住桂山云。\n黄屋匡扶切，苍生轸念勤。灵川烟雨里，忧乐梦希文。"
        },
        {
            "标题": "陵祀次韵刘侍御见寄",
            "作者": "黄佐",
            "内容": "园陵报祀开秋序，骢马追趋出帝城。四塞云山随远近，二仪风雨自阴晴。\n金支掩映蛟龙色，玉殿苍凉燕雀声。怅望轩辕弓剑在，青霄沾洒不胜情。"
        },
        {
            "标题": "学古三首赠胡承之归关中 其二",
            "作者": "黄佐",
            "内容": "巾车返初服，淩晨发京洛。引顾咸阳道，云山互参错。\n威夷眄三涂，嵚岑辨二岳。草树郁仟仟，沟塍纷漠漠。\n霞日映宫雉，明灭见城郭。行子归旧疆，园田惧芜落。\n庄生傲柴栅，台公愿藜藿。已蠲原宪耻，无论启期乐。\n道因傥来悟，心泯然疑作。达士有遗矩，卷舒在龙蠖。"
        },
        {
            "标题": "学古三首赠胡承之归关中 其三",
            "作者": "黄佐",
            "内容": "玄冬服纤纩，不若貂襜褕。新知虽云乐，不若故人姝。\n华轩岂不美，休休惟故居。故居乃何所，乃在秦城隅。\n山泉环户牖，树木何舒舒。开帘见栖鸟，临渊羡潜鱼。\n孤菊扬其英，芳草不复除。适意向井臼，陶情在琴书。\n此生谅已得，不乐将焉如。"
        },
        {
            "标题": "学古三首赠胡承之归关中 其一",
            "作者": "黄佐",
            "内容": "翩翩双鸣雁，噭噭云中飞。娟娟蛾眉女，劄劄流黄机。\n弃置不成匹，叹息减容辉。问女何所叹，良人怅有违。\n万里遥相望，何由接音徽。蕙楼鉴素月，兰镫暧虚帏。\n身非骖与服，安得同车归。河清尚可俟，会合何可希。\n临岐奏此曲，泪下谁能挥。"
        },
        {
            "标题": "四贤祠释菜后雨霁作",
            "作者": "黄佐",
            "内容": "短羽投翳荟，促鳞泳汀涔。额额各栖息，喧卑非所钦。\n浩浩朱明天，空洞函飞沉。元公咏真意，鹤鸣振皋音。\n罗子坐钓鳌，龙光耀江浔。绯鱼岂足系，靡俗何由侵。\n李陈辙迹远，冥漠交神襟。浮游构崇棁，俎豆临岖嵚。\n雨歇增波澜，孤青出遥林。厉急复陵缅，采芳自清深。\n藻蘋一以荐，风生丛灌吟。迟旭粲霞绮，层崖散岚阴。\n倏尔翔寥廓，安排竟无心。"
        },
        {
            "标题": "雪后早朝",
            "作者": "黄佐",
            "内容": "北风吹雪静芳尘，雪霁千门丽景新。丹地秖闻鸣玉步，碧天疑有散花人。\n寒光掩映龙楼晓，迟日熏成凤沼春。归向柳边凝立久，试裁巴曲和韶钧。"
        },
        {
            "标题": "南归途中杂诗二十二首 其十六",
            "作者": "黄佐",
            "内容": "严陵祠上白日光，严陵祠下沧波长。清风满山似相慰，去路飘飘花草香。"
        },
        {
            "标题": "玄堂八景为罗大参题 其二 上涌烟村",
            "作者": "黄佐",
            "内容": "烟树横一抹，微茫混天色。林疏见夜灯，点点讶奎壁。"
        },
        {
            "标题": "翩翩者鹤贺吴子重闱荣寿三首 其一",
            "作者": "黄佐",
            "内容": "亭亭州山阴，松竹何青青。上有九苞羽，下有千岁苓。\n栖息东王公，照耀南极星。鹍弦沸瑶席，绣幄开云屏。\n奕叶惠文冠，执法天子庭。佩结苍精龙，金绯明玉映。\n欢声彻霄汉，恩波告冥冥。"
        },
        {
            "标题": "南溪卷为佴都帅",
            "作者": "黄佐",
            "内容": "南溪分得扬之水，岩姿林霭相光辉。主人燕坐列霜戟，童子清歌调雪衣。\n弦琴每觉薰风入，载酒直随明月归。我亦沧洲曾结宇，吏情长恐与心违。"
        },
        {
            "标题": "游燕子矶次养斋韵",
            "作者": "黄佐",
            "内容": "北去南来未拂衣，徒闻燕子有渔矶。沧江白鸟随潮迥，野寺黄花对酒稀。\n清夜自悬徐孺榻，尘襟思浴鲁城沂。天峰秖是松声在，谁伴先生弄月归。"
        },
        {
            "标题": "宫僚燕集次许松皋冢宰韵四首 其四",
            "作者": "黄佐",
            "内容": "前星炯炯天苍苍，高云斐亹明霞觞。鸿逵岂谓羽仪少，鹤禁正须筹策良。\n燕京馆阁玉霄上，魏阙衣冠珠斗傍。阳春忽奏郢中调，万岁飞龙应寿昌。"
        },
        {
            "标题": "厓山怀古六首 其一",
            "作者": "黄佐",
            "内容": "北风吹浪作龙楼，疑是乾坤正气浮。闻说当年杨太后，间关挥泪渡中流。"
        },
        {
            "标题": "送丘子令馀姚",
            "作者": "黄佐",
            "内容": "车盖集宛洛，爱子能久要。览此光熙运，奋翮扬英翘。\n绾绶宰花县，飞舄淩云霄。别子问何时，朔风驱玄涛。\n落叶归本茎，茂松见后凋。君子秉贞性，岂为寒暑摇。\n援琴奏清商，怅望心烦劳。孤鸿遵修渚，别鹤唳远皋。\n殷勤伏尊簋，于焉永今朝。"
        },
        {
            "标题": "舟度彭蠡遇风作",
            "作者": "黄佐",
            "内容": "奔策遵玄渚，扬帆向紫都。遥林吹地籁，巨浪舞天吴。\n汇泽开长道，风飙动壮图。扶摇自有适，何必美游凫。"
        },
        {
            "标题": "哭崔南甫二首 其二",
            "作者": "黄佐",
            "内容": "芹泮始于迈，舞雩频咏归。倚筠瞻寿阁，纫穗扫慈帏。\n水自三山逝，云依双鹤飞。夜台终宿草，知尔恋春晖。"
        },
        {
            "标题": "玄堂八景为罗大参题 其五 西岸夜渔",
            "作者": "黄佐",
            "内容": "寒潮拥西岸，渔艇互相呼。答歌不知夜，皓月生菰蒲。"
        },
        {
            "标题": "谒康陵书感",
            "作者": "黄佐",
            "内容": "夏云销尽午风恬，目极烟霄思未厌。瑶水几年留马迹，鼎湖回首堕龙髯。\n泉涂寂寂山当户，松籁萧萧月转檐。却愧青衫虚十载，对扬无路拜宸严。"
        },
        {
            "标题": "元日口占",
            "作者": "黄佐",
            "内容": "清晓遥遥祝紫宸，东风吹佩鹤随身。尊前莲蕊浓于旧，墙角梅花冷更新。\n畎亩寸心丹向日，尘涂双眼白看人。闭门且续罗浮志，收得天南一洞春。"
        },
        {
            "标题": "陆五湖寿我以罗浮歌次韵答之",
            "作者": "黄佐",
            "内容": "中宵赤日遵黄道。枕外仪璘会鹏岛。珠树茏葱冬不老。\n朱明洞晓碧鸡报。却忆梅花清梦好。太虚无声自今古。\n灵籁胡然起林莽。天地中和何可谱。夜乐池喧浴凤舞。\n夔且无之况其辅。飞云如盖须臾高。铁桥石鼓皆周遭。\n笑骑麒麟行九皋。安期迎我醉酥醪。浩歌绿水扬洪涛。"
        },
        {
            "标题": "中秋登楼赏月分得宵字",
            "作者": "黄佐",
            "内容": "彤楼十二连斗杓，层轩珠缀临岧峣。象筵绮俎相招邀，绣茵文毂停华镳。\n兕觥屡酌银烛销，矞云斐亹开碧寥。圆晖炯若英琼瑶，出自金枢行玉宵。\n重轮五色成锦幖，兔宫桂斧如可徼。霓裳羯鼓和仙韶，浩倡妙舞生神飙。\n縠罗山立香泽飘，素娥青女空复娇。含颦流盻心志摇，袨装重整双凤翘。\n夜阑悲翠栖兰苕，清光难盈花易凋。人生行乐须久要，愿言百岁同今宵。"
        },
        {
            "标题": "咏志六首",
            "作者": "黄佐",
            "内容": "上山采芙蓉，日暮倾筐归。驺轲陈王道，脂车向梁齐。龙战方择肉，志愿空令乖。理人为之牧，嗟哉名实违。布谷春无畬，促织秋无衣。悠悠感物变，恻恻怀烝黎。¤"
        },
        {
            "标题": "咏志六首",
            "作者": "黄佐",
            "内容": "朱火照玄夜，耿耿怀平生。云汉经中天，为章竟何成。潇潇风雨歇，引领晨鸡鸣。褰帷纳素月，悠然钟我情。¤"
        },
        {
            "标题": "粤台怀古四首分韵得幽字 其一",
            "作者": "黄佐",
            "内容": "胜地经秦汉，高台近斗牛。片云浮郁水，孤月满灵洲。\n事往市朝变，秋来林壑幽。霸图何足问，吾得采真游。"
        },
        {
            "标题": "粤台怀古四首分韵得幽字 其二",
            "作者": "黄佐",
            "内容": "歌舞何人在，襜帷此日留。长江涵楚越，远树入燕幽。\n倾国嗟摎女，提兵忆路侯。绝怜张乐地，斜日下羊牛。"
        },
        {
            "标题": "粤台怀古四首分韵得幽字 其三",
            "作者": "黄佐",
            "内容": "对酒烟霞晚，裁诗天地秋。坐闻松籁迥，行爱桂岩幽。\n大泽龙蛇远，荒台鹿豕游。向来南海尉，辛苦事嬴刘。"
        },
        {
            "标题": "别萧潘二通判于淡岩作",
            "作者": "黄佐",
            "内容": "五马翩翩度远岑，日浮苍翠满离襟。同寅合共循良传，异国仍多故旧心。\n客思渐随芳草远，春光偏入野棠深。明朝鼓柁营阳道，回望零陵烟树林。"
        },
        {
            "标题": "迎祥寺后游次韵四首 其四",
            "作者": "黄佐",
            "内容": "白马开三乘，祥鶤运九衢。乾坤经浩劫，陵谷尽浮图。\n柳径涵川净，枫林带藓枯。倦游仍立马，寒日动平芜。"
        },
        {
            "标题": "庚子三月八日奉命充经筵讲官有感赋十二韵",
            "作者": "黄佐",
            "内容": "春风环佩集群仙，回首瀛洲二十年。院柳绿垂鸾驾外，宫花红入凤池边。\n晓承纶綍开经幄，夕佩兰英拱御筵。青琐赤墀聊复尔，璇题珍馆故依然。\n三阶瑞气缠黄道，六籍荣光出翠川。祖武直从高帝始，人文真羡孝皇前。\n翩跹鹓鹭趋清漏，缥缈麒麟飏紫烟。芸阁秘书频驻辇，羽陵遗策自忘筌。\n座临北斗沾尧酒，帘卷南薰协舜弦。长乐赐来霞锦艳，上林擎出露桃鲜。\n赓歌此日光华旦，下拜何时咫尺天。遥望帝城珠树里，金华凉月夜娟娟。"
        },
        {
            "标题": "有所思一章十三句",
            "作者": "黄佐",
            "内容": "有所思，思我母慈，身上锦袮裆，母身清宁寿以眉。日夜要襋之，于今化为缁。嗟我乃多携离，水流东海归何时，嗟我会面安可知。晨鸡鸣，鸣不已。东方明星光动地，照我驱驰走千里。"
        },
        {
            "标题": "庚子三月八日奉命充经筵讲官有感赋十韵",
            "作者": "黄佐",
            "内容": "春风环珮集群仙，回首瀛洲二十年。院柳绿垂鸾驾外，宫花红入凤池边。晓承纶绋开经幄，夕佩兰英拱御筵。青琐赤墀聊复尔，璇题珍馆故依然。三阶瑞气缠黄道，六籍荣光出翠川。祖武直从高帝始，人文真羡孝皇前。座临北斗沾尧酒，帘卷南薰协舜弦。长乐赐来霞锦艳，上林擎出露桃鲜。赓歌正值光华旦，下拜同瞻咫尺天。遥望帝城珠树里，金华凉月夜娟娟。"
        },
        {
            "标题": "天津雨中即事",
            "作者": "黄佐",
            "内容": "幕府开三卫，粮漕集万艘。人皆甘海错，吾且醉村醪。\n潮落洲随出，烟深岸却高。冲泥走风雨，端坐看儿曹。"
        },
        {
            "标题": "蜀道行送王侍讲之四川参政",
            "作者": "黄佐",
            "内容": "蜀道平，平如砥，沃野烟绵亘千里。岷江浩浩浮元气，剑阁石门相向起。\n锦官城中春意动，玉户金缸艳桃李。郫筒沽取不费钱，醉唱巴渝满山市。\n比屋繁华渐非昔，帝遣词臣振纲纪。王夫子，起邹鲁，黼黻心胸炳如虎。\n弱冠排门见毛质，石室兰台奉明主。手持彤琯耀日月，口授丹书动雷雨。\n迩来暂辍承明直，紫绶金章莅兹土。薇垣浩啸赞玄化，坐使苍生有环堵。\n君不见汉家使蜀称三王，君岂其裔当传芳。格天自合有经济，谕俗不独工文章。\n回车叱驭信忠孝，碧鸡金马殊荒唐。维舟三峡访千古，噭噭青猿啼夜霜。\n君不见浣花溪古霜枫赤，洗墨池荒烟草碧。古来名胜乃如此，往往江山尽陈迹。\n丈夫立身贵不朽，百炼精钢万钧力。他日调羹气益振，此别传觞醉何惜。\n星车迢迢出蓬瀛，问君何时朝紫清。秋风吹衣白露堕，执手踟蹰空复情。\n高梧参天鸾凤集，雄剑跃地蛟龙鸣。宫花院柳送愁色，孤鹜落霞随去旌。\n玉壶酒尽情难尽，矫首长安空月明。"
        },
        {
            "标题": "金山寺与同游沈都督希仪陈太守天然",
            "作者": "黄佐",
            "内容": "高阁层台尽向阳，暇逢迟月共翱翔。鼋鼍窟远禅扉静，龙象筵开贝叶香。\n析木天涵波荡荡，秣陵烟带树苍苍。中泠瀹罢临风磴，还听山僧说武皇。"
        },
        {
            "标题": "素翁先生元日书怀次韵二首 其二",
            "作者": "黄佐",
            "内容": "归兴凭谁语，裁诗每自怜。草青壶峤外，鸥白影池前。\n淑气通嘉石，祥飙洒列钱。即看吾道在，行止信皇天。"
        },
        {
            "标题": "元日述怀",
            "作者": "黄佐",
            "内容": "静守黄庭玉漏长，晓来嵩祝整冠裳。庭前草色交新翠，檐外梅花送暗香。\n漠漠绪风传鼓吹，丝丝过雨净林塘。粤南自笑康衢老，曾听流莺绕建章。"
        },
        {
            "标题": "素翁先生元日书怀次韵二首 其一",
            "作者": "黄佐",
            "内容": "许身齐稷契，挥手谢巢由。鹊起千人悦，龙飞万国休。\n王春随听履，卿月照稽谋。一任云庄上，莺花锁鹭洲。"
        },
        {
            "标题": "月夜登王子小楼放歌",
            "作者": "黄佐",
            "内容": "西山萧爽掌与平，绛河溯月秋有声。白榆丹桂何历历，登楼一坐心眼明。\n王郎爱客歌侑觞，倡酬况是词场英。疏钟近户风漠漠，杂花绕径云冥冥。\n剥梨举火讶斗落，园鹤时作摩天鸣。酒酣为子歌慷慨，轩冕且付形骸外。\n车如鸡栖走蹗蹗，富贵何如取酣快。鲲鹏肯怯天池远，虾鳝只见蹄涔大。\n朝市于今嫌我真，旧山尚觉长镵在。王郎为我添浊醪，相逢能几尊前豪。\n读书徒自吝驹隙，涉世无乃纷牛毛。鸡鸣庭树宿鹭起，东方皛皛须臾高。"
        },
        {
            "标题": "云洲隐居",
            "作者": "黄佐",
            "内容": "结庐天水交，菰蒲断人境。水气蒸为云，摇光混波影。\n清飙驱云去，净绿澄万顷。心随游鲋适，目送狎鸥迥。\n卷舒悟世理，流动入神领。举觥挥碧寥，浩笑策飞景。\n与君论大年，龟鹤未为永。"
        },
        {
            "标题": "忆妾行次曾于阳韵",
            "作者": "黄佐",
            "内容": "忆妾别君大河口，泪洒苍天誓相守。船旁橹声如妾啼，船头水声作牛吼。\n君家富压咸阳人，玉楼金屋娇芳春。鸾杯凤管度朝莫，辞家乃与风涛亲。\n风涛汹汹愿君返，幽幔疏灯耿孤馆。剔残兰灺月犹在，落尽棠梨春不管。\n脉脉停机待君至，锦织愁文宛将备。时凭镜听卜归期，好语初同俄尔异。\n念君相从多贾人，相时射利心胡秦。念君交游多媚子，外平中险如河水。\n君不为忧反为喜，安得长绳系君趾。朝来蟢子罥罗帏，柳外垂鞭信马归。\n山眉云鬓为君理，一曲尊前金缕衣。"
        },
        {
            "标题": "赠别黄子章北上次铁桥司马韵二首 其一",
            "作者": "黄佐",
            "内容": "沙头寒日照津旗，南雁初飞北棹移。谢客池塘新入梦，于门车马重相期。\n江湖冉冉冰霜尽，花柳欣欣雨露私。春近可堪人渐远，停云应是渺予思。"
        },
        {
            "标题": "虚谷歌赠郭先生",
            "作者": "黄佐",
            "内容": "苍碧相围云接山，结庐中谷心自闲。深林无人野芳发，坐啸行歌响相答。\n白驹仰秣瑶瑟希，足音不闻孤掩扉。翛然默坐圜虚里，万壑无声月如水。"
        },
        {
            "标题": "赠赵景昭归广州",
            "作者": "黄佐",
            "内容": "庭闱每入京华梦，消息真从里闬传。慰我客怀千里外，与君交谊十年前。\n心驰珠海云随棹，路入金陵日在天。好向明时图远大，只今青琐重材贤。"
        },
        {
            "标题": "赠李侍御之任留都",
            "作者": "黄佐",
            "内容": "亭亭钟陵台，昔闻凤凰游。凤凰去千载，鹰隼横高秋。\n豸冠何楚楚，杰出古康州。觌德不在刑，大器如天球。\n欻尔振翮来，嗈嗈播皇休。生民苦捐瘠，洋海森戈矛。\n九边惨萧瑟，网罗尚诛求。百鸟抢榆枋，哀鸣何啁啾。\n方将斡元气，披诚献鸿猷。竹实化禾黍，梧桐荫道周。\n吾宁忍饥渴，庶浣苍生忧。邂逅适我愿，结佩相绸缪。\n览辉自兹去，丹衷信能酬。引望已寥廓，空登明月楼。"
        },
        {
            "标题": "赠邵端峰方伯之山东六首 其一",
            "作者": "黄佐",
            "内容": "百粤殊气候，三伏竞炎凉。幽居慎服食，况乃道路长。\n门有车马客，驾言发我乡。旬宣指邹鲁，邹鲁民所望。\n思为骖与靷，复在水一方。仰睇云中鹄，何时遂翱翔。"
        },
        {
            "标题": "泰泉山中赠伦王二子",
            "作者": "黄佐",
            "内容": "金涧绕青林，瑶空出翠岑。烟霞供永啸，松竹入长吟。\n春度莺犹在，杯香客每深。随时共幽赏，吾未倦登临。"
        },
        {
            "标题": "赠邵端峰方伯之山东六首 其五",
            "作者": "黄佐",
            "内容": "海榴发岩楹，葳蕤含景鲜。茭萼晞阳光，亭午丹欲然。\n萧瑟岁寒节，缅怀中兴年。雍齿反婴僇，丁公顾能全。\n如彼荧荧者，乃矜一朝妍。缄书持赠君，何由达灵荃。"
        },
        {
            "标题": "赠西蜀胡秀才",
            "作者": "黄佐",
            "内容": "遥遥蜀道亘天端，来去惟君不作难。来为慈颜欣奉檄，去缘皤发倦弹冠。\n柳摇燕市听莺别，云拥峨眉驻马看。索句赠君还自笑，一年为客向长安。"
        },
        {
            "标题": "战城南一章十二句",
            "作者": "黄佐",
            "内容": "战城南，分战疆。运握奇，陈八方，铠甲纷员衷土黄。龙江之水，洪汤汤，马得饮之人不敢尝。馘囚乡晨解其缚，犒以钱刀，暮用为乐，愿为忠臣死报国。"
        },
        {
            "标题": "玄堂八景为罗大参题 其八 冈背青松",
            "作者": "黄佐",
            "内容": "冈背何所有，历历青松树。飒飒悲风来，恍恍神灵雨。"
        },
        {
            "标题": "崇德楼怀古八首为彭城马子津赋 其一",
            "作者": "黄佐",
            "内容": "苍山倚天东，秀色亘千里。缅怀山中人，羽翼赤龙子。\n织鸟翔太霄，翩翩彩云起。瞻云息机事，林卧观无始。"
        },
        {
            "标题": "赠陶二尹之任元城",
            "作者": "黄佐",
            "内容": "风流此日陶彭泽，善唱吴歈向别筵。制锦正当佳丽地，弹冠初遇中兴年。\n一庭诗景孤松里，疋马春风立柳边。倾盖相逢又分手，金台凉月夜娟娟。"
        },
        {
            "标题": "泰泉山中二首 其一",
            "作者": "黄佐",
            "内容": "清晓迟来客，采芳从岵间。织鸟忽飞动，苍松澹然间。\n回顾丘中云，为我封柴关。风吹唐棣花，灼灼翩哉翻。\n惄焉抱饥渴，默坐愁烟山。"
        },
        {
            "标题": "出郭课野老为园",
            "作者": "黄佐",
            "内容": "野老墙低还是家，为园须学邵平瓜。已知出郭少尘事，且尽清尊恋物华。\n江上小堂巢翡翠，山楼粉堞隐悲笳。不嫌野外无供给，来岁还舒满眼花。"
        },
        {
            "标题": "中秋夜对月",
            "作者": "黄佐",
            "内容": "作客惊秋半，行歌对月明。玉轮看桂满，银浦见槎横。\n疏柳门墙静，高梧风露清。此时裁谢赋，千里一含情。"
        },
        {
            "标题": "答李一凤次见寄韵",
            "作者": "黄佐",
            "内容": "洛下风尘双短鬓，梦中山雪一长镵。谋身自笑屠龙拙，应俗谁嗔看鸟贪。\n归去心情闻作赋，别来颜色见开缄。夜阑忽有思君句，吟倚梅花与月参。"
        },
        {
            "标题": "喜雨次陈茶山韵二首 其一",
            "作者": "黄佐",
            "内容": "献岁初逢雨，随车且泽民。小楼听到晓，幽谷见回春。\n燕雀依巢静，鱼龙出浪频。沧洲理烟艇，蓑笠定随人。"
        },
        {
            "标题": "喜雨次陈茶山韵二首 其二",
            "作者": "黄佐",
            "内容": "吾爱茶山子，吴讴播粤民。檐声才入夜，野色尽成春。\n水渐浮舟阔，花堪对酒频。向来雩祷切，天果不遗人。"
        },
        {
            "标题": "舟中漫兴五首 其四",
            "作者": "黄佐",
            "内容": "横石矶边秋水生，浈阳峡上鶗鴂鸣。船头客子不能睡，对月长歌到五更。"
        },
        {
            "标题": "舟中漫兴五首 其二",
            "作者": "黄佐",
            "内容": "胥江儿女多浣纱，道傍闻有莫愁家。莫愁荡桨向何处，杨柳萧萧啼暮鸦。"
        },
        {
            "标题": "舟中漫兴五首 其五",
            "作者": "黄佐",
            "内容": "河汉盈盈夜遽央，淡日欲出流云凉。捲帘默坐看流水，风送一番松桂香。"
        },
        {
            "标题": "舟中漫兴五首 其三",
            "作者": "黄佐",
            "内容": "宋朝栈道接烟霄，今日荒蹊没断桥。花洞蛮歌喧逻口，竹房僧梵落山腰。"
        },
        {
            "标题": "舟中漫兴五首 其一",
            "作者": "黄佐",
            "内容": "璧月团团玉镜台，照人怀抱霎时开。无情最是芦包水，不共西南一路来。"
        },
        {
            "标题": "都门饯江约之南归",
            "作者": "黄佐",
            "内容": "都门疋马愿行迟，折柳相看鬓未丝。多事北风消客醉，尽情南菊待吾诗。\n鸠声唤雨何寥廓，龙气成云太陆离。畎亩未须忧岁事，傅岩勋业欲深期。"
        },
        {
            "标题": "崧台石室隋志本名定山林惟乔以为别号赋诗赠之",
            "作者": "黄佐",
            "内容": "守玄栖定山，夙禀海鹤姿。周眄崧台外，巽坎涣以驰。\n乘猋溯江汉，帝乡良可期。而吾谢尘坌，所信惟在斯。\n抗志逮莘野，述业遵仲尼。委怀缅云月，琴书恒自怡。\n彼流正浪莽，此定焉能移。陟岵谅有慕，采芳多紫芝。\n持此北堂寿，愿言越期颐。"
        },
        {
            "标题": "子夜四时歌八首 其一",
            "作者": "黄佐",
            "内容": "采桑南陌去，共欢桑下嬉。归来理机素，成匹待何时。"
        },
        {
            "标题": "阻冰寓萧氏楼上作",
            "作者": "黄佐",
            "内容": "朔风萧萧吹雪霜，登楼独坐生悲凉。青山知我吏情澹，明月照人归梦长。云影有时连去雁，水声何日到垂杨。侧身天地频回首，谁道江湖远庙廊。"
        }
    ],
    "对话内容": [
        {
            "Type": "宫廷官场对话",
            "Location": "南京翰林院",
            "Background": "黄佐与大学士夏言在朝堂上讨论河套治理问题，因意见不合，黄佐态度坚定，直言不讳，引起其他官员侧目。",
            "Dialogue": "{\n    角色名:夏言 \n    动作:(微微皱眉，轻声叹息)\n    讲话:黄佐先生，您所言的河套治理之策，固有其理，然在本官看来，既然河套之地水源丰沛，若单以疏浚之法，恐怕难以根本解决其水患问题，反而可能因水流不畅，导致地势低洼之处再生涝灾。您是否考虑过引水入田，流向田畴之法，方能兼顾农田之利，且使河川水道更为畅通呢？岂不更为妥当？  \n}\n{\n    角色名:黄佐 \n    动作:(目光坚定，语气沉稳)\n    讲话:夏大人，然则我认为河套之治，首在于水道之疏通，若不将水流疏导至其应有之处，必然会造成涝灾之虞，虽引水入田之策可行，然农田之水源，须依赖于河道之畅通，若河流阻滞，田畴又安能得水？须知，水乃生灵之命脉，治理之策当从根本上着手。至于引水之法，亦可为辅，然此时倘若急于求成，恐怕会因权变之策，致使河流更为混乱。既然我言未尽，您可再思量。  \n}"
        },
        {
            "Type": "书信交流",
            "Location": "黄佐书斋",
            "Background": "黄佐致书给其弟子欧大任，信中提到他对后学的期望与对当时政治局势的看法，字里行间透露出对学生的关心和教诲之意。",
            "Dialogue": "{\n    角色名:欧大任 \n    动作:(手握笔，神情专注)\n    讲话:师父，您在信中提到要我勤学不辍，尤其是对当今政局的看法，我深感受教。然当下的局势波谲云诡，如何才能明辨是非，成就一番事业，实在令人困惑。您可否再赐教，在纷扰的政海中，如何保持初心，守住道义？  \n}\n{\n    角色名:黄佐 \n    动作:(微微一笑，语气温和)\n    讲话:大任，您所问之事，乃是每一位志士所必须清晰解答之题。面对当今之局势，确实有许多纷扰之事，而我之见，最重要的，便是要常思自身之初心，立志于明德，心存于百姓。为官者，若能常怀忧国之心，便可不为权势所动，亦不为虚名所惑，心中自有一把秤，分清是非，明辨善恶。此外，读书之道亦不可或缺，书中自有黄金屋，书中自有颜如玉，学而时习之，方能在日益复杂的局面中，立于不败之地，切勿忘记当初之志。  \n}"
        },
        {
            "Type": "诗词戏剧对话",
            "Location": "雅集之所",
            "Background": "黄佐与好友黎民表相聚，吟咏新作，二人畅谈诗文，互相切磋，气氛高雅，诗意盎然。",
            "Dialogue": "{\n    角色名:黎民表 \n    动作:(举杯相邀，眼中闪烁着兴奋)\n    讲话:黄先生，今日同聚于此，正是谈诗论道的好时光。您最近所作的《琴操三首》颇具韵味，尤以“荆山操”最为引人入胜，能否请您与我细细道来，您在此作中想要传达何种情感呢？  \n}\n{\n    角色名:黄佐 \n    动作:(面露笑容，轻轻摇头)\n    讲话:黎兄，您过奖了。我之《琴操三首》乃是以琴为媒，借景抒情，意在表现山水之美与心境之和。“荆山操”中，我写到荆山之旅，所见林丘与大道，皆是心中所感，欲借此表达自然之美与人生之路的追寻。山林间虽有貉与麻，却不乏采猎之乐，正如人生之路，虽有艰辛与险阻，然却需心存欢愉，方能不负此生。  \n}"
        },
        {
            "Type": "家庭市井对话",
            "Location": "香山家中",
            "Background": "黄佐与母亲陈氏闲聊，回忆起自己幼年时的学习经历，母亲睿智的教导令他倍感温暖和感激。",
            "Dialogue": "{\n    角色名:陈氏 \n    动作:(微微一笑，目光温柔)\n    讲话:佐儿，今日闲聊，母亲不禁想起你幼时的学习情景，那时你总是对经书孜孜不倦，常常读到深夜。如今你已是翰林院的才子，母亲心中无比欣慰。你可曾记得，母亲当年曾教导过你，勤学之道，必与德行相辅相成，方能成就大器？  \n}\n{\n    角色名:黄佐 \n    动作:(神情恬淡，语气柔和)\n    讲话:母亲所言，佐儿铭记于心。正是您当年的教诲，令我在学海中不断求索，心中始终有一盏明灯，指引我前行。今日在朝堂论事，虽有时会感到无奈与挫折，但我始终相信，德行与学问的积累，终会为我开辟出一条前路。愿能不负您所望，常怀感恩之心，行于世间，方不愧于母亲的教诲。  \n}"
        },
        {
            "Type": "宫廷宴会",
            "Location": "皇宫",
            "Background": "黄佐在一场盛大的元日宴会上，与其他官员举杯共庆，期间他被赞誉为文学才子，心中感慨万千。",
            "Dialogue": "{\n    角色名:张治 \n    动作:(举杯致意，表情愉悦)\n    讲话:黄先生，今日元日盛宴，您之才华令人钦佩，能否请您吟咏一首，祝愿我等在新的一年里，鸿运当头，事业兴旺？  \n}\n{\n    角色名:黄佐 \n    动作:(微微颔首，神情凝重)\n    讲话:张兄所请，黄某自然不敢推辞。在这新春佳节之际，愿以《送乡同年廖大尹任之临武》之意，祝愿诸君在新的一年里，心想事成，万事如意。岁月如歌，愿与君共勉，携手共进，切莫辜负了这春光明媚的美好时光。  \n}"
        },
        {
            "Type": "朋友聚会",
            "Location": "山间茶室",
            "Background": "黄佐与弟子们在泰泉山中品茶论道，谈及各自的前程与理想，气氛轻松愉快，增进了师生间的感情。",
            "Dialogue": "{\n    角色名:黎光 \n    动作:(举杯相邀，面露笑容)\n    讲话:师父，今日聚于此，实在是难得的机会。不知您在泰泉山中，是否有新作？能否赐教一二？  \n}\n{\n    角色名:黄佐 \n    动作:(微微一笑，目光温和)\n    讲话:黎弟，今日之聚，正是畅谈诗文的良机。近日我在山中，得见那青翠竹林与潺潺水流，心中不免生出许多感慨，便作了几首小诗。诗中虽有山水之美，然更意在表达心中对人生的思考与向往。愿与诸弟子同享此乐，共同探讨诗词中的深意，方能共勉于此。  \n}"
        },
        {
            "Type": "探讨学术",
            "Location": "书院",
            "Background": "黄佐与黄重、黎贯等学者在书院中激烈讨论儒学经典的理解，各抒己见，场面热烈而富有学术氛围。",
            "Dialogue": "{\n    角色名:黄重 \n    动作:(手握书卷，神情专注)\n    讲话:黄先生，近日之学术讨论，您所提的关于儒学经典的见解，实在令我耳目一新。可否请您再详细讲述一下，您对《大学》中的“明德”一章的理解？  \n}\n{\n    角色名:黄佐 \n    动作:(目光坚定，神情严肃)\n    讲话:黄重，所问实为重要之事。《大学》中之“明德”，乃是儒家之根本，修身齐家治国平天下皆需以此为本。明德者，光明之德，非但止于外在之表象，更在于内心的修炼与自省。若能诚实守信，心存仁义，方能在世间立足，影响他人。为人之道，需常修德行，方可成就大业。  \n}"
        },
        {
            "Type": "赠别",
            "Location": "送行之地",
            "Background": "黄佐为好友王銮的离去举办送别宴，几位老友在酒席上互赠诗文，感叹时光流逝，情谊深厚。",
            "Dialogue": "{\n    角色名:王銮 \n    动作:(举杯致意，情绪激动)\n    讲话:黄佐先生，此次送别宴会，您为我所作之诗，令我感动不已。可否分享您作诗的灵感来源？  \n}\n{\n    角色名:黄佐 \n    动作:(微微颔首，面露笑容)\n    讲话:王兄，您过奖了。作此诗时，脑海中浮现出往日相聚之情，虽今朝别离，然情谊深厚，实在难以割舍。诗中所寄寓的，正是对我们友谊的珍惜与未来的美好祝愿。愿我等不论身处何地，彼此之间的情谊如这诗歌般长存，永不磨灭。  \n}"
        },
        {
            "Type": "官场议事",
            "Location": "江西提学佥事办公室",
            "Background": "黄佐与地方官员商讨教育改革事宜，强调书院的重要性，展现出他身为提学佥事的责任感。",
            "Dialogue": "{\n    角色名:地方官员 \n    动作:(微微弯腰，语气恭敬)\n    讲话:黄提学，您刚才提到的教育改革之策，是否可以更详细地阐述一下？我们如何才能让书院发挥更大的作用？  \n}\n{\n    角色名:黄佐 \n    动作:(目光坚定，语气坚定)\n    讲话:诸位，书院之所以为书院，乃是因为它承载着传承文化与教育后学的使命。若要发挥其更大作用，首先须注重师资的选拔与培养，确保教书育人的质量。其次，要加强与地方的联系，鼓励学子参与地方建设，真正做到学以致用。唯有如此，书院才能在我们明朝的教育体系中担起更重要的责任，共同推动社会的进步。  \n}"
        },
        {
            "Type": "诗词交流",
            "Location": "书斋",
            "Background": "黄佐为李叔正作传，期间两人讨论古今诗词，李叔正对黄佐的诗才表示钦佩，黄佐则谦虚以对。",
            "Dialogue": "{\n    角色名:李叔正 \n    动作:(微微颔首，神情欣赏)\n    讲话:黄先生，您为我作传，真乃极高之赞誉，信中提到的文学与道德，令我深感受教。您如何看待文学对人品的影响？  \n}\n{\n    角色名:黄佐 \n    动作:(微微一笑，语气柔和)\n    讲话:李叔正，您所问之事，乃是我心中所思。文学与道德相辅相成，文学不仅是情感的表达，更是道德的体现。以文为载体，传递思想与价值观，能深刻影响人的品行与思想。故我认为，作为一名文人，尤需以道德为根本，方能在文学中找到真正的力量。愿我们都能在创作中，不忘初心，传递正义与良知。  \n}"
        }
    ]
}