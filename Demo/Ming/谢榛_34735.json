{
    "基本信息": {
        "姓名": "谢榛",
        "性别": "男",
        "出生年份": "1495",
        "死亡年份": "1575",
        "享年": "81",
        "朝代": "明",
        "家庭区分": "未详"
    },
    "亲属关系": [],
    "其他关系": [
        "谢榛友的对象是贾扣",
        "谢榛书跋由史养才所作",
        "谢榛书跋由苏璜所作",
        "谢榛被致书由王世贞",
        "谢榛诗文序由邢云路所作",
        "谢榛诗文序由陈文烛所作",
        "谢榛诗文序由苏祐所作",
        "谢榛诗文序由张季彦所作"
    ],
    "入仕信息": [],
    "别名信息": [
        {
            "别名": "四凕山人",
            "别名类型": "室名、别号"
        },
        {
            "别名": "四溟山人",
            "别名类型": "未详"
        },
        {
            "别名": "脱屣山人",
            "别名类型": "未详"
        },
        {
            "别名": "脱屣山人",
            "别名类型": "室名、别号"
        },
        {
            "别名": "茂秦",
            "别名类型": "未详"
        },
        {
            "别名": "茂秦",
            "别名类型": "字"
        }
    ],
    "任职信息": [],
    "地理信息": [
        {
            "地名": "临清",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "临清",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "临清",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "临清",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "临清",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "临清",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "临清",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "四溟集",
            "著述年份": "1554",
            "著述角色": "未详"
        }
    ],
    "社会区分": [
        "布衣",
        "士人",
        "结社"
    ],
    "机构情况": [],
    "经历事件信息": [],
    "财富情况": [],
    "个人简介": [
        "谢榛（1495～1575）明代布衣诗人。字茂秦，号四溟山人、脱屣山人，山东临清人。十六岁时作乐府商调，流传颇广，后折节读书，刻意为歌诗，以声律有闻于时。嘉靖间，挟诗卷游京师，与李攀龙、王世贞等结诗社，为“后七子”之一，倡导为诗摹拟盛唐，主张“选李杜十四家之最者，熟读之以夺神气，歌咏之以求声调，玩味之以裒精华。”后为李攀龙排斥，削名“七子”之外，客游诸藩王间，以布衣终其身。其诗以律句绝句见长，功力深厚，句响字稳，著有《四溟集》、《四溟诗话》。 ► 谢榛的诗文(580篇)"
    ],
    "诗词文章内容": [
        {
            "标题": "渡黄河",
            "作者": "谢榛",
            "内容": "路出大梁城，关河开晓晴。日翻龙窟动，风扫雁沙平。倚剑嗟身事，张帆快旅情。茫茫不知处，空外棹歌声。"
        },
        {
            "标题": "塞下曲",
            "作者": "谢榛",
            "内容": "暝色满西山，将军猎骑还。隔河见烽火，骄虏夜临关。"
        },
        {
            "标题": "四景图 其二",
            "作者": "谢榛",
            "内容": "赤日临山沼，荷花气独清。一亭蒲苇合，鹳鹤向人鸣。"
        },
        {
            "标题": "蜀中行赠李仲白",
            "作者": "谢榛",
            "内容": "蚕丛之国千山阻，漂泊西南尔何苦。客子畏人浇俗间，孔融不见谁为主。\n出门感慨非中原，黄叶几凋乌桕树。玉垒悲歌万里云，锦江卧病三秋雨。\n久罹患难何所营，物色萧条有环堵。九口流离半死生，儿女遗骸寄兹土。\n梦绕高都身未归，泪洒春风啼杜宇。十年亡命聊定居，当道其如有豺虎。\n浮云忽散青天回，灵剑方弹紫气吐。去时三峡逐惊涛，直犯蛟龙荡双橹。\n归时栈阁下知难，秦塞桑村闻社鼓。田园第宅属他人，衰白相怜独邻父。\n上书北阙心事明，莫恋西山旧茅宇。话尽艰虞殊惨然，樽前促膝更千古。\n古来豪贵何足论，名臣屈指对君数。"
        },
        {
            "标题": "徐仪宾世鸣彤管纪贤题赠长歌",
            "作者": "谢榛",
            "内容": "宫花玉叶丽且鲜，广庭日煖横瑞烟。琴瑟能调正声协，双鸾对舞何翩翩。\n翠帘绣阁春相连，有女窈窕侍琼筵。仙桃结子钟仙气，红芳萎落回风前。\n朱弦变调入悽惨，漳水呜咽流溅溅。郡君含悽心更悬，明珠掌中殊可怜。\n朝亲盥栉出枣栗，眼看长大垂髫年。恨不仰摘星辰助文字，青云悠悠上在天。\n苞凤祥麟俱世网，徐卿国琛得永传，拟标彤管闺中贤。\n自古佳人几愁绝，不妒蛾眉汉宫月。"
        },
        {
            "标题": "赋得山水图长歌赠潘太守瑞徵",
            "作者": "谢榛",
            "内容": "华岳上逼层霄，可窥星斗之真迹。黄河来自西极，长送昆崙之正脉。\n绮霞彩虹灿一色，枫林岂让柿叶赤。光映石岩好登陟，眼中胜景谁尽得。\n薄暮翠岚藏秀月又黑，姑射仙子夜游信能识。天与元精豁胸臆，后园独种蟠桃核。\n仙果熟时未敢食，欲献圣皇咀味跻寿域。汾水朝宗流不息，上方龙剑到手除荆棘。\n更刬长安路平通，万国直臣共佐唐虞德。渔樵各生计，官吏不虚职，澶州正对燕京北。\n欲命良工写此图，高挂不出乎半间之壁。主人坐赏最珍惜，神游中宵乘彼苍凉片月白。"
        },
        {
            "标题": "大梁冬夜",
            "作者": "谢榛",
            "内容": "坐啸南楼夜，孤灯客思长。人吹五更笛，月照万家霜。归计身多病，生涯鬓易苍。征鸿向何许，春意遍湖湘。"
        },
        {
            "标题": "榆河晓发",
            "作者": "谢榛",
            "内容": "朝晖开众山，遥见居庸关。云出三边外，风生万马间。征尘何日静，古戍几人间。忽忆弃繻者，空惭旅鬓斑。"
        },
        {
            "标题": "除夕吴子充诸人集旅寓有感",
            "作者": "谢榛",
            "内容": "一年忧喜今宵过，两鬓风霜明日新。书剑自怜多病客，江湖同是放歌人。宫中烛映西山雪，笛里梅传上国春。他日听莺怀旧侣，不知谁共醉芳晨。"
        },
        {
            "标题": "赋得江南山水纪胜歌并寿毛友梅封君",
            "作者": "谢榛",
            "内容": "君不见吴山高起千万丈，上有烟岚变化出奇状。\n影照江流湖水地镜分，下抱太空各垂文光密星象。\n晓日波平如熨横素罗，幽鸟低飞閒来往。岸芦石树小径斜，隔岭樵歌应渔唱。\n山根湖脉下相通，福基寿域深且广。武陵主人偏嗜黄精淡可食，子孙皆换仙骨格。\n望云何由并称觞，时复驰神到乡国。元气混沌含孝胚，圣人独知立兹德。\n堂中高挂二仙图，木公金母若旧识。两颜不衰百岁期，际天海色苍茫浩无极。"
        },
        {
            "标题": "孟县道中 其一",
            "作者": "谢榛",
            "内容": "村家农事毕，积雨漫成河。白聚野凫净，红垂秋柿多。\n年衰仍浪迹，转调是劳歌。一诵鹪鹩赋，归欤向薜萝。"
        },
        {
            "标题": "有怀",
            "作者": "谢榛",
            "内容": "秋风起邺城，重我故园情。林壑居难定，渔樵计未成。\n野云随浪迹，村酒脱浮名。欲赋多忧思，何如阮步兵。"
        },
        {
            "标题": "立秋夜有感",
            "作者": "谢榛",
            "内容": "秋生一叶初，摇落重愁予。宋玉悲何晚，嵇康计亦疏。\n星明孤剑动，月白小楼虚。为忆同心者，天涯未报书。"
        },
        {
            "标题": "秋夜灵济宫同薛朱二进士赋",
            "作者": "谢榛",
            "内容": "晚来骑马过仙坛，宝笈灵文试一看。月度三花瑶殿静，风吹独鹤玉阶寒。\n漫闻天籁知秋远，共酌霞觞坐夜阑。会待他年游汗漫，武夷相约访还丹。"
        },
        {
            "标题": "丁香",
            "作者": "谢榛",
            "内容": "紫花何太媚，静女若为看。影动帘栊晓，香沉烟雨寒。\n芳菲心有托，零落思无端。一采归金屋，春深莫倚阑。"
        },
        {
            "标题": "中秋无月同李子朱王元美李于鳞比部赋得城字",
            "作者": "谢榛",
            "内容": "四野苍茫云雾生，月华暗度凤凰城。樽前不辨银河影，楼外空传玉笛声。\n鸿雁清秋游子意，梧桐白露故园情。谢庄欲赋还惆怅，今夜关山何处明。"
        },
        {
            "标题": "远别曲",
            "作者": "谢榛",
            "内容": "阿郎几载客三秦，好忆侬家汉水滨。门外两株乌桕树，叮咛说向寄书人。"
        },
        {
            "标题": "清凉山秋夜听儿元灿弹琴",
            "作者": "谢榛",
            "内容": "吾儿解幽事，露坐一弹琴。声落石崖迥，兴当秋夜深。\n潭龙乘月色，山鬼傍松阴。飒飒天风起，清商满翠岑。"
        },
        {
            "标题": "雨后立夏",
            "作者": "谢榛",
            "内容": "园中绿已暗，寂寞问花神。兴托清樽酒，愁欺白发人。\n山城初雨过，天地尚馀春。又与东风别，堪嗟羁族身。"
        },
        {
            "标题": "寄仇近漳别驾",
            "作者": "谢榛",
            "内容": "广平发轫抵皇州，燕赵风光总胜游。宿露尚滋官柳色，晴云远荡御河流。\n鹤通仙气能中养，龙抱天机不外求。况有怜才京兆尹，西山相对赋高秋。"
        },
        {
            "标题": "铜雀妓",
            "作者": "谢榛",
            "内容": "漳水齧铜台，西陵罢歌舞。娟娟台上人，恩怨俱黄土。"
        },
        {
            "标题": "乌栖曲 其二",
            "作者": "谢榛",
            "内容": "池亭独坐愁落晖，欲采芰荷制君衣。一寄天涯当自悟，君身不染风尘色。"
        },
        {
            "标题": "芳树",
            "作者": "谢榛",
            "内容": "芳树花争发，嫣然故向人。相看终日媚，一摘暂时新。\n影落金塘水，香飘玉砌尘。伤心有琴瑟，寂寞汉宫春。"
        },
        {
            "标题": "长相思",
            "作者": "谢榛",
            "内容": "郁郁相思树，上有相思鸟。相思人不来，风雨愁多少。"
        },
        {
            "标题": "关山月",
            "作者": "谢榛",
            "内容": "皎皎长空月，星河半有无。光连玉关静，寒傍雪山孤。\n沙雁时悽断，林猿夜啸呼。征人增百感，把剑立平芜。"
        },
        {
            "标题": "送樊侍御之金陵",
            "作者": "谢榛",
            "内容": "地入维扬路，天分牛斗墟。秋帆二水外，春草六朝余。冰雪生官舍，风尘走谏书。从来经国者，宁不念樵渔。"
        },
        {
            "标题": "乌栖曲 其一",
            "作者": "谢榛",
            "内容": "月出春江照芳芷，思君梦度潇江水。花里朱扉向晓开，双双蛱蝶正飞来。"
        },
        {
            "标题": "春宫词",
            "作者": "谢榛",
            "内容": "盈盈上阳女，愁思起中宵。月白琼窗静，花深玉辇遥。晓霞憎国色，春柳妒宫腰。不见长门赋，伤心有阿娇。"
        },
        {
            "标题": "少年行",
            "作者": "谢榛",
            "内容": "灯下呼卢几夜残，今秋召募到长安。相期白刃清狐塞，要使黄金饰马鞍。"
        },
        {
            "标题": "少年行",
            "作者": "谢榛",
            "内容": "年少绿衣郎，春游凤城下。醉弄珊瑚鞭，嗔人不避马。"
        },
        {
            "标题": "晚登洛阳城西望灵宝寄怀许太守令夫",
            "作者": "谢榛",
            "内容": "薄暮高城独延伫，望中飞鸟没烟树。岘山何异楚天云，盘涧更连秦甸雨。\n二十年来春草长，儿童牧马向斜阳。广州人睹磨崖赋，北指中原说大方。"
        },
        {
            "标题": "雪夜过李于鳞宅适已醉卧因留宿作",
            "作者": "谢榛",
            "内容": "雪天骑马禁城隈，官舍中宵为我开。太白醉眠呼不起，惠连赋就却空来。\n满城朔气侵人骨，试问宫梅几枝发。上苑寒生千树云，西山暗落三更月。\n起来风物重凄凄，门外日高鸦乱啼。莫惜馀杯醉归去，天街不畏踏春泥。"
        },
        {
            "标题": "雪中偶过李鸿胪东明宅留酌因怀卢太史浚卿刘少参才甫王侍御子梁张户曹聚甫",
            "作者": "谢榛",
            "内容": "前雪未消今雪来，寒侵宫殿朝不开。昆池冻合石鲸卧，玉笛唤春催落梅。\n白日远迷涿鹿野，黄云低暗轩辕台。铁甲如冰战士苦，城头饥乌啼正哀。\n北风吹人僵欲死，驱马不动空徘徊。道傍官舍何幽寂，我亦山阴乘兴客。\n入门自拂谢庄衣，开樽为我破寒色。中怀倾倒醉不辞，春灯吐花向深夕。\n同乡朋旧各天涯，绿鬓忧时谁易白。宦情客计成睽违，海雁江鱼断消息。\n重来清夜益相思，月明偏照燕京陌。"
        },
        {
            "标题": "寄谢车国医元吉",
            "作者": "谢榛",
            "内容": "西来苦诗思，力疾自河汾。访尔园亭共幽事，疏篱拥菊当斜曛。\n能为膏肓驱二竖，更谈命脉经宵分。天应不忌徐陈辈，使我得遇长桑君。\n拟渡三江弄明月，漫游五岳披高云。山川留得放歌叟，杖头百钱且沽酒。\n有药可扶垂老身，检方已见回生手。相逢两幸无重轻，诗与尔名同不朽。\n奚童驱马一函书，人在高都几翘首。所怀况值冰雪晨，去年倾盖知予真。\n黄鸟鸣时好乘兴，遥认门前杨柳新。恐君采药山中去，怅望桃花各自春。"
        },
        {
            "标题": "马上赠罗山甫",
            "作者": "谢榛",
            "内容": "有客翩翩时并马，壮游气激风霜下。边笳声断卢龙天，塞草寒深涿鹿野。\n皂雕飞从西北来，弯弓欲射空徘徊。圣代虚名莫轻取，朔云低暗黄金台。"
        },
        {
            "标题": "雨雹有感呈宋大参",
            "作者": "谢榛",
            "内容": "客窗午睡晚来起，帘外明明一庭水。云是雨工碎却阴山冰，雷电相驱寒色里。\n击瓦骤破群雀惊，迸阶倒回众儿喜。痴儿不解老夫忧，指点门前说未休。\n苍生所望在禾黍，更欲馈饷供边头。于今宋玉夜无寐，岂待落木方悲秋。"
        },
        {
            "标题": "留别程侍御信夫宋比部汝化",
            "作者": "谢榛",
            "内容": "孤琴瘦马临长陌，执手那堪惆怅色。雪中疏柳动啼鸦，林外斜阳催去客。\n二子正当经济时，我向江湖任所之。故乡意气且杯酒，天外浮云安可期。"
        },
        {
            "标题": "寄金广文",
            "作者": "谢榛",
            "内容": "汉廷谁复怜才子，谪去长沙几千里。三楚寒云过雁声，九疑秋色摇江水。\n骚人自古悲秋风，黄陵庙前斑竹丛。惆怅湘灵杳何处，试听瑶瑟月明中。"
        },
        {
            "标题": "秋夜云峰书斋饯别赋得秋字",
            "作者": "谢榛",
            "内容": "丈夫平生何所求，百年与世同沈浮。枕上一思动万里，黄金容易齐山丘。\n君家父子继刘向，时振藻思多冥搜。著书堆案未满意，眼前岂暇观蜉蝣。\n君不见五龙山上千松稠，松枯石烂名应休。况今乐善存古道，日无俗扰轩庭幽。\n晚来有客自延款，呼童出典青绮裘。高烛结花照几席，西风吹动湘帘钩。\n共谈世务复文字，宾主相看俱白头。笑我吟诗胡不饮，清时独抱三闾愁。\n讵知醉客轻王侯，剑歌豪气不能收。豪气混茫隘江海，弯弓欲向扶桑游。\n巨涛歘腾在跬步，翻空不定风飕飕。万蜂衔珠夺明月，鳌鱼背上信宿留。\n仙侣相将踏紫雾，才穷三岛仍十洲。肯学书生拘细论，寓言聊尔从庄周。\n人生大小各有志，岂徒衰老工雕锼。龙蛇已藏地窟夜，鹰隼争击天关秋。\n君还闭扉我行路，扬鞭西北指并州。故人相逢说旷达，空囊去住能自由。\n托乘山川随处赋，姑射洞开石髓流。山灵为喜标形胜，禁彼众鸟无啁啾。\n翠华杳然吊汉武，白云汾水空悠悠。英雄不遇生太晚，何时且遂田园谋。\n漳河之源自发鸠，因忆邺中走马经长楸。徐陈零落罢欢宴，不闻广殿弹箜篌。\n惊心两堕井梧叶，嗟哉太行何阻脩。上党有待几朋俦，黄花正开酒新篘。\n定约登高醉九重，满天秋色当西楼。"
        },
        {
            "标题": "瞻远楼为宋大参伯镇赋",
            "作者": "谢榛",
            "内容": "古姚州，郭西别业开林丘。花石夹阶小玄圃，极天形胜当高楼。\n况复三台之峰最秀拔，岚光直向空中浮。画栋雕甍耀日月，倒写丹碧澄溪流。\n窗含沧海越东雨，檐接明河天上秋。啼乌一声重悲嘅，凄风忽起蒹葭洲。\n君不见混茫万古鱼龙国，下通地轴深叵测。倏荡烟霞旷望间，四时元气浩无极。\n众岛波翻几点青，日初隐见扶桑色。阴晴变幻入挥毫，不到冥搜未易得。\n神会动千里，岂独穷目力。逝水与孝思，悠悠两不息。\n更堪岁晚对冰霜，主人怀抱复谁识。"
        },
        {
            "标题": "暮雨送春",
            "作者": "谢榛",
            "内容": "花盛春将归，岂待百花飞。有人独先见，感叹当斜晖。\n霍家豪贵从头数，金谷繁华无定主。客边杯酒且酣歌，向夕闭门风又雨。"
        },
        {
            "标题": "走笔效太白歌行寄上沈王殿下",
            "作者": "谢榛",
            "内容": "少游燕赵间，亦有燕赵气。大德不易酬，俯仰在天地。\n天地无言覆载我，两鬓全白齿半堕。匣中宝剑蓄龙精，四海历游无不可。\n时逢厚俗且为家，宁羡淮南丛桂花。人生知遇非偶尔，枚马聚散殊堪嗟。\n君不见太行天设中原春，颠崖直上几千尺。愿作峰头一片云，飞向宫城朝复夕。\n西风若肯徐徐吹，风云长会无尽期。"
        },
        {
            "标题": "送吴山人子充游云中",
            "作者": "谢榛",
            "内容": "春寒揽貂裘，蹀躞驱紫骝。问君去何许，云是塞门游。\n丈夫安肯栖故丘，北向龙沙天尽头。苏武城头积雪满，李陵台上孤云愁。\n二子杳然不可见，神交千古心悠悠。眼前陈迹增感慨，弹铗悲歌回素秋。\n燕然之山忽改色，金河之水翻倒流。风吹大荒落日惨，胡雁惊飞不复留。\n此时踟蹰多隐忧，百年意气怀朋俦。独自磨崖题赋罢，还来共醉长安楼。"
        },
        {
            "标题": "中秋寄南都冯户部汝言去岁此夕会汝言潞阳时警兵变感旧赋此",
            "作者": "谢榛",
            "内容": "小楼独坐悲秋光，美人阻绝天一方。丛桂花开欲同醉，其如南北成参商。\n燕塞干戈朔气动，秣陵风雨江涛长。忆昔中秋潞水阳，相逢月下倾壶觞。\n金波可爱不可掬，清宵宛在冰雪堂。倚树高歌起乌鹊，星河欲落天苍茫。\n离亭向晓初分手，歘见沙尘犯街柳。驿路时时问捷书，都城夜夜听刁斗。\n朝廷有意访贤才，将士于今严战守。募兵千里屯京师，日散黄金无尽期。\n海内诛求信不易，艰难早晚君王知。谢安高卧欲何补，冯唐老来应自悲。\n宦游旅食两不见，莽莽风烟各京甸。昨闻宝剑赐嫖姚，五都侠儿争习战。\n上林鶗鴂秋一鸣，北极浮云日千变。三吴凋敝若为看，何当疏奏明光殿。"
        },
        {
            "标题": "登城歌",
            "作者": "谢榛",
            "内容": "古贤哲兮择交游。世无漆兮胶莫投。彼何人兮非俗流。大德在心兮不可酬。\n直言数兮生衅尤。枳棘当路兮我孔忧。登高楼兮望九州。孰为友生兮嗟未休。"
        },
        {
            "标题": "朱楼曲",
            "作者": "谢榛",
            "内容": "朱楼峨峨江之浦，中有美人弄机杼。引领望之路脩阻，鶗鴂鸣兮凋芳杜。\n我有所怀未敢语，吁嗟归来重延伫。朱楼峨峨江之干，中有美人织素纨。\n引领望之路险难，鶗鴂鸣兮凋芳荪。我有所怀未敢言，吁嗟归来重汍澜。"
        },
        {
            "标题": "送李侍御化甫巡边",
            "作者": "谢榛",
            "内容": "绝漠黄云浩莽莽，层冰大雪几千丈。一夜压倒燕然山，白日不照北海上。\n海色欲冻惨不流，鲸鲵僵卧天吴愁，朔风猎猎吹不休。\n千山埋部落，万山失马牛，安得壮士弯弧策紫骝。\n君王一怒静边尘，使者乘骢当北巡。行看勋业上麒麟，倚长剑，苏烝民。"
        },
        {
            "标题": "冬夜徐子与宅同梁公实宗子相食黄精作",
            "作者": "谢榛",
            "内容": "蓟门古木摧寒声，海月未高庭雪明。主人掩户自幽寂，客来盘荐多黄精。\n昨日盈筐走道侣，嚣尘难得山中情。春苗满山被甘雨，正色独从灵土生。\n斲来一烹倏变化，咀之入玄筋骨轻。我亦狂歌避世者，何当辞家从向平。\n名山大泽无不有，手把长镵行复行。龙蛇深藏雪没径，时有白云相送迎。\n青天茫茫发孤啸，悠然直与元化并。海鹤传书约三子，共蹑九霞游赤城。"
        },
        {
            "标题": "伤刘羽泉总制",
            "作者": "谢榛",
            "内容": "频年楚越徵兵路，能使秋阳破海雾。旌钺威中春万家，歌谣声里霜千树。\n当朝将才多壮图，或战或守清江湖。吴地干将气犹盛，接天愁色满新都。"
        },
        {
            "标题": "再寄沈参政敬叔",
            "作者": "谢榛",
            "内容": "一骑飞去南阳城，乱山不断云纵横。奔流触石聚风雨，七十二湾河水声。\n水声清彻何人耳，隐侯楼上正徙倚。迩来宦游梁楚间，丰年祲岁关忧喜。\n问君草疏当时心，俨对神明琐闱里。回瞻北极紫微垣，落月鸣钟宿鸦起。\n欹枕遐思谁复同，四海苍生不寐中。洛城有客自神会，古今胜事归豪雄。\n不见诸葛旧庐没秋草，谁卧烟霞空自老。"
        },
        {
            "标题": "春雪柬左溪子",
            "作者": "谢榛",
            "内容": "王孙每招重词赋，坐对山川秋欲暮。鸦背斜阳醉后天，马头凉雨归时路。\n我去三关一寄情，今春又客太原城。积雪满庭人不到，卧看说苑忆更生。"
        },
        {
            "标题": "题陈中贵园亭",
            "作者": "谢榛",
            "内容": "去秋亭馆曾招客，几处张筵到深夕。花竹学成金谷园，池塘倒插锦川石。\n昨经春雪复来游，古木閒云淡若秋。尚忆歌童唱新调，醉来拍手见风流。"
        },
        {
            "标题": "登太原城楼送李郡丞叔东移任平阳",
            "作者": "谢榛",
            "内容": "会晤何迟别太早，白首相违感衰草。郭南咫尺望飞旌，况复青山之外红尘道。\n渡汾水，向平阳，一官两佐郡，突见君才长。兵散潢池尽赤子，能使人家悲又喜。\n是非定矣多荐书，萧艾何曾混兰芷。河东城上垂杨秋，河东城下沧波流。\n父老欢迎那更愁，仍是去年李霍州。从今姑射洞前或有梦，心清得与仙人游。"
        },
        {
            "标题": "赠王别驾仲谐金陵浩歌篇",
            "作者": "谢榛",
            "内容": "建业世居风俗古，盛年游好谁相与。石头城影落晴波，扬子江声喧暮雨。\n豪贵笙歌虚岁华，即今礼乐几名家。日蔼低浮杜蘅色，春深半吐梧桐花。\n凤凰台上青天近，文物好谈吴与晋。北瞻形胜帝王州，王气茫茫殊不尽。"
        },
        {
            "标题": "读周谏议用馨诗集漫赋长歌行",
            "作者": "谢榛",
            "内容": "安陆城西，渔船夹岸灯明灭，晚集枫林，郢人巴人半优劣。\n解佩亭前水尚流，仙蛾不见风景别。欲访还丹妙术学延年，入悟何当问老禅。\n宛如箭射昆崙直透出，声落星宿海波荡九天。搥碎须弥为平地，下开混沌别创万国分山川。\n寓言谁超庄列上，古来多少大宗匠。太远莫令失归宿，至玄更得高气象。\n气象非凡人所瞻，淡然细味水晶盐。梅梢夜挂西楼月，沆瀣常餐不下帘。\n隔帘冰雪清神思，阳春自歌写胸次。深宵忽散珠玉光，为收诗草开箧笥。\n楚客调同和者多，旋沽帝城腊酒宁辞醉。紫微下与琐闼邻，圣代应知不负人。\n人间风雨隔朝列，海中日月容波臣。汉江东逝自不尽，蛟龙作伴待时振。\n倒翻铁网拔出珊瑚根，丛根赤色长含润。了此上乘何处谈，华岳峰头共坐烟岚千万仞。"
        },
        {
            "标题": "送杨玉伯归泾阳",
            "作者": "谢榛",
            "内容": "凤凤城南杨柳丝，当春袅袅牵别离。古人折赠意偶尔，至今千里传相思。\n风吹柳花正西去，黄鹂唤春春不住。落日关河怅远人，青丝白马归三秦。\n壮年不叹功名薄，独将宝剑淹风尘。有时大笑对樽酒，七雄能战不能守。\n燕昭之策非远图，空使黄金高北斗。君才落落谁见知，且向沧浪随钓叟。\n秋来水上烟云重，慎勿濯足惊鱼龙。"
        },
        {
            "标题": "岁杪行上德平镇康安庆三王",
            "作者": "谢榛",
            "内容": "陶潜昔日居柴桑，诸儿嬉戏时相将。吾生多累何感伤，况复离合殊无常。\n烛儿长成亦自强，解念衰颓来异乡。敝裘风雪能禁当，心事未了向平忙。\n其如旅馆惟空囊，空囊出暴悬斜阳。欲收元气通诗肠，山林胡为忌老狂。\n倏忽云起天迷茫，似恐夺秀归东方。凭高举手酬一觞，千峰万壑幽思长。\n岂独杖藜经太行，更搜五岳成文章。奚奴窃笑立我傍，谓予晚节比松篁。\n却与片时閒商量，穷冬几促典衣裳。只须拥衾不下床，梅花春信隔宫墙。\n终朝岑寂对冰霜，汝曹好为扫中堂。垂帘兀坐焚名香，神游四海同春光。\n春光颜色不凄凉，于今好客多淮王。"
        },
        {
            "标题": "寓居东园兰轩主人索诗赋此以应",
            "作者": "谢榛",
            "内容": "迩来城市厌纷扰，借居名园得幽讨。有妾厨下事晨炊，门外苍苔閒自扫。\n烟火恐妨松竹清，清风宜诗起常蚤。脩竹赤霞映虚窗，不异图中小蓬岛。\n凿池栽藕生红蕖，叠石成山发瑶草。吾闻此地昔荒凉，始知胜景由人造。\n王孙布置亦经纶，醉客飞扬倍词藻。百花栏内秋转芳，昨宵风雨为花恼。\n深沈曲折人忽迷，兹可还丹隐仙老。前起高楼后筑台，徙倚披云天浩浩。\n太行一发望中横，放浪乾坤此怀抱。共怜满院丛桂香，应忆淮南著鸿宝。\n坐来且检种树书，地阔根长树更好。待君夜话浊醪杯，月白空庭再倾倒。"
        },
        {
            "标题": "柳川园亭宴集同孔老赋",
            "作者": "谢榛",
            "内容": "郭北林园开洞府，王孙又是青山主。一杯云影座中天，半壁泉声厨内雨。\n掬水清心犹易醒，竹阴聊尔话丹经。西河自有名家赋，龙在深潭见地灵。"
        },
        {
            "标题": "雨雪曲酬戴锦衣伯常见赠",
            "作者": "谢榛",
            "内容": "穷冬雨雪白浩浩，蓟门万木惊春早。横笛谁吹出塞声，梅花乱落关山道。\n海云不散寒悠悠，客怀无那空倚楼。有人忽赠阳春曲，坐吟驱我羁旅愁。\n风流云是楚望子，家在郢中四十里。三十年来锦作衣，天颜咫尺多清辉。\n金阙门中鸣佩入，玉河堤上摇鞭归。归来对酒兴不尽，月明更奏飞龙引。"
        },
        {
            "标题": "梦少司马总制刘子和赋寄",
            "作者": "谢榛",
            "内容": "燕山形势帝王州，野夫北望生边愁。密云城上风倒起，密云城下河翻流。\n昔破乌丸万骨朽，曹瞒自恃孙吴谋。战场色惨汉时月，军门气压胡天秋。\n今代全才能镇静，豪侠那复谈封侯。青草平连古北口，材官但逞射雕手。\n单于归心未偃兵，龙荒独持扫尘帚。旌旄内转始解颜，应待铙歌报捷后。\n夜来念切梦何人，皓月馀光照疏牖。"
        },
        {
            "标题": "诵孙中丞山甫全集赋得长歌寄赠",
            "作者": "谢榛",
            "内容": "黔南词人吾旧识，吟成不下千金璧。调如白雪郢中才，响如倚楼吹铁笛。\n力如夸娥移二山，神如骤雨走霹雳。势如昆崙周万里，气如战胜开边鄙。\n老如篯铿三代仙，古如夏鼎出地底。丽如丛桃蒸晓霞，清如片月蘸秋水。\n奇如侠士慨谈兵，深如沧海没长鲸。高如鸿鹄碧空尽，远如葱岭细烟横。\n君家流风自孙绰，赋就天台掷地声。忆昔琐闱夜直向北斗，先朝谏草不复有。\n旌旄过邺访衡门，应记垂杨夹巷口。磨崖独步太和颠，托彼山灵护悠久。"
        },
        {
            "标题": "蝴蝶叹",
            "作者": "谢榛",
            "内容": "醉来万事无不掷，醒后多思那有益。月当中天光渐昃，人逢盛时病相迫。\n君不见花间蝴蝶草间飞，清霜满园何处归。"
        },
        {
            "标题": "江南李秀才过敝庐因言及诗法赋此长歌用答来意",
            "作者": "谢榛",
            "内容": "草堂细雨茶烟迟，远来客子爱吟诗。一朝变化悟是主，悟到无形偏有为。\n天设织机夺众巧，扶桑茧缫五色丝。金茎甘露浮清气，半空吸彻了仙味。\n但爽词人藜藿肠，汉家仙基竟入魏。太白少陵两诗豪，探奇不尽登临费。\n暗谷顿使魑魅藏，阴崖宁无神明卫。苦心须求格调工，寄兴莫与凡流同。\n峨眉峰头弄片月，羊肠路口追长风。平顺却难险巇易，含毫垂首沈思中。\n圣代无媒自萧散，杖挂百钱步可缓。出门游眺欲忘归，天际好山青不断。"
        },
        {
            "标题": "晚坐槐庭同王明府师古各赋短歌以志幽兴",
            "作者": "谢榛",
            "内容": "繁阴坐久日将夕，孤鸟飞来此栖息。雨滋苔径交苍痕，月出槐庭破暝色。\n一官宁辞百事劳，琴弹白雪调弥高。更期联榻澄心夜，天外松风万壑涛。"
        },
        {
            "标题": "秋夜雨中述感呈王殿元允仁时寓普照禅院兼示无瑕上人",
            "作者": "谢榛",
            "内容": "禅窗夜雨不成寐，侧枕微吟聊自慰。老僧破竹编疏篱，滋养菊花开也未。\n葫芦架底乱寒声，薜荔墙间浮湿气。安得九霄出月光，北照帝城分象魏。\n豪门秉烛各丝簧，醉杀五侯拜七贵。明朝老仆畏冲泥，却省探囊沽酒费。\n欲过西林问寂寥，煮茶不尽淡中味。"
        },
        {
            "标题": "思归引",
            "作者": "谢榛",
            "内容": "有家归去来，旅颜何摧颓。胡为戎马际，滞此燕昭台。\n十日九寄书，不慰妻子怀。秋风忽动思故园，山妻捣衣儿候门。\n缺月半天霜满地，悄然孤馆销人魂。不见嵩高之山青嵯峨，上有松柏下有河。\n松柏可餐河可钓，老来幽事嗟无多。离乱至今我独苦，梦中归路迷烟萝。\n庞公旧隐须一访，白云惨淡终如何。"
        },
        {
            "标题": "寄赠祝使君质夫长歌行",
            "作者": "谢榛",
            "内容": "住宅因人多秀丽，广陵南控三吴势。淮流入海使君心，楚甸带山农父计。\n绿上娑罗树叶春，李邕碑石独嶙峋。书声静夜连诸巷，机响寒天共四邻。\n今日讼庭閒鸟雀，群僚分理万家乐。晚来月出太行颠，照见冰霜清满郭。"
        },
        {
            "标题": "赋得万山形胜歌赠胡明府子仁",
            "作者": "谢榛",
            "内容": "万山形胜，新安高据开城闉，江连三百六十滩头多绿蘋。\n移根拔秀归何人，独收两间元气津。梧桐正花雨露春，凤凰振翼文彩新。\n海霞绮丽耀侵晨，影落巨波翻龙鳞。片霞可握文可擅，左能万化右千变。\n大将纵横谁不见，老成已识古人面。岂学傍门色求茜，美人自是金闺彦。\n壮图不凡且京县，北瞻斗极倚楼遍。闻说蒲城古迹仲由堂，满地月浮寒光如素练。"
        },
        {
            "标题": "长江之水歌送匡使君淑教谪大梁",
            "作者": "谢榛",
            "内容": "君不见长江滔滔发源来自西，坎德至清且洁彻底无浊泥。\n浩荡遽使星河动，苍茫不教日月迷。夏禹为疏凿，力与神功齐。\n探胜讵言彭蠡泽，遇仙宁说武陵溪。千转乎赤枫之岸，万折乎黄芦之堤。\n地非关百馀里，波倒翻如许长。朝横蜃楼气，夜闪骊珠光。\n若开辟，无湾子，路易尽，止莽流，徒泱泱。又不见汉代车生，一日九迁，恐造物忌之而有妨。\n吾不知使君理郡何如也，父老欲挽不留遥相将。\n放逐时人意，谁复此心忘。历观史传贤愚善恶生性也，其奈蜉蝣撼绿杨，枝叶荣悴在风霜。\n我亦徬徨，彼亦徬徨，夹道班马连嘶驻夕阳。古来宦达有行藏，好驾轻帆无恙赴大梁。\n访信陵，可话壮图，遮莫宝剑闭匣含星芒。"
        },
        {
            "标题": "书客吴海归抚州为乃翁索题四山长歌",
            "作者": "谢榛",
            "内容": "闻说鄱阳湖，洪波荡流万亿顷。白云秋色入混茫，欸乃纵横几渔艇。\n洞穴浮光照终夕，神龙抱珠睡不醒。中央突兀拥苍翠，别有天地一仙境。\n两峰复两峰，倒插虚塘太古影。下通坤轴深莫测，山根欲动石头冷。\n鹤嫌鱼腥非真味，独餐元气巢其顶。老翁自由脱世网，不检丹书心愈静。\n时序长存松桂盟，烟霞偏助桑榆景。安得良工写出水墨图，远隔吴楚见形胜。\n高挂壁间旷我目，毫端能尽泽国迥。要探奇绝须主人，昨梦登攀杖藜并。\n游子寄声江雪寒，北风吹帆送归省。"
        },
        {
            "标题": "武陵蒋明府子培过邺因谈桃源之胜南都杨茂才伯海曾绘斯图并长歌见寄勉成一篇用答两意云耳",
            "作者": "谢榛",
            "内容": "武陵贤宰多爱民，若使逋逃犹避秦。城头常悬岁时雨，洞口不隔天地春。\n君探奇踪问渔父，鸡犬日閒似太古。一涧如空石作桥，千家相接蓬为户。\n辍棹问津沅水西，厚俗非关晋风土。沙丘半路没祖龙，阿房那听咸阳钟。\n荆南斜日莽迢递，目穷候雁徒支筇。我欲胜游系怀抱，昨夜梦着巴陵道。\n谁能写出桃源图，仙花长红春长好。含毫搆思通神明，汉江髣髴东流声。\n寄我半幅见两绝，兼之大篇殊纵横。斗室豁然入浩渺，坐间波动烟霞生。\n蒋王云仍岂凡骨，一脉来自建康城。杨子相知念衰老，建安回首中原情。"
        },
        {
            "标题": "示元宝禅师",
            "作者": "谢榛",
            "内容": "短榻翻经坐朝暮，门前一转西方路。月满人间各自心，天虚潭底谁能悟。\n四十年来静掩扉，东林遥听夜钟微。渐看禅子易衰老，松杪白云何处归。"
        },
        {
            "标题": "望临青故里感怀",
            "作者": "谢榛",
            "内容": "故里民居夹轩盖，五十年来几度改。当时儿曹今老大，垂髫旧识我独在。\n人间醉眼莫见真，倏忽春光不相待。东西两河归一流，岸拥蒹葭秋复秋。\n忆昔扬帆坐舒啸，海门北转是燕州。"
        },
        {
            "标题": "穷居吟寄胡秀才希颜",
            "作者": "谢榛",
            "内容": "白头自守攻周易，家住荡阴烟树隔。寒蛩在壁夜何悲，穷鬼连床暗有益。\n心含寸天无蔽云，平生不羡送穷文。眼中宦达几凋谢，垄树啼乌空落曛。"
        },
        {
            "标题": "浩歌篇",
            "作者": "谢榛",
            "内容": "人间岁月机头梭，无药可青双鬓皤。两病垂死加餐饭，眼中新墓栽松萝。\n铭旌往往少年子，焉知商山万古郁嵯峨。一丘半壑世堪避，短草疏花春渐多。\n诸孙随我步晴景，白云片影落沧波。隔岸相呼鸭与鹅，聊供笑乐复如何。"
        },
        {
            "标题": "乔木颂赠别郭隆夫暨乃侄惟显春试",
            "作者": "谢榛",
            "内容": "凤文麟德明时出，延揽英豪网罗密。佳气低连太液云，祥光高映长安日。\n当朝二阮非晋俗，不谈玄虚重儒术。九重四散御炉烟，对策彤庭挥巨笔。\n更羡两疏真伟才，补衮齐心匡汉室。乔木根深地脉滋，上参碧空千万枝。\n广阴覆城去炎暑，动摇时复清风吹。老龙潜海倦霖雨，天教群种待昌期。\n古来史传宁无私，野夫作颂久相知。短褐冲寒送别处，玉堂应忆衡漳湄。"
        },
        {
            "标题": "守拙吟因客谈及蟭蟟蜘蛛之巧赋此",
            "作者": "谢榛",
            "内容": "世人得意笑轗轲，多营寡营无不可。一时争巧鸟与虫，百年守拙谁知我。\n画里疑通五岳云，梦中恍驾三湘舸。少有四方志，老诫垂堂坐。\n君不见池面生沤石迸火，汨罗葬身首阳饿。古今万事成浩叹，风雨西来木叶堕。\n夜寒拥衾茅屋破，日出群动人高卧。力疾正披老庄图，邻翁扣门送药裹。"
        },
        {
            "标题": "形问影",
            "作者": "谢榛",
            "内容": "我自无中生，尔自有中出。日间相随动千里，灯下相依静一室。\n贫贱自安尔何忧，祸福自当尔不愁。百年世事各劳逸，忽睹镜中齐白头。\n我养心神尔不悟，我还造化尔俱休。问答入微乃见道，陶潜异代神同游。\n彼此相忘但沈醉，卧榻焉知有天地。"
        },
        {
            "标题": "拟少陵忆昔行望王屋天坛二山作",
            "作者": "谢榛",
            "内容": "秦岭路迷愁无那，凉夜疏林老夫坐。蹇驴龁草人正饥，野翁敲石取新火。\n须臾炊黍摘秋果，小有洞天曳杖过，仙境踟蹰岂敢唾。\n山灵预知待客星，虎穴应教黑雾锁。欲蹑玄踪不易到，峭壁攀萝壮襟抱。\n轩皇驾龙无还期，精华长耀金光草。少陵题后独啸傲，历揽瑰奇恣所好。\n忆昔道傍贤主人，一饭至今尚思报。别来音问若为通，三十几度梨叶红。\n嗟彼枯骨蒿莱中，梦著已忘旧颜面，遥寄此情东北风。"
        },
        {
            "标题": "赋得峨眉山长歌寄酬刘中丞维南",
            "作者": "谢榛",
            "内容": "峨眉两山横蜀土，五岳之外更奇睹。千年积雪净含春，几道奔泉寒迸雨。\n四十阴洞生肉芝，多少仙粮谁是主。樵苏不到云霞深，莓苔堆径色自古。\n脩藤密萝覆涧户，众隐忘形淡相聚。真仙向之引凤鸾，老衲居然伏豺虎。\n神工开辟出丹青，人间画师心何苦。李白夜行见真景，千仞峰头月半吐。\n中原有客殊自惜，栈阁衰年万里隔。恍听杜宇枕畔啼，梦魂飞越剑门驿。\n山灵不识邺下狂，欲往登危虚谢屐。锦官城高锦江碧，残照疏林扬马宅。\n两汉接迹钟神秀，不餐烟火超凡格。六朝绮丽落后尘，大方雄浑浩无息。\n谋猷大展际昌期，宪台防秋坐深夕。君不见紫微光耀圣明世，阊阖森严百灵卫。\n健儿牧马尚龙荒，未许终童请缨计。今王宵旰劳宰臣，黄钺白旄任非细。\n佳政威声幕南北，材官乘障气逾锐。纥干冻雀向日飞，太宇茫茫绝纤翳。\n又不见漳河流水向东逝，野夫支筇望天际。"
        },
        {
            "标题": "江淮篇赠别董中丞叔化赴南都",
            "作者": "谢榛",
            "内容": "龙飞淮西四海一，中丞秉钺才无匹。洛下文名更武功，白昼霜威动萧瑟。\n不闻村落啸群鸱，始信客行日自吉。忆昔岛夷争陆梁，野塘岸坼鲸波溢。\n采桑女儿变容颜，杀气乘春逼蚕室。江甸云屯骠骑营，犒士黄金散千镒。\n能用将才元老心，丙魏不言汉良弼。渔樵生计任歌谣，耕织人家敞蓬荜。\n鼋鼍闭窟净浮天，蛟蜃缩涛平荡日。篙师舵叟宁复喧，水怪山精讵敢出。\n十年两台今最劳，草疏先朝肃簪笔。事关转饷忧非轻，早起披衣独盥栉。\n神明暗护永安流，禦敌练兵仓廪实。海门直北停万艘，吴舸楚帆鳞次密。\n秣陵城上望燕京，长空无涯孤鸟失。心悬丹扆侍鹓班，漳南苦吟正力疾。\n坐披史传夜深灯，不见古人贵胶漆。"
        },
        {
            "标题": "送徐逸人归天台山",
            "作者": "谢榛",
            "内容": "游子悲秋梦故里，马头一掉北风起。浩波霜下伏蛟龙，绝岭林深藏虎兕。\n中原闻说有狂才，驾舫高歌呼酒杯。气横峭壁云根动，力截奔涛地脉开。\n白首浪为岂幽事，欲行不行尚留意。海腾日色晴堪游，天漏雨声暗有忌。\n徐干仍孙见尔曹，我当千载继风骚。三台基废漳流合，七子神游海月高。\n东南形胜慕几载，吴越山灵久相待。我赋寄将题建标，敢期终古倍霞彩。"
        },
        {
            "标题": "法云篇送芜上人访吴楚真僧",
            "作者": "谢榛",
            "内容": "法云不断随高踪，洗钵寒潭悟毒龙。千岁枯藤四海杖，半山古寺五更钟。\n野店馀斋饲饥鸟，参禅直上匡庐峰。才尽三吴又经楚，衰草园陵不吊古。\n暂寄人间未坏身，独入风林伏啸虎。夜逢老衲说楞严，门掩篝灯正秋雨。"
        },
        {
            "标题": "野父杂感",
            "作者": "谢榛",
            "内容": "结庐不临车马道，交游须待商山老。泉冲涧石声自清，霜染江枫色更好。\n暗响泠泠常满耳，一朝野望净于扫。驯雀下阶相对閒，钩帘独坐披素抱。\n儿借佛书越松岭，归来短衣沾雪冷。老禅为说梅初花，纸窗幽寂横瘦影。\n杖藜不到诸天遥，卧听清钟彻凡境。"
        },
        {
            "标题": "渔樵叹",
            "作者": "谢榛",
            "内容": "东岭上头多树木，猛虎藏威白昼伏。西潭水深鱼鳖多，下有长蛟绝网罗。\n渔郎樵夫各生计，相逢共嗟太平世。两毒所恃期永年，山根地轴暗相连。\n背罾腰斧每聚散，回首茅茨炊烟断。妻子菜色饥尚可，户口办钱愁杀我。\n问天不言空苍茫，四郊落叶正风霜。"
        },
        {
            "标题": "严阁下敏卿筑锦峰台赋寄",
            "作者": "谢榛",
            "内容": "锦峰挥手接飞翼，元气无涯揽不得。霖雨收功身自南，边庭纳款念仍北。\n北极瞻依为筑台，奇观倚槛客迟回。迸泉落涧微茫转，拂水翻空开辟来。\n晚来星垂霄汉近，沧波直下伏蛟蜃。海日浮光众岛分，湖天远色三吴尽。\n吴越相连一棹通，流觞胜事永和同。罚酒宁拘金谷数，题诗能振玉堂风。\n风景触人忧乐系，稻田稼穑端居计。万壑时寻丹洞仙，九嶷夜梦苍梧帝。\n帝泽犹沾到子孙，梅花岁晚素心存。积雪凝寒罢登眺，呼童煮茗莫开门。"
        },
        {
            "标题": "山中隐者",
            "作者": "谢榛",
            "内容": "晚风吹云覆四野，有人晦迹萝岩下。百年杖屦秪荒径，万里山河一草舍。\n御寇至言顺造物，不知力命非达者。何必空名束此身，比邻酒熟杯堪把。\n蚁群列阵眼前兵，世事浮尘隙外马。烟火隔林古兰若，石罅迸泉散地脉。\n飞流倒向山厨泻，诸天在心半偈写。白莲正花香满池，陶潜又醉远公社。\n月转松西坐深夜，晓来俗客忽敲门，啄苔驯雀上屋瓦。"
        },
        {
            "标题": "寄赠赵中丞良弼",
            "作者": "谢榛",
            "内容": "美人倏散不相聚，日暮停云低野树。当朝柱石望全功，避世衡茅自安堵。\n宪节翩翩下浙西，海氛未息苍生苦。湖山风景惨淡秋，谁复兰舟载歌舞。\n知君正气干层霄，栖霞岭头独吊古。奸臣骨朽忠魂在，潮吼钱塘至今怒。\n武昌城高昔登临，黄鹤飞来衔好音。初加开府渔樵颂，先得荆州父老心。\n丹枫叶凋鄂渚夕，含思坐落天际参。君不见辽阳戍垒日萧森，转饷艰难忧更深。\n三韩乘秋多警急，烽火夜照枯桑林。圣主垂衣新御极，默俯公卿赐颜色。\n将术奇正服单于，天教两戒限南北。君秉旄钺宣威德，三楚无虞通万国。\n驰神每向承明庐，大江东流浩不息。"
        },
        {
            "标题": "寄赠张中丞肖甫",
            "作者": "谢榛",
            "内容": "家住铜梁巴蜀间，风尘不倦老容颜。海内胜游无定辙，满囊行纪汉河山。\n山青水碧秋更好，建业东连阊门道。龙虎高城驻夕阳，麋鹿荒台没秋草。\n共谁吊古扩怀抱，夹岸丹枫零落早。未满商家傅说心，春来细雨泽枯槁。\n槁木开花造物功，三农完税歌年丰。犹恐苍生岁暮穷，繁霜两地忧思同，感时草际乱鸣虫。\n不信试看江上月，老夫极目送征鸿，又起萧萧西北风。"
        },
        {
            "标题": "铜雀台吊古歌",
            "作者": "谢榛",
            "内容": "龙飞白水承火德，千里草青汉家厄。曹瞒秉钺剪群雄，独据中原此尽力。\n盖棺一缩九州心，西陵日暮愁云色。地荒铜雀空莓苔，世变铜驼秪荆棘。\n乱机相仍天有知，长风忽来正叹息。歌舞尚多身后情，玉颜惨淡雕栏侧。\n断肠雨泪洒衡漳，呜咽至今流不极。流不极，悠悠复悠悠，那见翠华耽宴游。\n胜景无穷乐有限，建安人去浮烟收。讵知千载邺下客，不教寂寞河山秋。\n却忆腾蛇乘雾翻自谓，松楸直上俨豪气。"
        },
        {
            "标题": "示秣陵王卜者长歌",
            "作者": "谢榛",
            "内容": "杖藜来自建业城，何术遂有江湖名。邺中共讶严君平，心悬日月照万里，西向玄圃东蓬瀛。\n几言入微谁复精，历窥千山蚁穴殊分明，众流不混浊与清。\n剖鱼得子信无数，能辨孰为龙兮孰为鲸。龙施霖雨鲸翻海，世间灵异由天成。\n忆昔梁园初识面，下帘对客谈贵贱。一谈贵人文凤来，梧桐正花彩云见。\n又谈穷苦水塞河，鹭鸶俛首冒霜霰。野夫问命却不同，上指老鹤仍飞九霄遍。\n谓我八十馀年可到否，讵学渭川垂钓叟。圣代疏慵无所系，花下徵歌时进酒。\n慎勿太洁且尘垢，高士传中何必有。壮年排难不畏人，而今世路好缄口。\n京西山水昔游处，昨宵梦掇湖中藕。还拟蓟门走马摇丝鞭，紫氛碧霞浩相连。\n山灵暗护鬼物遁，岸帻醉呼身似颠。无限精华方寸贮，尔露天机何见许。\n白头不死更探奇，望望安期空枣树。传书道来竟不来，月出深松独延伫。\n百岁凡骨草同枯，神追扬马越徐庾。王生之言起予兴，说与香山旧禅侣。"
        },
        {
            "标题": "赋得买丝绣作平原君寄山中故友",
            "作者": "谢榛",
            "内容": "登台北瞻此何世，漫嗟寥落依松桂。英雄有待岂徒老，泽龙神变随巨细。\n黄金买丝秣陵市，好绣平原赵公子。想像当年下士心，烟薰古色宛相似。\n万丝无迹天巧成，吴姬亦知豪侠名。身后宁复谈纵横，野云聚散犹秦兵。\n异代重之独长吉，下帘焚香共一室。"
        },
        {
            "标题": "离感篇远示元灿元煇诸儿",
            "作者": "谢榛",
            "内容": "移家邺城接建安，西来轗轲悬忧端。异乡感怀殊不寐，剑闪七星灯下弹。\n鲁缟齐纨价易买，越罗蜀锦人争看。无计疗穷痴儿怨，糟糠老妻任艰难。\n不见少陵几口走栈阁，赖有橡实时充餐。白帝春归同寂寞，锦江月出两团圞。\n中原兵戈阻旧国，黄尘杀气相迷漫。我逢昭代幸无恙，晋俗留人惊岁残。\n又不见要离何为火妻子，霸图直欲功名完。身后梁鸿并蒿里，不如五噫行歌石可刊。\n久雪敝衣惜奴婢，漫将诗草发长叹。吕望八旬持钓竿，困龙且向积水蟠。\n谁道颓年气傲岸，四海交游曾结欢。公门了无一字干，秋潭照心无波澜。\n小儒孟浪竟何益，睥睨宁知世路宽。暗洒淤泥污巢由，箕山忽崩颍水乾。\n神明在天笑魑魅，时复清风吹鹖冠。俯视人间尽浩渺，独登万仞之峰峦。\n吹笙爱听子晋曲，仙骨能胜鹤背寒。"
        },
        {
            "标题": "梦瑶池篇寄上大冢宰吴汝乔大司徒刘体乾少冢宰林贞恒大理卿刘致卿中丞朱自充鸿胪卿史应之诸公",
            "作者": "谢榛",
            "内容": "往年披阅山海经，昆崙夜入梦中青。瑶水虚涵月与星，琪花拥石烟冥冥。\n金母相见授宝诀，紫霓长裾飘广庭。醒来不见鸾鹤舞，仍依草莽间柴扃。\n忆昔穆王何独幸，八骏交驰造仙境。白云联谣传至今，自非仙骨徒引领。\n神游可到万国西，无缘那得蹑丹梯。江南揽胜犹未遂，却欲黄河源头还杖藜。\n三晋淹留湖海士，偶逢吴客谈扬子。面前空阔信无地，浩荡波声坐中起。\n天落混茫如掌平，金焦双秀出烟水。龙窟深浅问篙师，下窥明珠探复止。\n千帆晚泊大江湾，丛苇乱蒲灯火间。长干女儿唱新曲，买醉阿谁不解颜。\n狂兴将阑曙色动，起看月落钟陵山。钟陵山，在何处，建业城高势相据。\n地连吴越雄东南，偏助六朝几词赋。燕子矶笼翠柳烟，凤凰台压丹枫树。\n老年怅望立中原，向平五岳复何言。路无远近有难易，恨不生垂天羽翼任飞翻。\n杜蘅又老沧江渚，索居守拙谁相与。我愿圣代多贤臣，身閒堪作渔樵侣。\n冢宰司徒抱经济，廷尉中丞悬大计。正直更羡鸿胪卿，一朝俯念回先帝。\n方喜戈船不动海戍清，稻田其奈又祲岁。夜深共仰紫微垣，万里无云正秋霁。"
        },
        {
            "标题": "刘舜谟赵允书高德公三子晚过因谈诗法漫赋长歌兼述别意",
            "作者": "谢榛",
            "内容": "峨冠野服非凡质，对榻论诗坐终日。力搜东海宝珠来，法转西天龙象出。\n楚猿乱聒夜冥冥，谁听湘妃鼓瑶瑟。欲为古调高可跻，赋声好振太行西。\n莫画少陵神自合，更深梦落浣花溪。江通鱼腹山无隔，月照峨眉路不迷。\n醒来归思候晨鸡，春草未生羸马嘶。黄金筑台战国术，何必郭生志与齐。\n凤城花时兴逾远，北岳有灵迎杖藜。攀萝蹑屐殊萧散，笔扫层崖秃千管。\n气横大漠雕不飞，响彻空林虎应断。荷衣独立最高峰，老骨欲仙无寒煖。\n洗兵焉得挽天河，阴山单于近纳款。尚思朋辈共离樽，燕赵茫茫目力短。\n壮怀奋激歘乘风，若木扶桑指顾中。他年相见重把手，宁羡征南矍铄翁。"
        },
        {
            "标题": "赋得长歌答许左史殿卿兼伤李廉宪于鳞",
            "作者": "谢榛",
            "内容": "梁国仙才许长史，别来神会书千里。书中泪渍尚盈纸，旧交为失沧溟子。\n眼前勋业逐流水，百年行藏半日诔。足踏天风超騄駬，山岗振裂叫虎兕。\n要夺精华与骨髓，秋风细咀黄金蕊。正色染心陶令是，石火铁铛煎凤嘴。\n文辉灵液岂徒耳，海右茫茫联步屣。终童请缨那可恃，伏生传经竟老死。\n地胜时平磨崖纪，鹊湖清浅映芳芷。丽人桂棹空自舣，伫立亭亭思靡靡。\n不见马援南征载薏苡，存殁无言净秋水。西署为郎谈义士，鲁连排难宁专美。\n龙也楠也一梦里，欲达哀情托山鬼。九泉有知长已矣，薄暮下帘独隐几，冥冥莫测造化理。"
        },
        {
            "标题": "古怨",
            "作者": "谢榛",
            "内容": "阿郎别家春草短，莲叶又欹清霜满。朱栏拂云江上楼，玉娘纤手弄鹅管。\n奇调能令烟水白，寂寞芙蓉失颜色。老龙惊动脱明珠，遽走团光留不得。\n宁思河北邯郸路，门前旧种垂杨树。花飞恨不到天涯，倦鸟安栖共朝暮。"
        },
        {
            "标题": "拟太白夜泊黄山闻殷十四吴吟坐对刘元善偶成",
            "作者": "谢榛",
            "内容": "黄山夜泊芦花滩，北斗垂天篷底看。有客吴吟促我兴，调高上彻浮云端。\n蛟龙侧耳海波静，猿狖无声山月寒。悠悠半空倏忽堕，金石交音满吾坐。\n曲罢始闻新都钟，枫林烟岸闪渔火。今夕佳会复何许，乘秋早发横江舵。"
        },
        {
            "标题": "终南仙人引走笔遣怀",
            "作者": "谢榛",
            "内容": "终南据形胜，隐沦共墟里。中有千年不死之真人，鹤发垂垂过两耳。\n门无徵车道长存，平生懒到咸阳市。青山有主百灵护，竹杖通灵山鬼妒。\n化作苍龙乘海云，巨鲸伏鬣洪涛驻。惊回任公钓，触倒扶桑树。\n力穷万里知所归，掉头西秦灵复聚。老夫神变物相因，内蕴不关天地春。"
        },
        {
            "标题": "重九董户部子才过邺饯别北园赋得中字",
            "作者": "谢榛",
            "内容": "上客论交樽酒空，高台送别剑歌雄。半天白雁登临外，九日黄花聚散中。\n草树西看凄晚照，关山北去急秋风。青云各重功名念，动说匡时有异同。"
        },
        {
            "标题": "哀哉行二首",
            "作者": "谢榛",
            "内容": "燕京儿女何盈盈，隔花娇语如春莺。邻姬盛妆失光彩，颜色信是倾人城。许嫁城中羽林将，千金奁具犹言轻。门前一朝胡马鸣，晓眠未足心魂惊。颠倒衣裳科鬒发，驱之北去悲吞声。独恨跣足走荆棘，不与爷娘同死生。哀哉行，难为情。"
        },
        {
            "标题": "同陈广文荩卿饮王学孔园亭",
            "作者": "谢榛",
            "内容": "乱树高亭驻落晖，鹍弦慢拨羽觞飞。古今多少风骚客，谁向花前不醉归。"
        },
        {
            "标题": "送张宪副叔载镇巴东 其二",
            "作者": "谢榛",
            "内容": "驱马西行剑阁开，即今重见勒铭才。吟秋月照三巴水，吊古风生八阵台。"
        },
        {
            "标题": "白发叹",
            "作者": "谢榛",
            "内容": "落落风骚怀，无端易衰老。天涯又暮春，白发对芳草。"
        },
        {
            "标题": "人日过吴郎中峻伯第时将使豫章得西字",
            "作者": "谢榛",
            "内容": "馀寒薄暮重凄凄，城上青山望欲迷。人日正逢燕雪后，使星遥动楚天西。\n宁辞取醉留官舍，更约寻春过御堤。何限柳条萦别思，江城南去乱莺啼。"
        },
        {
            "标题": "寄怀王郡丞叔纯",
            "作者": "谢榛",
            "内容": "暂閒官署得烟霞，相对论心坐日斜。邺下佩刀应自壮，齐中弹剑更何嗟。\n老餐古涧青松子，君爱秋塘白藕花。王谢风流今北转，高堂燕子是谁家。"
        },
        {
            "标题": "晚至白马寺登毗卢阁望洛阳安国禅院",
            "作者": "谢榛",
            "内容": "雪晴山阁冷侵衣，西望平林暮鸟归。鹫岭云霞空里色，洛城金界共馀晖。"
        },
        {
            "标题": "吴母太夫人哀词",
            "作者": "谢榛",
            "内容": "城上乌啼正夜分，归魂遥逐楚江云。故园春笋空成竹，冷雨凄风不忍闻。"
        },
        {
            "标题": "寄白羊口裴万户兼讯陈兵宪",
            "作者": "谢榛",
            "内容": "射猎遥知部伍閒，少年聊复破愁颜。奇功自出论兵外，侠气人看跃马间。\n日暮皂雕盘朔漠，天寒苍兕吼西山。祭遵战守无虚策，拟待明光奏捷还。"
        },
        {
            "标题": "春兴",
            "作者": "谢榛",
            "内容": "夜月悬银烛，春江湛绿醅。美人歌古调，烂醉百花台。"
        },
        {
            "标题": "郭寿卿园同申伯宪牛国祯诸君吟酌",
            "作者": "谢榛",
            "内容": "苍凉海日上亭台，无数幽花带露开。人在万山秋色里，白云低傍酒樽来。"
        },
        {
            "标题": "薄伐",
            "作者": "谢榛",
            "内容": "薄伐元中策，论兵自古难。汉唐频拓地，将帅几登坛。绝漠兼天尽，交河荡日寒。不知大宛马，曾复到长安。"
        },
        {
            "标题": "九日方晦叔同登北城楼兼示真上人二首 其二",
            "作者": "谢榛",
            "内容": "登高有惠远，揽胜即庐山。幽事知谁重，浮生得此间。\n乾坤惟旧侣，霜露各衰颜。莫待黄花老，明朝更一攀。"
        },
        {
            "标题": "送范尧卿北渡黄河因东乃侄子宣",
            "作者": "谢榛",
            "内容": "云帆飞度大河流，应念萧条王粲楼。近榻蛩螀孤永夜，隔河风雨共清秋。\n疏才人讶成多病，厚禄天教系远忧。南北于今厌戎马，宁容小阮竹林游。"
        },
        {
            "标题": "九日方晦叔同登北城楼兼示真上人二首 其一",
            "作者": "谢榛",
            "内容": "相期赋九日，倚堞兴何饶。天若来风雨，人应感寂寥。\n长河明远色，寒柳净疏条。更爱东林胜，谈禅坐此宵。"
        },
        {
            "标题": "送周一之从大将军出塞",
            "作者": "谢榛",
            "内容": "长剑斫山石可摧，劲弓射海波能开。宿昔相逢重然诺，意气干霄不可回。\n酒酣独上黄金台，吴歌忽断天风来。曾笑要离空侠节，复轻郭隗非奇才。\n二十馀年滞京国，俗尘总不关胸臆。一朝长揖大将军，材官相顾无颜色。\n丈夫颖脱自有时，百年遭际几相知。陈琳倚马能成檄，王粲从军还赋诗。\n昨夜秋风吹大旗，据鞍喜动幽并儿。铁骑连营亘千里，馈饷日日无停期。\n喧阗笳鼓长城路，沙拥潮河仍北渡。杀气遥沈白马关，暮云横断黄花戍。\n单于已遁尚屯兵，嫖姚看逐西山兔。闺中月照流黄机，应念征人犯霜露。"
        },
        {
            "标题": "北望二首",
            "作者": "谢榛",
            "内容": "十月嘶胡马，南来饮潞河。论功自有定，报国岂无多。雾拥宫门隔，星飞羽檄过。中兴见神武，不许郅支和。"
        },
        {
            "标题": "北望二首 其一",
            "作者": "谢榛",
            "内容": "戎马何时定，愁云直北看。朝廷殊见远，将相各知难。\n风乱边声急，霜连兵气寒。中天问明月，曾照汉家坛。"
        },
        {
            "标题": "题背面美人图",
            "作者": "谢榛",
            "内容": "无那琵琶曲，重弹调转凄。自伤倾国色，故作背人啼。\n太液秋光冷，长门夜月低。流莺何意思，飞过掖庭西。"
        },
        {
            "标题": "北园同刘国藩夜酌",
            "作者": "谢榛",
            "内容": "花时招酒伴，几度北林游。改席依芳树，鸣琴对碧流。\n天高微月出，沙迥断烟浮。明日还乘兴，垂竿杜若洲。"
        },
        {
            "标题": "寄怀顾桂岩唐蕙庵陈笔山萧仪庭四郎中",
            "作者": "谢榛",
            "内容": "自古悲歌聚散情，索居那问著书成。世多岐路心何向，日有琴樽气自平。\n鸿雁夜寒投野渚，芙蓉秋色照江城。飘蓬独拟三台赋，振藻谁齐六代名。\n戍卒战来荒旧业，岛夷乱后苦苍生。身居白下瞻依切，莫道天涯远圣明。"
        },
        {
            "标题": "同邹汝邻张伊梁李元博饮申幼川北园登台醉赋",
            "作者": "谢榛",
            "内容": "朋好多风雅，园林复此游。天边数峰出，台下一河流。\n浦树笼苍霭，霜花照素秋。骚人嗅芳意，莫讶为时忧。"
        },
        {
            "标题": "北园同孔老赋得风字",
            "作者": "谢榛",
            "内容": "悠然云在空，此意许谁同。身出勋名外，心归恬澹中。\n高楼偏夕照，深竹自凉风。试问今秋兴，还添菊几丛。"
        },
        {
            "标题": "崔太傅北园同张光禄友衡陈礼部子发闻人礼部元科吴大理希明得诗字",
            "作者": "谢榛",
            "内容": "胜地成高会，云和度曲时。百花明院落，一鸟下台池。\n待月仍呼酒，看山共赋诗。凤城春色暮，莫负牡丹期。"
        },
        {
            "标题": "送金广文少贲之长沙",
            "作者": "谢榛",
            "内容": "数卷孤琴非俗计，短亭细柳是王程。旧从彭泽怀陶令，此日长沙吊贾生。\n夜月子规乡国梦，春江杜若楚骚情。碧湘门外风云阔，华发无劳怨不平。"
        },
        {
            "标题": "夜集吴比部鸣仲宅赋得秋月",
            "作者": "谢榛",
            "内容": "庭草惊秋白露垂，冰轮渐觉度河迟。光临凤阙清钟断，寒入龙庭画角悲。\n天际几看鸿雁影，山中又老桂花枝。共知庾亮南楼夜，曾为勋名感鬓丝。"
        },
        {
            "标题": "边警寄张太史子维",
            "作者": "谢榛",
            "内容": "学士别来久，残年嗟转蓬。悲秋心独苦，乘月梦相通。\n起对霜林白，惊看烽戍红。老怀生事定，时议野夫同。\n世故浮沉里，天机浩渺中。黄金驮上国，赤子怅西风。\n斩馘边人泪，驰驱汉将功。董狐今史笔，此意托孤鸿。"
        },
        {
            "标题": "夏夜集孙员外文揆宅得天字",
            "作者": "谢榛",
            "内容": "深夜移官烛，清风敞客筵。钟沉汉苑树，月度蓟门天。\n我愧谢庄赋，人称孙楚贤。何当碧筒饮，醉向北窗眠。"
        },
        {
            "标题": "冬夜闻笛",
            "作者": "谢榛",
            "内容": "雪后寒云散御堤，笛声何处重凄凄。北风吹折边城柳，人倚层楼月正西。"
        },
        {
            "标题": "边警",
            "作者": "谢榛",
            "内容": "太白秋高烽火惊，羽书飞下晋阳城。沙场风急来胡马，亭障云深出汉旌。战守何人能仗策，朝廷今日始言兵。悬知驾驭还多术，早晚亲临细柳营。"
        },
        {
            "标题": "张德徵汴中见访仆已过杞两不相值",
            "作者": "谢榛",
            "内容": "相寻非预期，乘兴我何迟。两地琴樽夜，同怀风雨时。\n苦吟灯自对，良晤梦先知。好共碧筒饮，荷花杳满池。"
        },
        {
            "标题": "送李给事元树奉使云中诸镇",
            "作者": "谢榛",
            "内容": "琐闱朝下促飞旌，岁暮看君塞上行。戍角动人多苦调，戎衣走马半新兵。关开涿鹿云连树，路出蜚狐雪满城。计日楚才封事上，君王深见九边情。"
        },
        {
            "标题": "刘太守以德之大梁予将赴潞安赋此言别",
            "作者": "谢榛",
            "内容": "西署为郎已著名，分符岁暮此专城。肯孤上党缄书意，为寄南州下榻情。\n长路风威嘶五马，大河日影曳双旌。梁园公子如相问，著述应怜老未成。"
        },
        {
            "标题": "别调曲代赠所知三首",
            "作者": "谢榛",
            "内容": "木落天寒郎欲行，樽前离怨一鸣筝。燕姬纤手调新曲，不是西楼今夜声。"
        },
        {
            "标题": "别调曲代赠所知三首",
            "作者": "谢榛",
            "内容": "家住邺城门向西，青楼上与邺城齐。郎行好记门前柳，春梦南来路不迷。"
        },
        {
            "标题": "别调曲代赠所知三首",
            "作者": "谢榛",
            "内容": "离筵易醉夜将分，赵舞灯前犹向君。从此腰肢瘦无力，床头闲杀藕丝裙。"
        },
        {
            "标题": "送邺宰石中美转永州别驾",
            "作者": "谢榛",
            "内容": "策马零陵道，关山渺万重。霜明三楚树，云乱九疑峰。\n宦迹惊秋草，忧心坐晓钟。佩刀应不负，几为问边烽。"
        },
        {
            "标题": "寒食夜感怀",
            "作者": "谢榛",
            "内容": "帝里年华重旅愁，几回清梦到沧洲。看花多病虚寒食，秉烛何人共夜游。\n乡思转添春过雁，剑歌初断月当楼。梁园旧侣今零落，天际黄河空自流。"
        },
        {
            "标题": "病怀",
            "作者": "谢榛",
            "内容": "鬓发萧萧昼不冠，他乡风物若为看。花庭晒药日将午，茅屋烹茶春尚寒。久别亲朋谁问病，深怜儿女自加餐。是非高枕浮云过，遥忆西河旧钓竿。"
        },
        {
            "标题": "夜饯周时隆表兄东归",
            "作者": "谢榛",
            "内容": "弟兄此别重伤神，况复淹留一病身。白发相看偏堕泪，清樽才罢转愁人。\n江鸿北转燕山夜，河柳东连鲁甸春。若到乡关逢故老，为言游子倦风尘。"
        },
        {
            "标题": "拟裁衣行",
            "作者": "谢榛",
            "内容": "天南越峤郁苍苍，苧葛结阴岩壑傍。越女搴条共笑语，野风细吹脂粉香。\n晓星出门落日返，一家姑嫂时相将。千丝万丝手中过，要织纤缡如许长。\n闺中咿"
        },
        {
            "标题": "寒食背郭园宴集同孔丈赋",
            "作者": "谢榛",
            "内容": "招携多胜事，幽僻断嚣尘。水学兰亭转，园开金谷新。\n山川昭代赋，令节异乡人。倾盖相知定，当杯各见真。\n鸦啼楼角暝，花隐洞庭春。正欲标奇绝，从教客过频。"
        },
        {
            "标题": "晚眺",
            "作者": "谢榛",
            "内容": "寒日下西陵，漳河晚渡冰。孤城归猎骑，双树隐禅灯。野眺心何远，岩栖老未能。翻怜戎马日，愁思坐相仍。"
        },
        {
            "标题": "禅林寺赠本无上人",
            "作者": "谢榛",
            "内容": "步屧来金界，鸣钟落翠微。松阴回古殿，山气入秋衣。\n身向诸天老，心从初地归。后期薜萝月，宁遣梦中违。"
        },
        {
            "标题": "送李郎中子朱出守东昌",
            "作者": "谢榛",
            "内容": "丹凤城南祖席开，使君行色晓星催。蓟门旌旆乘空下，海岱风云入郡来。\n退食还披龚遂传，振衣应上鲁连台。东方彫弊非当日，独为苍生赋七哀。"
        },
        {
            "标题": "送汪郎中伯阳出守北地",
            "作者": "谢榛",
            "内容": "五马冲寒色，冰霜满去程。君王忧北地，父老望前旌。典郡才方振，防年计不轻。河山分陕服，形势辅咸京。树隐青蛇庙，天空白豹城。人家尽周俗，羌笛半秦声。夜月登楼啸，春风露冕行。试看《循吏传》，终古定垂名。"
        },
        {
            "标题": "夏日同李于鳞贾守准刘子成宗子相四比部南溪泛舟",
            "作者": "谢榛",
            "内容": "散步过林塘，相随上野航。沿流狎鱼鸟，嚼藕得冰霜。\n共拟西湖胜，还乘北渚凉。桂樽移白日，兰棹转沧浪。\n杨柳缘堤合，菰蒲出水长。酣歌意不尽，晓色正苍茫。"
        },
        {
            "标题": "丁明府陈主簿同谒原陵晚酌道院有感",
            "作者": "谢榛",
            "内容": "汉陵谒罢命车行，聊憩丹房待赋成。绿酒黄花衰老兴，浮云落日古今情。\n狂夫欲驾蓬山鹤，道士能吹缑岭笙。忆昔豪华总消歇，北邙松柏起悲声。"
        },
        {
            "标题": "送郜羽士归青城山",
            "作者": "谢榛",
            "内容": "道人汗漫游人间，自云家住青城山。清谈动有烟霞气，流年不凋松柏颜。\n碧桃花开春正好，金银阙下违仙班。悬壶卖药寄朝市，独乘黄鹤今西还。\n九转垂成怀旧侣，剑阁彭门路脩阻。时人不识仙骨殊，明月梦中闻杜宇。\n七十二洞群真聚，天外吹笙来玉女。彩云拂地飘异香，紫鸾解歌朱凤舞。\n琼浆坐吸长自春，飞泉落响无今古。海西高攀若木枝，才临玄圃复瑶池。\n丹台坐读十洲记，俯视浮生能几时。燕昭汉武俱冥漠，陵庙白杨空自悲。"
        },
        {
            "标题": "酬刘中丞道甫见寄",
            "作者": "谢榛",
            "内容": "开府孤吟黄鸟边，蓟门相别几华年。西南古道分三楚，江汉春云共一天。"
        },
        {
            "标题": "酬翁子书见示新作",
            "作者": "谢榛",
            "内容": "病馀秋思动，对月几吴吟。江上多莼菜，山中有橘林。\n感因为客久，情岂在交深。安得共耕凿，相期松柏心。"
        },
        {
            "标题": "酬王侍御子梁见寄",
            "作者": "谢榛",
            "内容": "台畔乌啼夜独醒，忧时不寐向中庭。几看燕峤秋云白，三度梁园春草青。\n梦断关河惊过雁，书传南北感浮萍。君才况值艰虞日，骢马归来鬓欲星。"
        },
        {
            "标题": "立秋先一夜同吴峻伯孙文揆徐汝思李于鳞王元美五比部登城得秋字",
            "作者": "谢榛",
            "内容": "几年词客凤城游，蓟北河山共倚楼。清夜桂樽聊对月，明朝蓬鬓又惊秋。\n风飘玉笛凄初断，天转银河倒欲流。遥忆故园砧杵动，梧桐一叶起人愁。"
        },
        {
            "标题": "春夜徐进士子与宅饯别陈进士宪卿使楚",
            "作者": "谢榛",
            "内容": "帝里论文夜，从来哲匠能。月邀金谷酒，人对玉壶冰。\n楚调谁相和，吴歌思不胜。多情有徐干，何计挽陈登。\n昼锦怀湘浦，春帆下竟陵。凉秋听过雁，望断白云层。"
        },
        {
            "标题": "夏夜集王元美宅同朱伯邻冯汝言吴峻伯徐汝思李于鳞得丝字",
            "作者": "谢榛",
            "内容": "献赋长为客，风尘鬓易丝。投珠还自惜，倚玉几相知。\n庭旷生秋早，城高度月迟。聊同河朔宴，定拟竹林期。"
        },
        {
            "标题": "春日潞河舟中饯别莫子良吴峻伯徐汝思袁履善赋得樽字",
            "作者": "谢榛",
            "内容": "自怜多病留京国，复送群才下蓟门。帆外夕阳催去鸟，水边春草对离樽。\n交游渐老天涯梦，湖海难期醉后论。不待江淹词赋就，才临南浦自消魂。"
        },
        {
            "标题": "初春夜酌樗庵处士书斋",
            "作者": "谢榛",
            "内容": "客子灯前酒，梅花雪后天。不须横玉笛，春意满山川。"
        },
        {
            "标题": "端午集吴郎中峻伯宅得山字",
            "作者": "谢榛",
            "内容": "令节方牢落，招携慰旅颜。綵丝忆儿女，蒲酒话乡关。\n楚俗千年后，燕歌一醉间。坐看新月色，犹自傍西山。"
        },
        {
            "标题": "初春夜同梁公实宗子相赋得声字",
            "作者": "谢榛",
            "内容": "雪尽长风吹禁城，梅花零落此时情。关河月暗迷鸿影，宫殿春寒涩漏声。乱后骚人同百感，年来壮士苦长征。樽前莫话边庭事，弹剑悲歌气未平。"
        },
        {
            "标题": "初春夜集王元美宅饯别吴峻伯徐汝思袁履善三",
            "作者": "谢榛",
            "内容": "共饯江南客，芳筵候月来。漏催诗草就，春报烛花开。把袂终千里，论心更一杯。风人今夜聚，星使几时回。官舍遥闻笛，宫庭暗落梅。相看倍惆怅，残雪照燕台。"
        },
        {
            "标题": "九日集徐郎中汝思宅得杯字",
            "作者": "谢榛",
            "内容": "连床留昨夜，九日复筵开。白发愁中赋，黄花乱后杯。霜兼宫树变，雁自塞门来。赖是同心者，深知庾信哀。"
        },
        {
            "标题": "夜集王元美宅赋得弄玉吹箫障子",
            "作者": "谢榛",
            "内容": "垂老疏狂燕赵客，今宵雅集王郎宅。堂开屏障出丹青，杂花抱石烟冥冥。\n中有仙匹为谁子，云是秦娥及箫史。秦王昔日起高楼，帘捲曲栏人并倚。\n咸阳城头悬月明，玉箫吹作凤凰声。忽令千树秋风生，又令百鸟翻然惊。\n太空袅袅清不绝，声落万里丹山穴。坐揽德辉下宫墙，并乘彩翼凌穹苍。\n直上清都朝紫皇，俯视九州尘茫茫。神游元气几千载，因之驱石填东海。\n祖龙驾归多鲍鱼，浮云一散河山在。二仙缥缈不可知，吴歌且复挥金卮。\n他日功成鹤书至，拂衣莫负蓬莱期。"
        },
        {
            "标题": "夜酌吴明卿宅迟王元美不至得天字",
            "作者": "谢榛",
            "内容": "君成楚赋已多传，嗟我风骚鬓飒然。不厌疏狂同此夜，还令意气感他年。\n明河倒挂长安树，新月低摇太液天。虚左迟留待王子，犹疑兴尽剡溪船。"
        },
        {
            "标题": "初秋同刘兵宪叔清游五龙山值雨得天字",
            "作者": "谢榛",
            "内容": "飞旌向何许，深入万松烟。草湿云边径，山昏雨外天。\n兴高穷胜迹，政美见丰年。谁识君侯意，临风一慨然。"
        },
        {
            "标题": "初冬夜同李伯承过碧云寺",
            "作者": "谢榛",
            "内容": "并马寻名寺，登高藉短筇。飞泉鸣古涧，落月在寒松。\n石路经千转，云岩复几重。人间多梦寐，谁听上方钟。"
        },
        {
            "标题": "除夕示儿元炳兼忆元煇诸儿",
            "作者": "谢榛",
            "内容": "对汝还成叹，寒更坐转深。异乡垂老计，春草隔年心。蜡炬明残夜，天风破积阴。遥怜几稚子，酒罢一长吟。"
        },
        {
            "标题": "送儿元炳东还",
            "作者": "谢榛",
            "内容": "吾儿同入邺，今日汝先归。留滞乡音改，飘零旧业违。\n关河通古道，风雨暗春衣。寄我思亲泪，西原洒落晖。"
        },
        {
            "标题": "除夕有怀",
            "作者": "谢榛",
            "内容": "除夕归期过，孤帏嗟未休。翻疑虏消息，转使客淹留。积雪寒连塞，明星晓近楼。遥知不寐处，并得两年愁。"
        },
        {
            "标题": "除夕徐子与宅得年字",
            "作者": "谢榛",
            "内容": "客里岁时迁，还来醉此筵。吴歌怜《子夜》，潘鬓感丁年。列炬明深院，繁星动远天。宫梅殊有意，更向早春妍。"
        },
        {
            "标题": "暮秋大伾山禅院同孟得之卢次梗醉赋",
            "作者": "谢榛",
            "内容": "胜游随故侣，幽兴在禅林。石上晴云起，松间晚磬沉。\n青山无久客，黄菊有归心。我亦悲秋者，樽前学楚吟。"
        },
        {
            "标题": "寄徐水部有和",
            "作者": "谢榛",
            "内容": "粉署当形胜，虚怀谁似君。树凉沙市雨，江白渚宫云。\n鹳鹤翩翩下，帆樯历历分。楚童能艳曲，不使水曹闻。"
        },
        {
            "标题": "春宫词",
            "作者": "谢榛",
            "内容": "长信宫中芳草生，晚风独立正含情。时颦柳叶听龙驾，谁隔桃花吸凤笙。金屋半开春寂寞，珠帘不动月分明。烧残蜡炬虚长夜，遮莫同心结未成。"
        },
        {
            "标题": "春词二首",
            "作者": "谢榛",
            "内容": "城乌何意夜深啼，红杏梢头片月低。香冷熏笼人不寐，春风吹过玉栏西。"
        },
        {
            "标题": "春宫词",
            "作者": "谢榛",
            "内容": "御河桥畔是侬家，一入深宫虚岁华。别院黄昏吹凤管，月钩斜照刺桐花。"
        },
        {
            "标题": "春词二首",
            "作者": "谢榛",
            "内容": "罗衣初试薄寒生，豆蔻花开感别情。零落铅华君不见，画楼春雨燕双鸣。"
        },
        {
            "标题": "春别曲",
            "作者": "谢榛",
            "内容": "鸂鶒双飞下野塘，别情无那楚天长。官桥柳外青骊马，百尺游丝送阿郎。"
        },
        {
            "标题": "春闺词",
            "作者": "谢榛",
            "内容": "杨柳正啼莺，杨花飞满城。春风天外去，落日海西明。\n逸气摇金辔，豪华恋玉京。不知游荡子，曾念百年情。"
        },
        {
            "标题": "春宫词",
            "作者": "谢榛",
            "内容": "笙歌长在玉楼东，月上千门春不同。莫怪画图欺汉帝，昭君何限老深宫。"
        },
        {
            "标题": "春宫词",
            "作者": "谢榛",
            "内容": "鹦鹉唤人池殿东，花开晓日照金笼。绣帘不捲春将暮，懒向重阶扫落红。"
        },
        {
            "标题": "春日柬李之茂",
            "作者": "谢榛",
            "内容": "君逢初度日，闭户正思亲。绿酒谁开瓮，斑衣自积尘。断云愁里色，独树泪边春。今夕应无寐，啼乌莫傍人。"
        },
        {
            "标题": "次潘国主对菊韵用述鄙怀",
            "作者": "谢榛",
            "内容": "长铗无声食有鱼，门前倚杖雁来初。身违故国频劳梦，力到哀年尚著书。\n客子欲倾天上酒，园丁还摘雨中蔬。因思寄傲陶彭泽，坐对秋花白露馀。"
        },
        {
            "标题": "春雪登楼",
            "作者": "谢榛",
            "内容": "天垂楼外云，雪变城中树。何处不春寒，鸦啼又飞去。"
        },
        {
            "标题": "春雨感怀",
            "作者": "谢榛",
            "内容": "漠漠春天雨，冥冥晚树花。山云迷客路，海燕落人家。\n浊酒聊生计，狂歌任岁华。异时怀杜甫，老病滞三巴。"
        },
        {
            "标题": "春夜即事",
            "作者": "谢榛",
            "内容": "春草非吾土，春宵还自悲。庭虚风稍静，帘卷月何迟。久病儿知药，长吟妻解诗。他年学耕稼，肯负鹿门期。"
        },
        {
            "标题": "愚公园春酌二首",
            "作者": "谢榛",
            "内容": "共醉春风且放情，白云无定若浮名。好花开落寻常事，遮莫黄鹂不住声。"
        },
        {
            "标题": "皇甫水部道隆谪大梁诗以寄怀",
            "作者": "谢榛",
            "内容": "闻君遥自楚天来，一到梁园见赋才。摇落旧曾悲屈宋，寂寥今复吊邹枚。\n黄河荡日寒声转，嵩岳连空远色开。何事弟兄俱谪宦，西风愁对菊花杯。"
        },
        {
            "标题": "愚公园春酌二首",
            "作者": "谢榛",
            "内容": "绛桃一簇映斜晖，白首寻芳几醉归。更有多情双蛱蝶，春来还傍菜花飞。"
        },
        {
            "标题": "次南岑丈雨中见怀韵",
            "作者": "谢榛",
            "内容": "燕赵长歌调自悲，山城摇落叹归迟。夜深孤剑龙光动，风雨鸣窗不寐时。"
        },
        {
            "标题": "次宋伯镇游王文父西园韵",
            "作者": "谢榛",
            "内容": "郭西车马路，尘外薜萝园。楼迥晴云合，庭閒秋草繁。\n素心犹白鸟，幽事且芳樽。地胜人多赋，青山谁并存。"
        },
        {
            "标题": "雨中集王文父别墅登楼得秋字",
            "作者": "谢榛",
            "内容": "西园佳会几名流，野色偏多背郭楼。汾上雨晴还驻马，白云一片写清秋。"
        },
        {
            "标题": "敬轩诚轩携酒见过西岩西池同赋",
            "作者": "谢榛",
            "内容": "日落寒城闭，天空倦鸟归。高楼才暝色，新月亦清辉。\n秋兴骚人赋，乡心客子衣。王门岂无事，载酒过玄晖。"
        },
        {
            "标题": "夏夜集冯员外汝言举子汝强宅赋得花字",
            "作者": "谢榛",
            "内容": "淹留数高会，伯仲复名家。白发几年客，红蕖三度花。风从西苑至，月傍帝城斜。徙倚发孤咏，隔林啼曙鸦。"
        },
        {
            "标题": "自拙叹",
            "作者": "谢榛",
            "内容": "出门何所营，萧条掩柴荆。中除不洒扫，积雨莓苔生。感时倚孤杖，屋角鸠正鸣。千拙养气根，一巧丧心萌。巢由亦偶尔，焉知身后名。不尽太古色，天末青山横。"
        },
        {
            "标题": "从游沁阳途中值雪有感兼示元煇",
            "作者": "谢榛",
            "内容": "邺台衡漳湄，太行何间之。东西共雨雪，当春复凄其。纷然皓盈目，宁不兴汝思。北堂汝亲老，况汝两娇儿。重轻俱在心，应念寒与饥。汝父尚行迈，驱马远相随。野水亦有波，独树亦有枝。慎勿虚盛年，人生须有为。广云自广阴，片雨惟片滋。绿发稍变白，临镜悔已迟。此言告汝兄，使汝弟兄知。谁能箕裘业，慰我桑榆时。"
        },
        {
            "标题": "题扬子云草玄图",
            "作者": "谢榛",
            "内容": "蚕丛之国三秦西，千峰上与青天齐。栈道悬空历万险，巨竹脩藤当昼迷。\n瀑布砰訇响不绝，阴壑直下垂虹霓。班虎咆哮黑熊啼，飒沓风舞双鹍鸡。\n路出剑门沃野阔，锦江秋水明玻瓈。蜀中文物古来盛，两汉名士特标题。\n前有马卿后扬子，高才往往怀金闺。火德中衰世板荡，谁能皓首甘幽栖。\n枫树森森隐茅宇，荒凉门径无轮蹄。草玄拟易坐朝夕，冥心自得穷端倪。\n水有汀洲山有溪，居然此道在盐齑。龙蛇知时蛰深窟，男儿志气何乖睽。\n校书阁下独遗恨，首阳二子光蒿藜。"
        },
        {
            "标题": "送王大参明甫之秦中兼寄张方伯子文",
            "作者": "谢榛",
            "内容": "岛夷能禦待论功，歌起渔樵吴会同。兵甲威名悬海上，旌旄行色入关中。\n金城远抱山河地，宝气犹存秦汉宫。君见张衡正秋兴，三峰欲赋两争雄。"
        },
        {
            "标题": "过仪封呈大司马王浚川",
            "作者": "谢榛",
            "内容": "行客度河甸，空林寒日初。风高脆蒲苇，水落困龙鱼。\n民物诛求际，边陲战伐馀。济时须大老，莫恋草玄庐。"
        },
        {
            "标题": "答朱醉石上舍见寄次来韵",
            "作者": "谢榛",
            "内容": "同怀两地旷交游，特向汾阴问去留。昭代应怜鹦鹉赋，丽情莫讶鹔鹴裘。\n几经风雨人间路，独揽云霞海上楼。西隔太行书万里，杜蘅又老大江秋。"
        },
        {
            "标题": "张二守鸣远携酒夜过禅房率尔赋赠",
            "作者": "谢榛",
            "内容": "携酒出偶尔，随意是端居。垂老诗犹进，能狂礼不疏。\n兴高云影外，心悟磬声馀。每过论三昧，无令禅榻虚。"
        },
        {
            "标题": "当垆曲",
            "作者": "谢榛",
            "内容": "少妇试春衣，当垆出素手。五陵游侠儿，下马一呼酒。"
        },
        {
            "标题": "捣衣曲",
            "作者": "谢榛",
            "内容": "秦关昨寄一书归，百战郎从刘武威。见说平安收涕泪，梧桐树下捣征衣。"
        },
        {
            "标题": "同李汝锡马伯龄游苏门山柬王明府",
            "作者": "谢榛",
            "内容": "好山同一赏，行坐有莓苔。潭上幽花照，樽前白鸟来。\n放歌风振木，起舞月临台。欲刻苏门石，惭非谢朓才。"
        },
        {
            "标题": "道院秋夕",
            "作者": "谢榛",
            "内容": "秋河一带月光团，露坐空除夜欲阑。却讶西楼降仙子，玉笙吹彻万家寒。"
        },
        {
            "标题": "十五夜集徐子与宅得光字",
            "作者": "谢榛",
            "内容": "桂树花开禁苑香，月轮西转更飞觞。高歌自觉云霄近，佳会偏宜秋夜长。\n塞下征夫悲独影，闺中思妇对清光。人生苦乐何须道，笛里关山总断肠。"
        },
        {
            "标题": "暮春晦夜同冯汝强汝言昆季饯别章行人景南使上党得光字",
            "作者": "谢榛",
            "内容": "官舍延星使，灯前数举觞。何当添夜漏，聊复驻春光。\n鸿雁北来尽，关山西去长。赠君有芳草，岁晏莫相忘。"
        },
        {
            "标题": "同敏轩昆季赋得登城楼望五龙山",
            "作者": "谢榛",
            "内容": "松杪龙山纵目时，龙精长寄万松枝。烟岚忽动遥堪挹，风雨频来暗有期。\n半世客怀聊此醉，千年帝力岂予知。高城倚仗空幽兴，安得岩栖日赋诗。"
        },
        {
            "标题": "登辉县城见卫水思归",
            "作者": "谢榛",
            "内容": "城外河流白练长，城中万户共秋光。秋来偏作还家梦，河水东流到故乡。"
        },
        {
            "标题": "登盘山绝顶谒黄龙祠",
            "作者": "谢榛",
            "内容": "蓟北来游第一山，上连七十二禅关。人行巨壑泉声里，马度层崖云气间。\n石径萧萧松吹冷，万折千回临绝顶。钟响时传下界遥，鸟飞不到诸天迥。\n无劳汉使泛槎心，挥手银河能几寻。历历边城纷蚁垤，明明沧海一牛涔。\n老僧笑指烟霞外，此意沈冥谁与会。风生平地本无因，云点太清犹是碍。\n吊古踟蹰空石堂，黄龙西去杳茫茫。珠林不见菩提影，宝塔长含舍利光。\n壁尘拂去独留赋，下岭回看迷晓雾。放浪人间那复来，月明梦绕盘山路。"
        },
        {
            "标题": "登遵化阁",
            "作者": "谢榛",
            "内容": "凌虚楼阁郁崔嵬，四望青山宿雾开。日上海关边色尽，天连沙漠雁声来。\n仲宣赋就千年事，张载铭成一代才。怀古不堪空伫立，秋风吹鬓放歌回。"
        },
        {
            "标题": "登城有感奉寄江宁王怀易",
            "作者": "谢榛",
            "内容": "野风吹客袂，感慨一登城。孤鸟日边没，大河天外倾。\n年华悲杜甫，世故老虞卿。龙剑应相合，云霄无限情。"
        },
        {
            "标题": "登遵化城楼",
            "作者": "谢榛",
            "内容": "地道通辽海，山岚隐蓟门。登城秋草遍，拂剑早霜繁。\n清切闻芦管，苍茫见塞垣。健儿屯北戍，战马出中原。\n羽檄黄尘动，牙旗白日翻。穷边思李牧，异代感刘琨。\n旅况聊成赋，戎机未易论。从兹谢游好，归卧旧山樊。"
        },
        {
            "标题": "登天坛山",
            "作者": "谢榛",
            "内容": "直上断岸悬，崎岖一径缘。白云秋满壑，红树老参天。\n神护轩皇鼎，灵通太乙泉。何由结丹侣，共此学长年。"
        },
        {
            "标题": "嘉靖癸卯岁曾寓道院屡登玉清阁以发吟兴于今二十七年矣衰颓且病竟不获一登漫成小诗以志感叹云尔",
            "作者": "谢榛",
            "内容": "几欲登仙阁，年来筋力衰。山青不在眼，云白更依谁。\n碧海三山梦，瑶台万里期。老夫仍世累，且报木公知。"
        },
        {
            "标题": "涌金亭同冀定甫马伯龄醉赋",
            "作者": "谢榛",
            "内容": "百泉声不断，风雨乱沧波。地接烟岚迥，天开灵秀多。\n古人馀胜事，今代有狂歌。为爱苏门好，携樽共一过。"
        },
        {
            "标题": "东园秋怀二首",
            "作者": "谢榛",
            "内容": "天寒闻落木，叶叶是乡愁。敲窗作风雨，不减去年秋。"
        },
        {
            "标题": "东园秋怀二首",
            "作者": "谢榛",
            "内容": "花竹可消愁，愁来独上楼。自古天涯客，谁禁老去秋。"
        },
        {
            "标题": "东园秋夜柬知己",
            "作者": "谢榛",
            "内容": "悲歌残烛下，秋思转纷纷。落叶多惊雨，明河半隔云。萤光时复见，虫响夜多闻。谁是论心侣，清樽可共君。"
        },
        {
            "标题": "冬夜尹明府遇夫宴集因忆何少卿治象梁宪副公济",
            "作者": "谢榛",
            "内容": "天寒地主见情亲，雉堞参云雁塞邻。十载别怀今夜酒，数茎短发旧游人。\n雪庭照席输明月，冻树垂花像早春。遥忆二君寻白社，方知岁暮有松筠。"
        },
        {
            "标题": "同何治象梁公济登会仙山",
            "作者": "谢榛",
            "内容": "野菊迎霜犹自开，漫乘幽兴一追陪。谈玄更欲寻瑶草，举白聊须坐石苔。\n落日半山松掩映，閒云满地鹤徘徊。仙人去后馀风景，知有千年我辈来。"
        },
        {
            "标题": "夜集梁武选公济园亭同何稽勋治象得秋字",
            "作者": "谢榛",
            "内容": "问予东去欲何求，日观峰高独胜游。离合此生能几醉，啸歌今夕故相留。\n庭前松桂偏宜月，笛里关山别是秋。他日鸣珂还有意，停云时傍凤城头。"
        },
        {
            "标题": "冬夜黄给事用章宅同张肖甫赋得中字",
            "作者": "谢榛",
            "内容": "初逢青琐彦，下榻一宵同。月落棋声里，春回烛影中。放歌还楚调，扶醉有巴童。上苑遥相问，梅花定几丛。"
        },
        {
            "标题": "冬夜集张兵部茂参宅",
            "作者": "谢榛",
            "内容": "秉烛坐深更，严城乱柝声。寒云双阙迥，夜雪万家明。\n世事清樽尽，边愁白发生。匡时须计远，和敌竟功成。\n自有张衡赋，谁怜李广情。剑尘时一拂，莫遣暗龙精。"
        },
        {
            "标题": "送吴二少陆归洞庭山省亲 其一",
            "作者": "谢榛",
            "内容": "游子惊心岁暮归，箧中时检旧斑衣。白头应念齐城客，春动江湖雁北飞。"
        },
        {
            "标题": "送吴二少陆归洞庭山省亲 其二",
            "作者": "谢榛",
            "内容": "鹤发相辉堂上人，吴天遥望瑞云新。洞庭酒熟梅花发，同醉沙村几树春。"
        },
        {
            "标题": "寄洞庭山邹子序",
            "作者": "谢榛",
            "内容": "雁书寄意三秋过，龙剑藏灵两地分。旧日交游思共醉，他乡风物感离群。\n笛中夜落关山月，楼外天连海峤云。老去相逢定悲怆，吴歌对酒不堪闻。"
        },
        {
            "标题": "都下别张志虞",
            "作者": "谢榛",
            "内容": "十年今一见，话旧却成悲。共醉新丰酒，天涯又别离。"
        },
        {
            "标题": "酬方子文见寄登岱之作",
            "作者": "谢榛",
            "内容": "风骚谁继鲍参军，浩唱凌秋碧落闻。独秀峰头閒对酒，月华高出海东云。"
        },
        {
            "标题": "读江宁王悼内诗",
            "作者": "谢榛",
            "内容": "凄凉不易写，楚调复清新。字字心间泪，时时梦里人。风悲西苑树，月惨后宫春。令与陈王并，无惭赋《洛神》。"
        },
        {
            "标题": "寄塞上王侍御子梁",
            "作者": "谢榛",
            "内容": "君王重简命，尔志在澄清。节钺分西顾，风云护北征。\n羽旗荒外合，骢马雪中行。直渡桑乾水，还临骠骑营。\n九关多猛士，百战有长城。夜半仍传檄，天寒未解兵。\n黑山横宝剑，青海动金钲。独仗防边策，兼收抗疏名。\n虚心当国事，高议见儒生。壮岁思铭鼎，空言陋请缨。\n乘秋摧虏气，计日答皇情。应遣龙庭使，驰书到玉京。"
        },
        {
            "标题": "雁 其一",
            "作者": "谢榛",
            "内容": "朝辞委羽山，夕渡湘江水。欲落更回翔，虞罗在深苇。"
        },
        {
            "标题": "望云中塞",
            "作者": "谢榛",
            "内容": "几年欲向塞门游，北渡桑乾重旅愁。画角悲凉孤馆夜，黄榆摇落九边秋。\n壮心未掷班生笔，浪迹堪怜季子裘。回首江湖任鸥鸟，谩嗟华发滞燕州。"
        },
        {
            "标题": "送赵少尹文甫之华阴",
            "作者": "谢榛",
            "内容": "燕市离歌动，殊非故国闻。清樽聊共我，黄发更怜君。\n县隐潼关树，堂流华岳云。不知松月下，谁与坐宵分。"
        },
        {
            "标题": "王主簿乐三归自昌平志感",
            "作者": "谢榛",
            "内容": "嗟哉宁阳簿，东北惊鼙鼓。一身乱后回，眼见苍生苦。\n伏尸满地下乌鸢，谁复盖棺归黄土。高秋鸡犬静千家，落日桑榆空万户。\n万户荒凉谁复存，昌平道上易销魂。有时空林一秣马，野风萧飒吹蓬根。\n金城晏安不可恃，长星堕地兵戈繁。烟尘歘起天改色，敌骑杂遝当人门。\n杀气遥连碣石馆，愁云更失燕丹村。村墟四顾豺虎乱，龙荒戍卒各星散。\n羌童隔河霜月中，芦管横吹夜漫漫。狐奴山下鬼火明，车箱渠上人烟断。\n大旗风动亚夫营，天意冥冥终在汉。送君东去勿复叹，对酒且歌白石烂。"
        },
        {
            "标题": "寄王侍御塞上",
            "作者": "谢榛",
            "内容": "君王重简命，尔志在澄清。节钺分西顾，风寒护北征。羽旗风外合，骢马雪中行。直渡桑乾水，还临骠骑营。九关多猛士，百战有长城。夜半仍传檄，天寒未解兵。黑山横宝剑，青海动金钲。独仗防边策，兼收抗疏名。虚心当国事，高议见儒生。壮岁思铭鼎，空言陋请缨。乘秋摧虏气，计日答皇情。应遣龙庭使，驰书到玉京。"
        },
        {
            "标题": "访葛征君",
            "作者": "谢榛",
            "内容": "西城闲访葛洪家，篱落秋余白豆花。高枕自知无俗梦，数椽茅屋在烟霞。"
        },
        {
            "标题": "访葛徵君",
            "作者": "谢榛",
            "内容": "西城閒访葛洪家，篱落秋馀白豆花。高枕自知无俗梦，数椽茅屋在烟霞。"
        },
        {
            "标题": "题王大伾侍御别业",
            "作者": "谢榛",
            "内容": "野扉长掩石林幽，林外寒溪汩汩流。老凤无心横碧汉，高云何意落沧洲。\n天王侧席兵戈日，柱史閒居草树秋。二十年来耽著述，不知华发为谁忧。"
        },
        {
            "标题": "寄东平刘成卿",
            "作者": "谢榛",
            "内容": "有才官遽罢，知尔国忧深。涕泪看春草，艰难返故林。余生恩到骨，独卧梦惊心。龙剑多灵异，还疑风雨吟。"
        },
        {
            "标题": "元日晏起书怀",
            "作者": "谢榛",
            "内容": "轮蹄遍九陌，此日独高眠。疏懒终何事，飘零又长年。\n地寒疑腊在，窗午觉春偏。短杖閒中侣，浮云醉里天。\n昨孤儿女望，今复岁时迁。起坐看明镜，苍苍鬓飒然。"
        },
        {
            "标题": "冬日寄酬李给事仲西",
            "作者": "谢榛",
            "内容": "烈风吹断野桑枝，云外孤鸿北叫时。雪满山城惊岁暮，冰连河海得春迟。\n几年谪宦身多病，独夜悲歌鬓欲丝。留滞天南忧思切，梦飞青琐月明知。"
        },
        {
            "标题": "静公园借居",
            "作者": "谢榛",
            "内容": "欲览匡庐胜，衰年惜未能。栖迟无俗侣，幽寂共邻僧。\n禅定阶前石，心空夜半灯。浮图著灵异，昨上最高层。"
        },
        {
            "标题": "公子行",
            "作者": "谢榛",
            "内容": "少年公子美容光，共羡豪华倾大梁。花柳旅开驰马路，金珠乱掷斗鸡场。\n青楼对舞春无歇，白纻娇歌夜未央。独有侯生空老大，夷门风雨自悲凉。"
        },
        {
            "标题": "寄石太守君采",
            "作者": "谢榛",
            "内容": "驱驰国计久知难，出守多劳感岁残。淮海一州宁卧治，东南千舸正愁看。\n石头路断云何惨，瓜步兵来水更寒。赤子归心龚遂事，遥闻渔唱起江干。"
        },
        {
            "标题": "同朱道士通上人夜谈因送予归赋此",
            "作者": "谢榛",
            "内容": "二高多道气，乘夜访幽栖。瑶草元无种，青莲不染泥。\n鹤閒丹鼎外，月在法云西。相送还成笑，分明过虎溪。"
        },
        {
            "标题": "古怨",
            "作者": "谢榛",
            "内容": "阿郎裘马欲从军，空说边庭有战云。夜夜青楼买歌舞，愁人风雨不曾闻。"
        },
        {
            "标题": "古怨 其二",
            "作者": "谢榛",
            "内容": "杨花日飘荡，能复几何春。远道宁知妾，流年不待人。\n片云横上国，独鸟下西秦。无奈怀君意，清江采绿蘋。"
        },
        {
            "标题": "古怨",
            "作者": "谢榛",
            "内容": "邯郸少妇美容光，嫁与燕京游侠郎。白璧黄金买歌舞，不知风雨断人肠。"
        },
        {
            "标题": "古怨 其一",
            "作者": "谢榛",
            "内容": "高楼俯江树，楼上有蛾眉。旧约空成叹，新愁可诉谁。\n春閒翡翠幕，月冷杜鹃枝。荡子复何处，杨花无定时。"
        },
        {
            "标题": "古怨 其三",
            "作者": "谢榛",
            "内容": "绿蘋时复采，独立转深愁。忆昔郎船去，极天江水流。\n玉环应自佩，金谷谩长游。可惜铅华落，西风入画楼。"
        },
        {
            "标题": "过清源故居有感 其二",
            "作者": "谢榛",
            "内容": "飘零三十春，下马问比邻。相见弟兄老，堪嗟门巷新。\n行踪犹泛梗，世故一浮尘。王谢豪华地，殊非旧主人。"
        },
        {
            "标题": "过清源故居有感 其一",
            "作者": "谢榛",
            "内容": "旧业成暌远，亲朋久失群。百年生长地，一片往来云。\n独立空流水，长吟但落曛。结茅何日定，西陇事耕耘。"
        },
        {
            "标题": "谒汉光武原陵",
            "作者": "谢榛",
            "内容": "龙飞白水兆中兴，天定滹沱十月冰。半夜客星思汉室，千年王气感原陵。\n山灵松槚殊相护，地胜樵苏讵敢登。试读班彪王命论，嵩峰依旧郁峻嶒。"
        },
        {
            "标题": "卧病张肖甫枉顾时奉使还蜀",
            "作者": "谢榛",
            "内容": "蜀客来千里，相看慰病颜。心驰消息后，义重死生间。\n飞梦通秦塞，缄书度汉关。登高不同赋，秋色满河山。"
        },
        {
            "标题": "过故居留别王南村先生",
            "作者": "谢榛",
            "内容": "尔居吾旧业，吾弟久相依。往事今谁好，浮生会自稀。\n河亭聊别酒，桑梓共斜晖。百感愿常健，终心殊不违。"
        },
        {
            "标题": "怀碧云寺",
            "作者": "谢榛",
            "内容": "群山开宝地，忆昔杖藜过。石洞馀冰雪，岩泉净薜萝。\n虚空尘虑尽，疏散胜缘多。欲结东林社，相依老洞阿。"
        },
        {
            "标题": "清明过王郎中学甫时园桃始花留酌",
            "作者": "谢榛",
            "内容": "欲访桃源去，先看独树春。无言当令节，有色净风尘。\n不取倾壶醉，其如满眼新。仙郎能下榻，华月复留人。"
        },
        {
            "标题": "武安除夕酌王抑之宅其子易从易知侍侧",
            "作者": "谢榛",
            "内容": "旅况乘时切，年华隔夜新。捧觞君二子，弹铗我孤身。\n地得青山赋，天留白发人。谁为岁寒侣，松老见龙鳞。"
        },
        {
            "标题": "还峰卷为宋太守德完题",
            "作者": "谢榛",
            "内容": "群山高不极，回合越西城。秋入云根净，霜归石耳清。\n望中分树色，空外落泉声。地接天台胜，人含太古情。\n林间孙绰赋，谷口子真耕。处处烟霞动，时时"
        },
        {
            "标题": "张令肖甫郊饯闻笛兼慰卢次楩",
            "作者": "谢榛",
            "内容": "严城西畔开离筵，郎官送客斜阳天。有人吹笛正凄怆，晴云改色迷山川。\n野风太急万柳折，倏忽波涛翻九渊。骊龙惊起珠欲堕，乱鸟无声愁向我。\n梅花一曲何断肠，萧瑟零霜肃满座。卢子挥泪不胜哀，衔冤垂老谁怜才。\n君不见祢衡傲岸成祸胎，鹦鹉洲上多莓苔。骚人往来酬酒杯，黄祖于今安在哉。\n当秋苦调莫三弄，听彻踌躇转悲恸。张令知心不可忘，关河月照滑台梦。"
        },
        {
            "标题": "宋德完转海南方伯诗以寄怀",
            "作者": "谢榛",
            "内容": "君才今宋玉，绝代有清标。官自西江转，名同南斗遥。\n扬旌天欲尽，度岭瘴全消。象郡通山势，羊城压海潮。\n春前花竞发，霜后叶迟凋。无复悲秋意，登台望赤霄。"
        },
        {
            "标题": "寒食旅怀",
            "作者": "谢榛",
            "内容": "蓟北惊寒食，淹留几自嗟。春风来燕子，落日在桃花。丘陇行边泪，江湖梦里家。不知疏懒客，何物是生涯。"
        },
        {
            "标题": "哭晁太史君石墓",
            "作者": "谢榛",
            "内容": "多士期东阁，孤怀向北辰。名高太史笔，病剧长卿身。\n匡世天何夺，怜才谁更真。茫然隔气象，遽矣失经纶。\n白舫云随榇，清秋月写神。半生馀著作，万事已荆榛。\n策杖来何晚，临风怆独频。尚思排难处，一诺定交晨。\n泪湿墓前土，心通泉下人。明年花自发，犹似玉堂春。"
        },
        {
            "标题": "送徐比部汝思使蜀中 其一",
            "作者": "谢榛",
            "内容": "何处看春色，江城花鸟繁。射洪一樽罢，骚雅几人存。\n日下铜山静，云连赤岸昏。更怜陈正字，零落狱中魂。"
        },
        {
            "标题": "汉中兵宪王斯进讨贼有功寄赠",
            "作者": "谢榛",
            "内容": "星子山头杀气生，可怜蜀盗废春耕。皇天何意干戈扰，人日多寒军旅行。檄出汉中鸦作阵，角吹岭上马嘶声。谁知缓急兵家术，八月铙歌返旆旌。"
        },
        {
            "标题": "送徐比部汝思使蜀中 其二",
            "作者": "谢榛",
            "内容": "春草遍三川，征轺入蜀年。栈通星使路，岭断夜郎天。\n关塞双旌转，风霜一剑悬。劳歌对明月，江上几回圆。"
        },
        {
            "标题": "送陆比部子韶决狱江南",
            "作者": "谢榛",
            "内容": "西曹持汉律，南使发吴吟。落月严城早，寒蝉别思深。\n九秋行肃杀，万木动萧森。帆下石头夕，云连扬子阴。\n榜人偏利涉，词客重登临。为爱陆机赋，悠悠千古心。"
        },
        {
            "标题": "寄怀刘念庵兵宪时执所纪梧岗二太守",
            "作者": "谢榛",
            "内容": "群才相识北游时，上苑千花春雨垂。帝里荣名同昼锦，宦途愁鬓各秋丝。\n归休日远桑麻计，登眺云深猿鹤期。月下飞觞聊遣兴，倚楼谁复叹盈亏。"
        },
        {
            "标题": "登封道中值雨",
            "作者": "谢榛",
            "内容": "山雨生寒接远烟，水中乱石绿苔鲜。几家茅屋疏林外，鸡犬无声薄暮天。"
        },
        {
            "标题": "送俞别驾尧咨之临清",
            "作者": "谢榛",
            "内容": "吾郡本齐地，使君当此游。东西抱河水，表里壮城楼。\n腊雪马前尽，春云堂外流。舟车两京道，赋役万家忧。\n和璧才堪重，虔刀志未休。素怀谁与会，孤月照人秋。"
        },
        {
            "标题": "送萧行人汝和还京兼答丘给事懋实见寄",
            "作者": "谢榛",
            "内容": "柳花飞尽使车还，肯向王程有醉颜。海峤春云征战里，河梁晚照别离间。\n旧交青琐每同赋，老愧沧洲长自閒。梦寐相逢论谏草，不知身世隔关山。"
        },
        {
            "标题": "寄杨中丞伯谦",
            "作者": "谢榛",
            "内容": "晋俗犹秦俗，君来化自同。多忧关大计，两镇得全功。\n雪尽西山迥，云閒朔漠空。樵苏幸无事，四野共春风。"
        },
        {
            "标题": "酬杨万壑茂才见寄山川图并诗",
            "作者": "谢榛",
            "内容": "画逼辋川工，王维信可同。云微天若远，石断水如空。\n裂素写能尽，披图意不穷。相知万里合，相望一书通。\n神会江天月，名传海岳风。君才变化里，吾道寂寥中。\n猿鹤交年久，渔樵化岁丰。懒时犹蒋诩，圣代岂扬雄。\n地胜閒多赋，山灵暗有功。寒暄依古柏，霜露感秋虫。\n养拙聊幽事，探奇奈老翁。丹书长在壁，逸兴满蒿蓬。"
        },
        {
            "标题": "过诚轩君赋得登楼对月得河字",
            "作者": "谢榛",
            "内容": "楼高仍绮席，月朗亦金波。垂老酒杯倦，先秋诗兴多。\n柝声空巷陌，池影截天河。今日频相接，宁忘最后过。"
        },
        {
            "标题": "东林寺夜集不与次西岩君韵",
            "作者": "谢榛",
            "内容": "庐山在咫尺，钟磬落诸天。不到真如地，遥看香积烟。\n轮蹄双树下，语默一灯前。欲问无生法，衰颓独慨然。"
        },
        {
            "标题": "游洪光寺",
            "作者": "谢榛",
            "内容": "岭外云霞开暮晴，半天风落万松声。于今莲社谁为主，遥望庐山无限情。"
        },
        {
            "标题": "胡笳曲",
            "作者": "谢榛",
            "内容": "砂碛茫茫黑水流，胡儿六月换羊裘。骆驼背上吹芦管，风散龙荒作冷秋。"
        },
        {
            "标题": "寄靳太守子鲁",
            "作者": "谢榛",
            "内容": "花发上林时，君行我在兹。三春不相见，千里自同思。\n白发留燕市，青蘋寄楚词。郡楼应独眺，未拟北来期。"
        },
        {
            "标题": "秋宫词 其一",
            "作者": "谢榛",
            "内容": "桐叶满阶秋思多，深宫玉辇几时过。西湖还驾黄龙舫，日暮遥听瓠子歌。"
        },
        {
            "标题": "寄酬淮阴夏子吴门邹子",
            "作者": "谢榛",
            "内容": "江鱼海雁空相报，楚调吴歌久不闻。无那旅怀常抱病，更堪风物正离群。马融笛里三秋月，王粲楼前万里云。犹忆当时共樽洒，一灯寒雨坐宵分。"
        },
        {
            "标题": "怀邹子序",
            "作者": "谢榛",
            "内容": "渺渺太湖水，湖中多鲤鱼。故人时把钓，应有北来书。"
        },
        {
            "标题": "中秋夜潞阳旅馆同冯员外言别得分字",
            "作者": "谢榛",
            "内容": "客亭逢此夕，樽酒况同君。月向中秋满，人从上国分。\n绛河斜度影，白雁远呼群。回首淮阳路，相思隔海云。"
        },
        {
            "标题": "送沈参军禹文奔丧吴中",
            "作者": "谢榛",
            "内容": "清晓素车发，归心千里途。身方辞上国，梦已落东吴。\n淮雨含悲切，江云入望孤。三秋惊浦雁，独夜感樯乌。\n风木长邻宅，霜天低蘸湖。何当效徐孺，遥为致生刍。"
        },
        {
            "标题": "即席赠薛之翰",
            "作者": "谢榛",
            "内容": "园花樽酒日相期，共尔留连欲暮时。醉倚山亭歌楚调，秋萤飞过石榴枝。"
        },
        {
            "标题": "即席次刘子礼登高韵",
            "作者": "谢榛",
            "内容": "西风吹雁下河洲，坐感颓年聚旧游。抚景独惭今日赋，遣怀何异故乡楼。\n尘中浪迹陪高宴，篱下黄花笑白头。京洛层城试登览，疏云惨澹数峰秋。"
        },
        {
            "标题": "送高伯宗梁公实二比部祭陵庙",
            "作者": "谢榛",
            "内容": "祀典千年重，严趋二妙同。马嘶川日堕，路转石林通。旌旆晴光外，山陵王气中。云深罗俎豆，霜下肃臣工。明月帝灵在，高秋天宇空。瞻依增百感，松丱正悲风。"
        },
        {
            "标题": "秋夜陈内翰子结第同孟得之对月有赋",
            "作者": "谢榛",
            "内容": "陈遵投辖罄交欢，池上酣吟并倚栏。月到玉堂秋转静，天回瑶阙夜偏寒。\n坐听客子穿云笛，恍见仙人承露盘。金马明晨还待诏，清光应忆此时看。"
        },
        {
            "标题": "季冬夜西池君见过",
            "作者": "谢榛",
            "内容": "昔枉信陵车，侯生一敝庐。自甘昭代隐，拟著老农书。山冥登楼外，庭寒扫雪余。相知在古道，宁复曳长裾。"
        },
        {
            "标题": "送卢次楩赴留都谒陆仪部与绳",
            "作者": "谢榛",
            "内容": "有客清狂倒角巾，江湖未老报恩身。夕阳满地还驱马，秋水连天几问津。\n家在中原闻白雁，赋成南浦对青蘋。仙郎共醉金陵酒，不羡风流六代人。"
        },
        {
            "标题": "同鲍叔愚邓廷献二明府同观太乙泉流觞",
            "作者": "谢榛",
            "内容": "灵源喷薄处，并驾远看来。野鸟夕争下，山花寒自开。\n流觞几曲水，倚杖半岩苔。秋兴能同赋，谁齐潘岳才。"
        },
        {
            "标题": "夏夜大雨寄怀崔驸马懋仁",
            "作者": "谢榛",
            "内容": "邺王城外雨漫漫，旅客惊心夏欲残。平地波涛吞道路，极天云雾失峰峦。\n疏灯闪闪沧洲夕，乱苇萧萧白鹭寒。遥想月明吹凤管，倚楼何处望长安。"
        },
        {
            "标题": "寄怀许伯诚",
            "作者": "谢榛",
            "内容": "发轫辽阳雪，还家韦杜春。客疏门自掩，官罢酒相亲。白首歌今代，青山梦古人。行藏不可问，独鹤下西秦。"
        },
        {
            "标题": "寄怀西谷主人",
            "作者": "谢榛",
            "内容": "上党归来独忆君，野亭幽事每宵分。荷池烛影游鱼荡，花院棋声宿鸟闻。\n漳水远通千里脉，洛城高压万山云。于今南北殊脩阻，回首长吟又落曛。"
        },
        {
            "标题": "寄孔方伯汝锡",
            "作者": "谢榛",
            "内容": "每忆汾阳约，何为代北游。神交太行迥，调合建安流。高步云随杖，穷边雪照楼。虏骄轻出入，吾老重淹留。厚禄惟思报，严兵只御秋。材官几人在，国士百年忧。上古元无战，中丞自有谋。冰清闲鹤渚，潭冷闭龙湫。旧社独来去，春醪那唱酬。相逢话时事，感慨望神州。"
        },
        {
            "标题": "寄孔方伯汝锡",
            "作者": "谢榛",
            "内容": "事有关天地，谁当著述名。山林一身重，钟鼎几人轻。\n芳树杯中色，流泉枕畔声。应怜玉堂月，游宦老方城。"
        },
        {
            "标题": "送陈参政汝忠还任太原",
            "作者": "谢榛",
            "内容": "邺城春酒共跻攀，芳草相违一怆颜。北极云开燕道路，中原天划晋河山。\n宦情独感星霜下，国计长忧战伐间。后夜月明千里梦，随君西度马陵关。"
        },
        {
            "标题": "送方职方禹绩使江南兼寄童侍御仲良",
            "作者": "谢榛",
            "内容": "汉苑梅花客兴新，不堪杯酒送征轮。朔庭战马今犹急，南国苍生日转贫。\n古道飞霜寒拂剑，长江落月晓催人。凭君为问乘骢使，莫惜春风寄绿蘋。"
        },
        {
            "标题": "送张比部汝任募兵太原",
            "作者": "谢榛",
            "内容": "拂曙别承明，輶轩西北行。天回浊河水，山拥太原城。\n榆塞霜中色，芦笳月下声。四愁今日最，孤啸几时平。\n慷慨深酬主，艰难始募兵。良驹轻道路，壮士重功名。\n云断黄花戍，风连细柳营。牙旗翻豹影，宝剑夺龙精。\n烽火当秋急，疆场计日清。归来上封事，应悉九边情。"
        },
        {
            "标题": "寄王龙坡员外兼呈乃弟西堂少卿",
            "作者": "谢榛",
            "内容": "忆昔论交梁苑秋，晋阳春雪慰淹留。白衣阅世吾多感，黑发为郎尔壮游。\n阊阖南开今汉阙，河山北控古燕州。遥知伯仲相逢处，为说穷途阮籍愁。"
        },
        {
            "标题": "九日寄魏顺甫兼忆社中诸友",
            "作者": "谢榛",
            "内容": "寂寞襟期对菊丛，思君几听北来鸿。暮云遥度燕台上，秋色偏归楚赋中。\n兵罢龙荒馀杀气，笳鸣狐塞更悲风。群才无那成脩阻，此日登高怅不同。"
        },
        {
            "标题": "寄武当山张隐君 其二",
            "作者": "谢榛",
            "内容": "云岩深处独逍遥，海鹤传书昨见招。月下定逢王子晋，玉笙吹下摘星桥。"
        },
        {
            "标题": "寄武当山张隐君",
            "作者": "谢榛",
            "内容": "辞官身寄楚天涯，石屋烧丹别是家。七十二峰春雪里，杖藜随意看梅花。"
        },
        {
            "标题": "送许中丞伯诚镇辽阳",
            "作者": "谢榛",
            "内容": "雄才当代拟登坛，东度榆关岁欲残。燕峤暮云天外起，辽河春水雪中寒。\n艰虞自谓匡时晚，战伐谁知得士难。谩说请缨平百越，行看仗策静三韩。"
        },
        {
            "标题": "少林感旧篇因示镇性禅子兼忆宗书上人",
            "作者": "谢榛",
            "内容": "苍苍列峰峦，郁郁挺松柏。少林当形胜，登攀几词客。\n中有惠远流，旧识非凡格。谓我犹疏旷，一讶头全白。\n澹交偶尔忘，相对复畴昔。人生若沙鸟，飞去不言迹。\n因之忆汝祖，谈禅坐深夕。山精出阴崖，天花没乱石。\n两神有时会，冥漠自无隔。重来失暄景，岁寒太萧索。\n雨雪命巾车，相望洛城陌。"
        },
        {
            "标题": "送徐进士子绳谪建阳少尹 其四",
            "作者": "谢榛",
            "内容": "望浙峰头秋叶彫，望京楼上断鸿遥。应思旧日看花处，走马卢沟第一桥。"
        },
        {
            "标题": "送徐进士子绳谪建阳少尹 其三",
            "作者": "谢榛",
            "内容": "建溪城外有仙坛，梅福山空落月寒。不向清朝学仙尉，还依北斗望长安。"
        },
        {
            "标题": "冬夜同宣允则集徐进士子与宅",
            "作者": "谢榛",
            "内容": "城上乌啼春雪馀，满庭寒色月来初。病当岁晚心方切，老向天涯计转疏。\n湖海相知今夜酒，风尘一别几年书。可堪京国多烽火，王粲谁怜未定居。"
        },
        {
            "标题": "张㠠山廉宪晋阳以书见招因擢南京都宪不果行赋此寄意",
            "作者": "谢榛",
            "内容": "路出中原惬壮游，试看形胜旧皇州。秣陵山抱连天起，扬子波平荡日流。\n亲友寄书通蜀舸，朝廷息战佩吴钩。凤凰台上仍相约，共赋江南万里秋。"
        },
        {
            "标题": "寄赵宪副万举",
            "作者": "谢榛",
            "内容": "旧卧淮阳阁，今屯邺下兵。经时求壮士，忧国听边声。马踏长楸道，旗翻细柳营。黄须少年子，仗剑迟功成。"
        },
        {
            "标题": "送彭明府子殷谪留都教授",
            "作者": "谢榛",
            "内容": "故人三月宰，即有蓟门行。握手惊相问，当樽气未平。\n醉怀多旧感，别赋更新成。野色浮云阔，春流去棹轻。\n日斜桃叶渡，潮起石头城。江上孤吟处，天涯两谪情。\n官閒疏世事，地胜助才名。岂待临宣室，今王召贾生。"
        },
        {
            "标题": "同应驾部李太仆游夹山",
            "作者": "谢榛",
            "内容": "夹山不登眺，胜事只空闻。灵异开丹洞，孤高入紫氛。\n东溟收地脉，北斗控天文。共有松萝意，聊从猿鸟群。\n持杯驻岭日，吹笛破山云。更觅三花树，还期二使君。"
        },
        {
            "标题": "架边",
            "作者": "谢榛",
            "内容": "闲庭秋一色，满架豆花垂。薄俗存吾计，衰年习土宜。烟中晚雀定，露下候虫知。何限幽人意，临风独立时。"
        },
        {
            "标题": "七夕行饯别王安州",
            "作者": "谢榛",
            "内容": "三春不见王子猷，隔林黄鸟声相求。停云怅望心悠悠，讵期千里会燕州。\n樽前罗绮多名讴，晚来新月低帘钩。白榆花发银河秋，灵鹊架桥天女游。\n鸾舆拂曙终难留，归时锦机鸣不休。千丝万丝萦别愁，盈盈一水长西流。\n离合定期惟女牛，人生相忆恒阻脩。五马明朝易水头，我亦驱车还故丘。\n年年今夕怀朋俦，坐转玉衡空倚楼。"
        },
        {
            "标题": "春同陈郎中汝忠登邺城兼寄于鳞子与",
            "作者": "谢榛",
            "内容": "有客停骖日，重城共一登。晴烟开北渚，春色上西陵。\n中论怀徐干，高风识李膺。蓟门芳草路，千里兴堪乘。"
        },
        {
            "标题": "江南曲二首",
            "作者": "谢榛",
            "内容": "夹岸多垂杨，妾家临野塘。手拈青杏子，不忍打鸳鸯。"
        },
        {
            "标题": "江南曲二首",
            "作者": "谢榛",
            "内容": "夹岸多杨柳，妾家近塘口。中有断肠花，郎君不回首。"
        },
        {
            "标题": "寄怀卢司业浚卿转留都通政",
            "作者": "谢榛",
            "内容": "旅雁孤飞惊物候，词人相忆采兰苕。梦回金马南云断，愁傍银台北斗遥。\n秋色几看钟阜树，寒声还听大江潮。风骚六代谁为主，潘陆冥冥不可招。"
        },
        {
            "标题": "谢侍郎与德郊亭饯别",
            "作者": "谢榛",
            "内容": "昔会燕台今白头，东归分袂倍离愁。年华易改谁长健，世路无穷客倦游。\n春雪模糊荒岭树，夕阳惨淡古边楼。此情欲寄滹沱水，千折波声尚北流。"
        },
        {
            "标题": "题山水图 其二",
            "作者": "谢榛",
            "内容": "石树重阴合，郊亭远色分。泉飞半空雨，江落数峰云。\n幽兴自深坐，长歌谁更闻。申生今白首，无意待玄纁。"
        },
        {
            "标题": "和王比部元美喜浚人卢楠冤雪之作",
            "作者": "谢榛",
            "内容": "春从邹律动，近得破愁颜。心事孤灯下，年光万死间。\n赋成馀白发，身在有青山。共尔烟霞约，飘然去不还。"
        },
        {
            "标题": "九日过王叔野无菊",
            "作者": "谢榛",
            "内容": "陶潜懒慢闭柴关，九日餐英自解颜。不种黄花君更懒，满城秋色几人闲。"
        },
        {
            "标题": "九日寄怀田梦鹤兵宪",
            "作者": "谢榛",
            "内容": "别后几重阳，停云渺帝乡。登高同节序，垂老各行藏。夕鸟安庭树，秋光照野塘。何时问幽寂，岁杪正冰霜。"
        },
        {
            "标题": "久客志感",
            "作者": "谢榛",
            "内容": "寄迹天涯久未归，孤城霜日惨无辉。苦吟易老计何拙，浊酒驱愁功亦微。兵气横关催走檄，仙云绕阙护垂衣。自从河套停边议，将相于今远是非。"
        },
        {
            "标题": "久客",
            "作者": "谢榛",
            "内容": "为客不知久，同怀相见频。河山偏入赋，风俗更留人。\n镜里双愁鬓，灯前一病身。菊花零露满，秋色几枝新。"
        },
        {
            "标题": "居庸关",
            "作者": "谢榛",
            "内容": "控海幽燕地，弯弓豪侠儿。秋山牧马处，朔塞用兵时。岭断云飞迥，关长鸟度迟。当朝有魏尚，复此驻旌旗。"
        },
        {
            "标题": "可叹",
            "作者": "谢榛",
            "内容": "世事底相迫，人间谁独醒。行歌仍白石，把阅且黄庭。\n山迥云时出，天高霜夜零。菉葹无久色，松柏向人青。"
        },
        {
            "标题": "寄怀邹太湖逸人",
            "作者": "谢榛",
            "内容": "天涯含泪染征尘，丧事连悲万里身。几岁山居应惜老，三秋田税更忧贫。\n独安蓬荜悬游子，每见亭台易主人。翠壁放歌林屋晓，黄柑酿酒洞庭春。\n花间杖屦閒无客，湖上风涛暗有神。旧侣总非丘陇隔，自看月影倒纶巾。"
        },
        {
            "标题": "同乡程子宾丁卯春以广东大参擢山右廉宪及夏仍转广东右方伯戊辰春罢官北归两年之间往复万里殊为可叹赋此寄怀",
            "作者": "谢榛",
            "内容": "二十年前尚宝卿，一官万里去来程。海天欲尽东南地，乡国遥悬旦暮情。\n鸥鸟斜阳随野钓，杏花微雨促春耕。翻嫌薇省殊多事，旧侣相过几送迎。"
        },
        {
            "标题": "客居篇呈孔丈",
            "作者": "谢榛",
            "内容": "客居寥落天积阴，其奈二毛愁复侵。东篱有花白衣至，菊花恨不栽成林。糟床雨声夜彻耳，醅瓮春色时关心。昨梦长江变绿酒，茫茫不知几许深。倒吞明月荡豪兴，下有蛟龙那敢吟。屈原李白莫相笑，肯与尔辈俱浮沈。醒者醉者怀不同，我狂独在醒醉中。百年形骸匪金石，讵可一日无春风。燕台梁园旧游处，好客迩来惟孔融。太行山头共俯仰，人间谁识真英雄。几醉良宵感秋别，大火自西人自东。"
        },
        {
            "标题": "秋夜柬李通政子渐",
            "作者": "谢榛",
            "内容": "燕地逢君晚，秋来樽酒期。桂花相对夜，烽火共忧时。\n月隐长安树，云低太液池。谁能上封事，独有纳言知。"
        },
        {
            "标题": "过杨子畏别业登楼同田深甫醉赋",
            "作者": "谢榛",
            "内容": "遥望河流一缕微，凭虚俯见乱鸦飞。云流槛外生寒色，霞落樽中驻晚晖。\n共赋高秋能不倦，登楼后约恐长违。仲宣老去随萍梗，湖海茫茫几梦归。"
        },
        {
            "标题": "丽情曲",
            "作者": "谢榛",
            "内容": "昔会春江曲，美人知我心。朝遗白玉佩，夕赠紫璚琴。\n梦入楚天远，愁连湘水深。刺桐花又落，黄鹄断佳音。"
        },
        {
            "标题": "石佛废寺",
            "作者": "谢榛",
            "内容": "峡转逢孤寺，庭荒起暮烟。石堂惟有壁，松树不知年。\n劫火关尘世，名香断胜缘。登临霜草地，想像雨花天。\n何处飞驯鸽，无由见老禅。梵音泉自落，法镜月空悬。\n净土还如此，浮生重惘然。门前车马客，谁复问青莲。"
        },
        {
            "标题": "留别张德隆",
            "作者": "谢榛",
            "内容": "来时积雨没平原，去路鸣虫秋正繁。桂树花开如有兴，紫骝嘶过孝王园。"
        },
        {
            "标题": "洛城夜雨柬赵太守德聪",
            "作者": "谢榛",
            "内容": "建业当年骢马游，岛夷无定万家愁。心悬吴越严兵日，身隔江淮抗疏秋。\n耕稼可曾怀上谷，艰难每自念中州。嵩云昨夜来新雨，四野苍茫倚郡楼。"
        },
        {
            "标题": "云川书斋同云洲诸丈留别赋得多字",
            "作者": "谢榛",
            "内容": "六月期幽赏，银塘有芰荷。诗从年老健，情到别时多。\n夜湿草间露，秋横天上河。王孙共今夕，郢调付云和。"
        },
        {
            "标题": "雨中同鲍叔愚邓廷献二明府卢岩寺观瀑布泉漫赋",
            "作者": "谢榛",
            "内容": "洛中金界通西域，叠嶂相连兴无极。画图浓淡自天开，涧树岭云真水墨。\n宦侣羁人随胜缘，颇同怀抱异筋力。题名绝崖能定心，指顾泬寥临叵测。\n为爱此泉今复来，遮莫阴晴皆有得。素弦倒写半天声，白练长悬太古色。\n松亭坐赏清吾神，衰年后游焉可频。黄叶杂苔秋寂寞，樽前不遇桃花春。\n来时风雨迎，去时风雨送。山灵未必忌诗狂，何阻跻攀访仙洞。\n老衲鸣钟车马归，人间几夜卢岩梦。"
        },
        {
            "标题": "潞阳晓访冯员外汝言二首",
            "作者": "谢榛",
            "内容": "海日上孤帆，山云交杂树。美人方晓眠，更在林深处。"
        },
        {
            "标题": "送栾进士孔原使宣大",
            "作者": "谢榛",
            "内容": "燕甸苍茫乘晓发，汉旌缥缈隔河看。居庸北去天霜下，碣石东临海日寒。\n八月边声驱战马，孤城秋色老材官。凭君一问云中将，此日方知报国难。"
        },
        {
            "标题": "潞阳晓访冯员外汝言二首",
            "作者": "谢榛",
            "内容": "野阔早霜明，林空凉<?欠>动。一犬吠人来，松窗破秋梦。"
        },
        {
            "标题": "洛城西送别纪明府贞甫",
            "作者": "谢榛",
            "内容": "送别西郊车马行，乱山深处隐孤城。黄花潭上秋将老，独采馀芳寄远情。"
        },
        {
            "标题": "洛阳怀古",
            "作者": "谢榛",
            "内容": "百战龙蛇定，中原旧帝居。邙山谁酹酒，落日自停车。\n汉室浮云过，周京乱草馀。即今苏季子，秪合老田庐。"
        },
        {
            "标题": "寄冯大参汝言时督饷平阳",
            "作者": "谢榛",
            "内容": "京国分襟后，乡园把酒边。风尘相并马，星月共浮船。\n久重抡才日，频劳入计年。心悬汉转饷，身历晋山川。\n黄叶许由树，丹霞姑射天。乘秋多胜迹，吊古几新篇。\n羁客何衰矣，停云独怅然。有情皆是累，寄语故人前。"
        },
        {
            "标题": "送赵兵宪絅夫之宣府",
            "作者": "谢榛",
            "内容": "晓发居庸道，征袍霜露侵。扬旌度寥廓，吹角动萧森。\n残月楼中啸，青山马上吟。风云占气候，亭障足登临。\n狐岭寒城断，龙沙秋草深。明王忧紫塞，战士感黄金。\n樽俎三边策，烽烟独夜心。功成竟何处，海上有丹岑。"
        },
        {
            "标题": "五岳吟 其二",
            "作者": "谢榛",
            "内容": "南岳夫人寄紫芳，清秋约我过衡阳。祝融峰上踏歌去，二十五溪烟水长。"
        },
        {
            "标题": "十六夜同南庵翁游昭觉禅院醉笔漫书",
            "作者": "谢榛",
            "内容": "客子来金界，王孙驻玉鞍。春通九衢夕，风闪万灯寒。\n改席钟声度，当杯月影团。明年旷颜色，胜景忆同看。"
        },
        {
            "标题": "夜话李孺长书屋因忆乃翁左纳言",
            "作者": "谢榛",
            "内容": "忘年尔我重交情，论事相同见老成。月到广除寒有色，鸦归疏柳夜无声。三农更苦江南税，百战方休海上兵。岁暮银台应感叹，几人封事为苍生？"
        },
        {
            "标题": "明妃词",
            "作者": "谢榛",
            "内容": "凤阙虚归梦，龙城重远愁。黄沙连塞起，黑水入荒流。\n泪尽琵琶夜，魂消觱篥秋。谁怜万里外，风雪满貂裘。"
        },
        {
            "标题": "十四夜即席呈应职方瑞伯因忆去秋是夕同瑞伯归自盘山复酌潞阳官舍时北寇已走三河慨然赋此",
            "作者": "谢榛",
            "内容": "去年遥自蓟城回，旷逸堪怜越客才。驿柳清秋还并辔，潞河良夜坐传杯。\n青山别后边烽起，明月歌中塞马来。今夕相看感离乱，西风吹雨不胜哀。"
        },
        {
            "标题": "明月山下逢武宾相克仁话旧",
            "作者": "谢榛",
            "内容": "车马西来自泽州，思君不见十经秋。相逢把袂成悲感，明月当前两白头。"
        },
        {
            "标题": "漠北词三首",
            "作者": "谢榛",
            "内容": "委羽山横塞北天，学飞雏雁夕阳边。匈奴岁岁无争战，白马黄驼傍草眠。"
        },
        {
            "标题": "漠北词三首",
            "作者": "谢榛",
            "内容": "晓开毡帐拥秋云，虏将挥鞭部落分。牧马阴山莫南向，雁门今有李将军。"
        },
        {
            "标题": "漠北词三首",
            "作者": "谢榛",
            "内容": "石头敲火炙黄羊，胡女低歌劝酪浆。醉杀群胡不知夜，遥见岭下月如霜。"
        },
        {
            "标题": "暮秋郊行偶述",
            "作者": "谢榛",
            "内容": "太行迢递起苍烟，凄断鸣鸿倚杖前。南阻黄巾愁落日，东游皂帽感当年。山城秋老行边树，河甸寒生战后天。独有王孙多意气，千金骏马猎平田。"
        },
        {
            "标题": "暮秋夜柬宗上人",
            "作者": "谢榛",
            "内容": "山城摇落夜，感慨几人同。旧馆残孤烛，秋原老百虫。才疏漂泊际，心定寂寥中。亦有逃禅意，明朝过远公。"
        },
        {
            "标题": "南伐",
            "作者": "谢榛",
            "内容": "南伐驱千骑，遥闻几战场。青年多侠气，白骨半他乡。塞雁悲秋老，闺人哭夜长。招魂渺何处，天外月茫茫。"
        },
        {
            "标题": "暮春有感",
            "作者": "谢榛",
            "内容": "世故悠悠鬓易华，岁时多病转堪嗟。小园春上蘼芜色，古道风吹杨柳花。\n黄鸟独鸣纷旅思，白云无定寄生涯。狂歌忽忆当年事，月满长安醉酒家。"
        },
        {
            "标题": "暮鸦有感",
            "作者": "谢榛",
            "内容": "来时池草吐春芽，秋水惊心落藕花。空记三秋故乡梦，夕阳衰柳看归鸦。"
        },
        {
            "标题": "暮秋夜集刘兵宪子礼宅赋得秋多二字 其一",
            "作者": "谢榛",
            "内容": "离合半生梦，招呼三径游。邺中惟病客，洛下几名流。\n石润苔含雨，庭閒菊占秋。还怜竹西月，移席整觥筹。"
        },
        {
            "标题": "暮秋夜集刘兵宪子礼宅赋得秋多二字 其二",
            "作者": "谢榛",
            "内容": "堂上琴樽设，门前杖屦过。垒山成地秀，种菊得秋多。\n佳会偏倾倒，馀生几啸歌。相期共幽事，城市有烟萝。"
        },
        {
            "标题": "送黄隐君南归",
            "作者": "谢榛",
            "内容": "黄生久不见，一见即言归。落叶世情薄，浮云生事微。\n潮声随晚棹，江色照寒衣。还醉莆中酒，春风自掩扉。"
        },
        {
            "标题": "栗仁甫园亭饯别得天字",
            "作者": "谢榛",
            "内容": "偶过设芳筵，相留花竹边。离声楚词赋，行纪晋山川。\n马识往来道，云通南北天。忆君池上月，应负几回圆。"
        },
        {
            "标题": "送张佥宪子用赴滇南兼讯李司封隆仲",
            "作者": "谢榛",
            "内容": "旌旄飞去拂蛮烟，万里缄书不易传。对月几临滇水上，悲秋非复楚江边。\n地偏今古无多雪，春满西南欲尽天。迁客相逢莫辞醉，异乡梅柳叹华年。"
        },
        {
            "标题": "南园秋暮",
            "作者": "谢榛",
            "内容": "地僻青山近，庭空白露漙。鸣蝉秋共老，落木夜多寒。\n惆怅乡书滞，疏慵世路难。遥思篱下菊，儿女不同看。"
        },
        {
            "标题": "聂政墓",
            "作者": "谢榛",
            "内容": "轵里空馀鸟雀愁，依然落日对荒丘。丈夫一诺轻生死，浩叹风前万木秋。"
        },
        {
            "标题": "夜同刘都阃诸君登蓟州城楼",
            "作者": "谢榛",
            "内容": "新月低空照素秋，将军乘暇共登楼。谈兵醉后谁能事，舞剑灯前此壮游。\n孤角风从燕塞起，千山云傍蓟城流。应知北伐收功日，复见当年博陆侯。"
        },
        {
            "标题": "同内阁张友衡张文光二公饮崔京山园亭",
            "作者": "谢榛",
            "内容": "锦石高于屋，名香霭若云。笙镛间清响，花草杂幽芬。\n人醉瑶京酒，天成紫阁文。广除多皓月，改席坐宵分。"
        },
        {
            "标题": "雨后早起",
            "作者": "谢榛",
            "内容": "积雨空阶满，开轩幽兴深。半窗低晓月，几处苦秋阴。\n已倦人间路，能閒诗外心。还憎多此癖，习静老山林。"
        },
        {
            "标题": "夏夜独坐披襟当风颇有秋意赋此寄怀",
            "作者": "谢榛",
            "内容": "散发南楼夜，翛然披素襟。蛩声依草际，萤火落墙阴。老破当年梦，秋生久客心。遥思苔石上，坐听美人琴。"
        },
        {
            "标题": "重九夜吴希实隐君馆陪饯君搢诗人 其二",
            "作者": "谢榛",
            "内容": "茱萸共把玩，聚散复何愁。秉烛重阳过，移樽片月留。\n我"
        },
        {
            "标题": "重九夜吴希实隐君馆陪饯君搢诗人 其一",
            "作者": "谢榛",
            "内容": "开樽当节序，归思莫匆匆。秋色犹南菊，寒声自北鸿。\n几人心迹定，万事古今同。旷达真吾辈，何如栗里翁。"
        },
        {
            "标题": "夏夜邹参政君哲宅同王客部道原得筵字",
            "作者": "谢榛",
            "内容": "虚堂入夜敞高筵，为写幽怀向酒边。汉阙晴云低抱树，海门凉月半浮天。\n闾阎久颂中兴日，税敛还逢北伐年。丙魏匡时期不忝，老夫长啸五湖烟。"
        },
        {
            "标题": "答夏良臣见寄",
            "作者": "谢榛",
            "内容": "拾遗曾客锦官城，独擅当时大雅声。老我漳南还作赋，嗟君淮北久知名。\n严霜苦雪松心古，片月长江鹤梦清。潦倒同怀不同醉，天涯徒有报书情。"
        },
        {
            "标题": "梦吴人张德良同泛扬子江偶得一联黄芦港外群峰出青石滩头独鹤鸣醒而足之",
            "作者": "谢榛",
            "内容": "不见词人忆旧盟，清秋梦到阖闾城。黄芦港外群峰出，青石滩头独鹤鸣。\n共傍江湖存逸气，自怜萍梗寄浮生。一樽忽罢仍南北，落月空梁无限情。"
        },
        {
            "标题": "高比部伯宗宅夜集得清字",
            "作者": "谢榛",
            "内容": "铜漏夜初涩，冰壶韵转清。月澄天汉影，风落禁钟声。\n病里疏身计，天涯得友生。后期无定所，江海共含情。"
        },
        {
            "标题": "宋伯镇招饮署中赋得长字",
            "作者": "谢榛",
            "内容": "绿草夹阶长，凭轩共晚凉。鸟声投暝树，霞影蘸清觞。\n兴剧三秋赋，年衰几日狂。今宵话离合，风露满衣裳。"
        },
        {
            "标题": "秋宫词",
            "作者": "谢榛",
            "内容": "内苑秋风木叶残，班姬曾为赋齐纨。六宫何处无愁思，不断阴虫泣夜寒。"
        },
        {
            "标题": "秋闺曲",
            "作者": "谢榛",
            "内容": "目极江天远，秋霜下白蘋。可怜南去雁，不为倚楼人。"
        },
        {
            "标题": "秋宫词 其四",
            "作者": "谢榛",
            "内容": "院院黄花秋色浓，几看青镜惜芳容。琼窗忽梦金舆过，长乐霜寒五夜钟。"
        },
        {
            "标题": "秋宫词 其三",
            "作者": "谢榛",
            "内容": "太液池东明月高，侍儿和露摘蒲萄。秋来不敢题纨扇，宣室于今万事劳。"
        },
        {
            "标题": "秋宫词 其二",
            "作者": "谢榛",
            "内容": "茜红衫子郁金裙，玉貌灯前坐夜分。汉帝如何诛画士，六宫犹自有昭君。"
        },
        {
            "标题": "重过张氏园林二首 其一",
            "作者": "谢榛",
            "内容": "驻马深林下，名园两度游。独寻花里径，更上竹西楼。\n池鸟閒相语，山云澹不流。却思离乱日，松菊负高秋。"
        },
        {
            "标题": "重过张氏园林",
            "作者": "谢榛",
            "内容": "随处携鸠杖，狂时倒鹖冠。晚山当座出，风竹满楼寒。独酌世情远，长歌春事残。不知桃李发，白首几回看。"
        },
        {
            "标题": "秋日即事五首 其二",
            "作者": "谢榛",
            "内容": "燕赵多愁日，兵戈未定时。交游疏旧社，僮仆问归期。\n驿路当秋断，胡笳带月悲。晓来惊旅鬓，更益镜中丝。"
        },
        {
            "标题": "秋暮书怀",
            "作者": "谢榛",
            "内容": "木落风高万壑哀，山川纵目一登台。夕阳满地渔樵散，秋水连天鸿雁来。\n白发无情淹岁月，黄花有意照樽罍。西园公子虚陈迹，词客于今说爱才。"
        },
        {
            "标题": "秋日即事五首 其三",
            "作者": "谢榛",
            "内容": "何时偃甲兵，多难滞燕城。寒馆下桐叶，秋风吹雨声。\n贾生今日泪，宋玉昔年情。共有龙庭策，谁高麟阁名。"
        },
        {
            "标题": "秋日怀弟",
            "作者": "谢榛",
            "内容": "生涯怜汝自樵苏，时序惊心尚道途。别后几年儿女大，望中千里弟兄孤。秋天落木愁多少，夜雨残灯梦有无。遥想故园挥涕泪，况闻寒雁下江湖。"
        },
        {
            "标题": "秋日即事五首 其一",
            "作者": "谢榛",
            "内容": "八月边烽起，燕关入引弓。檄飞三辅道，气激五都雄。\n戍角寒云外，城乌夜色中。不知枕戈者，愁绝竟谁功。"
        },
        {
            "标题": "送薛逸人归荆南",
            "作者": "谢榛",
            "内容": "河汾春色过，此别路三千。旅梦关山月，乡心风雨天。\n马归湘竹外，城对楚江边。去住何须叹，荆王自下贤。"
        },
        {
            "标题": "秋日即事五首 其四",
            "作者": "谢榛",
            "内容": "旅怀方索寞，秋气重萧森。兵甲南归梦，妻孥北望心。\n闭城山日在，倚剑野云深。独有长安客，时时问捷音。"
        },
        {
            "标题": "秋日即事五首 其五",
            "作者": "谢榛",
            "内容": "叠嶂云仍惨，孤村鸟亦稀。共嗟经铁马，谁复守柴扉。\n战地生寒色，征旗乱夕晖。还思汉飞将，逐北过金微。"
        },
        {
            "标题": "秋庭",
            "作者": "谢榛",
            "内容": "东园闲白日，庭户绝经过。落叶听无尽，秋风来更多。忽闻诛寇盗，莫厌事兵戈。卖剑今谁是，愁云渺大河。"
        },
        {
            "标题": "秋夜有感",
            "作者": "谢榛",
            "内容": "凉宵力疾步莓苔，欲赋高秋愧楚才。白发祗缘人事老，黄花偏傍客愁开。\n樽前独坐星河转，灯下悲歌风雨来。还忆重阳离乱后，故园惆怅一登台。"
        },
        {
            "标题": "秋夜有感",
            "作者": "谢榛",
            "内容": "老去生涯一短筇，几年河岳寄行踪。城边瑟瑟高秋树，天外沉沉静夜钟。\n风急沙洲移鹳雀，云深潭水护蛟龙。迩来不见同心侣，无奈狂歌阮嗣宗。"
        },
        {
            "标题": "秋夜闻笛",
            "作者": "谢榛",
            "内容": "天空月白见峰峦，桥下泠泠秋水寒。长笛惊回老蛟梦，道人独倚石栏杆。"
        },
        {
            "标题": "秋雨宿权店驿有感",
            "作者": "谢榛",
            "内容": "驿灯分暝色，野馆滞秋阴。已倦衰年事，偏驰故国心。夜凉槐雨滴，月暗草虫吟。归梦不知路，千山云更深。"
        },
        {
            "标题": "秋夜乌给事宅言别",
            "作者": "谢榛",
            "内容": "故人同此夜，离思且衔杯。古树当庭合，惊墙到席回。烛花留我醉，谏草识君才。异日关河隔，秋鸿几北来。"
        },
        {
            "标题": "秋夜同应驾部瑞伯宿三河驿得宵字",
            "作者": "谢榛",
            "内容": "荒村回远火，古驿驻征轺。蓬鬓人间老，萍踪蓟北遥。\n繁星耿秋汉，鸣柝乱寒宵。忽忆山中桂，清霜叶又凋。"
        },
        {
            "标题": "寄北海冯汝强",
            "作者": "谢榛",
            "内容": "旷矣青云路，凄其白发年。病多还自遣，赋就几人怜。\n三径迷秋草，孤鸿断雪天。相期九节杖，定访十洲仙。"
        },
        {
            "标题": "春日同双泉清泉涌泉西泉四将军园酌",
            "作者": "谢榛",
            "内容": "南园鸣布谷，烟雨万家春。庭草乱依榻，山云低傍人。\n当歌惟胜地，快意几芳辰。醉杀高阳客，花前倒葛巾。"
        },
        {
            "标题": "阮籍墓",
            "作者": "谢榛",
            "内容": "凉秋白露满芳荪，无限穷途旧泪痕。千古狂歌谁会意，西风原上吊诗魂。"
        },
        {
            "标题": "夜自西湖循瓮山同玉峰上人步归兰若",
            "作者": "谢榛",
            "内容": "湖色冷春衣，沙禽夜尚飞。路随山下转，僧伴月中归。\n祗树藏金界，禅灯出翠微。他年谢灵运，结社愿无违。"
        },
        {
            "标题": "塞下三首 其二",
            "作者": "谢榛",
            "内容": "青山行不断，独马去迟迟。宿雾开军垒，寒城见酒旗。\n沙连天尽处，霜重日高时。惨淡兵戈气，萧条榆柳枝。\n乾坤疲战伐，将相系安危。寄语筹边者，功名当自知。"
        },
        {
            "标题": "塞下二首",
            "作者": "谢榛",
            "内容": "路出古云州，风沙吹不休。乌鸢下空碛，驼马渡寒流。地旷边声动，天高朔气浮。霜连穷海夕，月照大荒秋。击鼓番王醉，吹笳汉女愁。龙城若复取，侠士几封侯。"
        },
        {
            "标题": "塞下曲二首",
            "作者": "谢榛",
            "内容": "飘蓬燕赵间，行李风霜下。芦管送边声，空林一驻马。"
        },
        {
            "标题": "塞上曲三首",
            "作者": "谢榛",
            "内容": "飞将龙沙逐虏还，夜驱驼马入燕关。城头残月谁横笛，吹落梅花雪满山。"
        },
        {
            "标题": "塞上曲三首",
            "作者": "谢榛",
            "内容": "旌旗荡野塞云开，金鼓连天朔雁回。落日半山追黠虏，弯弓直过李陵台。"
        },
        {
            "标题": "塞下三首 其一",
            "作者": "谢榛",
            "内容": "满天秋气动，木叶下居庸。笳堕征夫泪，沙交战马踪。\n乱云连万垒，孤雁度千峰。回合关城路，驰驱尘土容。\n山横边色断，日没野阴重。朔吹翻旗影，寒霜上剑锋。\n几年频出塞，百战苦妨农。庙略今长画，军储日远供。\n檄书飞涿鹿，候火照卢龙。会见旄头落，何人勒景钟。"
        },
        {
            "标题": "塞上曲三首",
            "作者": "谢榛",
            "内容": "暮云黯澹压边楼，雪满黄河冻不流。野烧连山胡马绝，何人月下唱《凉州》。"
        },
        {
            "标题": "塞下曲二首",
            "作者": "谢榛",
            "内容": "塞上黄须儿，饮马黑山涧。弯弧向朔云，莫射南飞雁。"
        },
        {
            "标题": "塞下曲二首 其二",
            "作者": "谢榛",
            "内容": "塞上黄须儿，饮马黑山涧。弯弧向朔云，莫射南飞雁。"
        },
        {
            "标题": "宿山店值雨 其一",
            "作者": "谢榛",
            "内容": "白白楼外云，苍苍石上树。一杯仍复愁，卧听西山雨。"
        },
        {
            "标题": "过山叟",
            "作者": "谢榛",
            "内容": "栗里堪同隐，濠梁复一过。衡门开绿野，石壁带青萝。\n偶共山人醉，閒随牧子歌。还怜夜色好，星月湛沧波。"
        },
        {
            "标题": "暮秋夜登楼望西河有感",
            "作者": "谢榛",
            "内容": "步屧河桥访旧游，野情物色自迟留。风林萧飒喧清夜，云月迷茫失素秋。\n元亮老看荒径菊，仲宣今倚故乡楼。吾生浪迹何时定，独对沧波愧白鸥。"
        },
        {
            "标题": "夏日同武元康刘复之杜约夫万金渠流觞",
            "作者": "谢榛",
            "内容": "城西六月暮，笛里万山秋。野水天光净，沙汀日色浮。\n清觞聊泛泛，白鸟任悠悠。逸少今千载，何人复胜游。"
        },
        {
            "标题": "夏日崔西峨宅同张水部德杨醉赋",
            "作者": "谢榛",
            "内容": "日暮重门寂，风凉独树斜。一樽元亮宅，万卷子云家。\n白石垂兰叶，清池出藕花。水曹同取醉，庭宇落残霞。"
        },
        {
            "标题": "暮秋同冯直卿秦廷献李士美游黄花山 其二",
            "作者": "谢榛",
            "内容": "高崖翻槲叶，白日雨声寒。共爱秋山好，其如芳蕙残。\n乱云藏怪石，空壑下清湍。底事林间鹤，栖栖刷羽翰。"
        },
        {
            "标题": "暮秋同冯直卿秦廷献李士美游黄花山 其一",
            "作者": "谢榛",
            "内容": "太行秋色老，步屧一探奇。草白高欢殿，山空王母祠。\n飞泉堪倚杖，落日尚挥卮。松外浮云去，幽人意独迟。"
        },
        {
            "标题": "暮秋同冯直卿秦廷献李士美游黄花山 其三",
            "作者": "谢榛",
            "内容": "深入黄花谷，高临玉女台。迎人千嶂出，随意一樽开。\n寒露垂瑶草，秋风扫石苔。子长耽胜绝，猿鸟莫相猜。"
        },
        {
            "标题": "忆金山寺兼示阇黎诸上人",
            "作者": "谢榛",
            "内容": "兹山自开辟，突作中流柱。静居元气间，苍茫混太宇。\n奇秀天所钟，迥立照万古。根深接地轴，永依造物主。\n石穴藏蛟龙，山灵势长俯。绮霞几明灭，白涛任吞吐。\n逦"
        },
        {
            "标题": "得周学宪子才书并石刻诗以志谢",
            "作者": "谢榛",
            "内容": "辛甲封疆探胜还，云萝犹忆共跻攀。坐怜同调繁声外，老愧齐名片石间。\n鹤发乡愁惟绿酒，马头春色几青山。太原有约堪乘兴，莫使东风花鸟閒。"
        },
        {
            "标题": "送谢给事汝学蜀中封王",
            "作者": "谢榛",
            "内容": "客星入巴蜀，使者下金闺。轩冕离樽罢，风尘去马嘶。\n王孙重茅土，天子锡桐圭。地出函关外，山通栈道西。\n衣裳沾雪冷，旌旆拂云低。树断分金马，江清见石犀。\n独临诸葛井，还泛浣花溪。异世怀张载，应留剑阁题。"
        },
        {
            "标题": "送冯驾部伯祥出守羊城",
            "作者": "谢榛",
            "内容": "折柳踟蹰傍御堤，长亭回首夕阳西。独看芳草初成赋，相聚浮萍又解携。\n出浦棹声空外杳，隔林帆影雨中迟。三江路尽烟岚迥，百越城高牛女低。\n日上火田鸣翡翠，风翻炎海跃鲸鲵。尉佗旧俗还能化，陶侃遗踪可自题。\n共道抡才今代盛，遥知为郡古人齐。行春露冕青山下，父老争迎五马嘶。"
        },
        {
            "标题": "冬夜过顺轩昆季因述病怀得峰字",
            "作者": "谢榛",
            "内容": "病多违旧社，一访正昏钟。岂奈形骸苦，宁辞药饵重。\n雅交随去住，老计转疏慵。寒夜惟残月，霜天有劲松。\n逃名竟"
        },
        {
            "标题": "陈驾部锡卿来自钱塘舟次临清适有汀州之命贻书见怀用答 其三",
            "作者": "谢榛",
            "内容": "使君遥领部，相对复何年。海树晓行外，江蓠秋思边。\n城临百越地，帆尽七闽天。见说春风早，梅花可更传。"
        },
        {
            "标题": "送王中书嘉宾归海陵",
            "作者": "谢榛",
            "内容": "华发紫薇郎，鸣鞭下帝乡。莼鲈新味美，丘垄故思长。\n海国连秋气，江皋带晚芳。兴来一鼓枻，谁与咏沧浪。"
        },
        {
            "标题": "送杜太仆谪荆州",
            "作者": "谢榛",
            "内容": "谪宦三千里，谁怜贾傅才。汉江秋月上，楚岫夜猿哀。心事登楼赋，年光落帽台。知君最愁绝，湘雁逐春来。"
        },
        {
            "标题": "送曹太史一呈归金坛",
            "作者": "谢榛",
            "内容": "双阙归心春草后，三吴回首夕阳西。石头树隐摇鲸浪，京口帆飞转鹤溪。\n天许碧山聊著述，地邻丹洞几攀跻。茅君有约秋将暮，月白枫林路不迷。"
        },
        {
            "标题": "送刘将军赴南都",
            "作者": "谢榛",
            "内容": "江风吹棹送人寒，一剑横秋秖自看。应过淮阴吊韩信，月明曾照汉家坛。"
        },
        {
            "标题": "送客游洞庭湖",
            "作者": "谢榛",
            "内容": "相逢楚客问巴州，此去扬帆湖上游。天汉长连洞庭水，云霞半入岳阳楼。低空白雁投寒渚，隔浦丹枫照暮秋。莫向湘君听鼓瑟，黄陵月冷不胜愁。"
        },
        {
            "标题": "中秋夜卫河泛舟同王元美顾圣少醉赋",
            "作者": "谢榛",
            "内容": "王郎乘舸下重滩，相送清樽一尽欢。客路艰虞知己在，老年离合定期难。\n月光初上孤帆落，秋气平分万木寒。后夜登楼叹圆缺，回瞻北斗是长安。"
        },
        {
            "标题": "送林比部章之使南海",
            "作者": "谢榛",
            "内容": "迢递炎方数驿亭，更怜天外九疑青。织绡欲看鲛人室，鼓瑟还逢帝子灵。\n雨过羊城春浩浩，云连鲸海夕冥冥。看君飞棹乘流去，多少南冠问使星。"
        },
        {
            "标题": "送沈郎中宗周出守顺庆",
            "作者": "谢榛",
            "内容": "明星当户动征鞍，此去春光道路看。巴子地形天外转，嘉陵江色郡中寒。\n三秋战伐抡才急，四海诛求出牧难。沈约未须裁八咏，倚楼时复望长安。"
        },
        {
            "标题": "送杨员外子畏之江东",
            "作者": "谢榛",
            "内容": "龙剑千里神相通，心知不在离合中。都亭久别今一晤，美人又去长江东。\n帆外水天渺无际，白波如练摇丹枫。阊门樽酒复谁同，孤怀惨淡生秋风。\n乱草已非伍胥宅，百花曾绕吴王宫。霸业往事但明月，浩歌五湖惟钓翁。\n虎丘凭高正慨古，飞鸟远没苍烟空。莫忘词客疏幽意，老却春洲芳杜丛。"
        },
        {
            "标题": "送程宪副子宾出镇巴东",
            "作者": "谢榛",
            "内容": "为惜同乡别，都亭醉酒卮。客星淹此地，卿月感当时。\n驿道三秦转，春风万里随。人逢山日少，马度栈云迟。\n晓色迎吴剑，晴空曳汉旗。江长带鱼腹，天迥出峨眉。\n吊古应多赋，凭高独远思。松深武侯庙，草遍楚王池。\n开府雄西极，铭钟满后期。蛮方行自靖，巴俗坐能移。\n村女勤桑叶，歌童罢竹枝。还教丙穴上，双鲤报相知。"
        },
        {
            "标题": "送潘左史和甫归吴门",
            "作者": "谢榛",
            "内容": "琼筵祖饯惜君才，别后吴吟日几回。坐看青山帆外转，更怜黄菊客边开。\n长江日动鼋鼍窟，旧国霜飞麋鹿台。归去逢人说帝子，盛名却自险中来。"
        },
        {
            "标题": "送王给事佐之潞州封王",
            "作者": "谢榛",
            "内容": "路出西山远，城依上党高。白云何处望，赤日此行劳。\n帝子周封建，天臣汉节旄。昼游还洛下，气色满宫袍。"
        },
        {
            "标题": "送王侍御按河南",
            "作者": "谢榛",
            "内容": "塞上初归复此行，燕南极目送飞旌。天连嵩岳寒云尽，马度黄河春草生。簪笔常思未央殿，封章时发大梁城。知君最爱应刘赋，更向西园一寄声。"
        },
        {
            "标题": "送王郎中学甫出守安庆",
            "作者": "谢榛",
            "内容": "结绿殊增价，飞黄早出群。贤声定"
        },
        {
            "标题": "送王梦白归吴次韵 其四",
            "作者": "谢榛",
            "内容": "张翰东归尚黑头，石湖重理旧渔钩。不知人对燕山月，笛里梅花独夜愁。"
        },
        {
            "标题": "送王梦白归吴次韵 其三",
            "作者": "谢榛",
            "内容": "击楫高歌气不群，秋风吹落大江云。黄金台上初归客，白鹤桥西旧隐君。"
        },
        {
            "标题": "送蹇武选子修使秦中便道还巴郡",
            "作者": "谢榛",
            "内容": "都亭离宴对斜晖，万里星轺岁暮归。蜀岭云低迎昼锦，巴江草绿换春衣。\n天连上国书难达，山断中原梦不违。南北严兵当此日，岂容常掩故园扉。"
        },
        {
            "标题": "送刘推官子礼之平阳",
            "作者": "谢榛",
            "内容": "人怜燕市别，才羡洛阳奇。春色迎骖动，民情到郡知。\n天低姑射岭，云抱帝尧祠。几为看汾水，东流寄所思。"
        },
        {
            "标题": "送吴逸人汝震归甬东",
            "作者": "谢榛",
            "内容": "有客叹无鱼，河亭送别初。马归梁园路，兵阻越乡书。\n野岸沧波转，霜天赤叶疏。世情堪一醉，还定海门居。"
        },
        {
            "标题": "送王梦白归吴次韵 其二",
            "作者": "谢榛",
            "内容": "朝度海门生白波，天涯知己惜无多。清秋忽忆山中侣，谁伴横塘采芰荷。"
        },
        {
            "标题": "题吴郎中温叔山房",
            "作者": "谢榛",
            "内容": "早辞京国风尘倦，为爱山房泉壑重。移榻夜深垂万象，登台秋迥出千峰。\n独蹲斑虎云边石，半隐苍龙雪后松。灯下思君见奇绝，忽惊春梦戍楼钟。"
        },
        {
            "标题": "送王梦白归吴次韵 其一",
            "作者": "谢榛",
            "内容": "八月浮云满帝畿，长江风送一帆归。皋桥无限黄花酒，莫遣秋霜上客衣。"
        },
        {
            "标题": "送许参军归都下兼寄严冢宰敏卿",
            "作者": "谢榛",
            "内容": "君不见岢岚州，云连雉堞生边愁。寒天惨淡日易落，偏令鸟雀群啁啾。郁潾结冰高于岸，逝水暗咽翻西流。防秋复防秋，不虞岁暮烽火稠。黠虏交攻孤垒破，马牛去尽犬羊留。犬蹲屋角吠山月，鬼打钟声登戍楼。三关父老且挥涕，当代应多卫霍俦。都护时能练士卒，还念严冬穷到骨。胡骑又从西北来，停鞭几为苍生哀。"
        },
        {
            "标题": "送谢武选少安犒师固原因还蜀会兄葬",
            "作者": "谢榛",
            "内容": "天书早下促星轺，二月关河冻欲消。白首应怜班定远，黄金先赐霍嫖姚。\n秦云晓度三川水，蜀道春通万里桥。一对郫筒肠欲断，鹡鸰原上草萧萧。"
        },
        {
            "标题": "送杨侍御按真定",
            "作者": "谢榛",
            "内容": "君从淮海动威声，燕赵乘春复此行。世事忧深持白简，天骄乱后惜苍生。马经滹水鱼龙避，霜下恒山道路清。遥夜乌啼何限思，坐看孤月度严城。"
        },
        {
            "标题": "送张明府召和之边",
            "作者": "谢榛",
            "内容": "苍茫野色度旌旗，平子乘骖西去时。荒草乍经多事地，高秋更赋几愁诗。\n黄尘风静周畿甸，紫塞云屯汉虎貔。不信赏功贫郡邑，封章拟报圣王知。"
        },
        {
            "标题": "送张肖甫",
            "作者": "谢榛",
            "内容": "平子愁能赋，予愁更几何。泪中心事尽，客里世情多。青眼交仍好，黄花节又过。离亭独怅望，车马渡汾河。"
        },
        {
            "标题": "赠别史郎中应之还张秋 其一",
            "作者": "谢榛",
            "内容": "一见遽言别，其如南北情。君今何水部，吾岂谢宣城。\n帆影树中出，河流天际平。谁无感怀赋，两地共秋声。"
        },
        {
            "标题": "送赵太守还任淮安",
            "作者": "谢榛",
            "内容": "相思隔楚树，相聚复燕州。五马翻成别，孤樽不可留。江河自襟带，南北此咽喉。昭代今多事，苍生日隐忧。几时堪卧治，何处薄征求。海上寒涛息，天边春气流。花明射阳水，月满镇淮楼。地胜多名士，何人托乘游。"
        },
        {
            "标题": "赠别史郎中应之还张秋 其二",
            "作者": "谢榛",
            "内容": "安平南去道，官署在河浔。一水风烟色，三秋鱼鸟心。\n才高君柱石，计拙我山林。应念离居者，虫鸣蔓草深。"
        },
        {
            "标题": "郊送张肖甫",
            "作者": "谢榛",
            "内容": "平子愁能赋，予愁更几何。泪中心事尽，客里世情多。\n青眼交仍好，黄花节又过。离亭独怅望，车马渡汾河。"
        },
        {
            "标题": "送朱君归都下",
            "作者": "谢榛",
            "内容": "君来邺城雪，君去蓟门秋。生计疏乡信，归期减客愁。\n光阴多道路，慷慨几交游。谁识燕歌处，孤云傍酒楼。"
        },
        {
            "标题": "送周秀才归钱塘",
            "作者": "谢榛",
            "内容": "燕京陌上送周郎，归到西湖春草长。清夜开樽多旧侣，满船歌管月如霜。"
        },
        {
            "标题": "送周秀才归钱塘",
            "作者": "谢榛",
            "内容": "美人南去采芳兰，春色偏宜江上看。天竺峰头读书处，白云长自傍人寒。"
        },
        {
            "标题": "次张祜金山寺之韵",
            "作者": "谢榛",
            "内容": "孤绝寒逾迥，苍茫夜不分。僧归依岛月，龙定缩江云。天汉窗前合，风涛枕上闻。好沽瓜步酒，诗思在微醺。"
        },
        {
            "标题": "岁暮卢次楩过邺有感",
            "作者": "谢榛",
            "内容": "燕霜终古愤，梁狱昔年书。世事疏狂里，交情患难余。相看年欲老，多感岁将除。醉拟应刘赋，春风起敝庐。"
        },
        {
            "标题": "岁暮寄卢次楩",
            "作者": "谢榛",
            "内容": "客邸多朋好，栖栖劳此生。长存排难意，遂有泛交情。\n管鲍心无改，妻孥计转轻。单衣沾朔雪，衰鬓滞燕城。\n偃蹇逢黄祖，疏狂自祢衡。家贫公议定，岁久怨怀平。\n共拟三江钓，还期五岳行。采芝从绮季，回首谢浮名。"
        },
        {
            "标题": "除夕过东林寺同晓公谈禅",
            "作者": "谢榛",
            "内容": "林磬何悠悠，庭雪复灿灿。冲寒过支公，相围地炉炭。\n一谈得真蕴，贝叶徒满案。学禅若栽松，老有万枝干。\n谁能顿悟间，森然俱斩断。见心是道侣，寂寂坐夜半。\n慧灯无际光，照破几梦幻。生死譬朝夕，岁尽岂嗟叹。\n处世各有缘，焉得不聚散。明春杖锡行，孤云渺天畔。"
        },
        {
            "标题": "毛侍御仁甫幽居",
            "作者": "谢榛",
            "内容": "早年归别业，高枕远浮名。树杪孤云度，门前一水横。\n黄花留晚计，白鸟识幽情。为爱嵇中散，疏慵是养生。"
        },
        {
            "标题": "同程子仁守岁有感",
            "作者": "谢榛",
            "内容": "岁尽边庭铁骑回，孤城秉烛旅颜开。乱离已过三关静，生死相违几处哀。\n渐觉寒威今夜减，可怜春色异乡来。老年结伴青藜杖，圣代逃名浊酒杯。\n淮浦南通吴客棹，漳河东绕魏王台。身缘留滞常同感，书寄平安各自裁。\n忆昔京华更愁思，笛声吹落汉宫梅。"
        },
        {
            "标题": "閒居张伊嗣见过",
            "作者": "谢榛",
            "内容": "邺都形胜带衡漳，风土相依即故乡。閒到白头真是拙，醉逢青眼不知狂。\n城云无色日将暮，篱菊多花天有霜。世故莫谈心自远，随君好去卧沙庄。"
        },
        {
            "标题": "游天坛山 其二",
            "作者": "谢榛",
            "内容": "迤逦石坛西，扶筇任幽讨。秋高天宇清，月照金光草。"
        },
        {
            "标题": "游天坛山 其四",
            "作者": "谢榛",
            "内容": "仙老不知年，相逢问九转。袖中出宝书，历历皆云篆。"
        },
        {
            "标题": "游天坛山 其一",
            "作者": "谢榛",
            "内容": "琳宫逼太虚，石树团清影。怅望白云仙，日沉九芝岭。"
        },
        {
            "标题": "忆天坛山",
            "作者": "谢榛",
            "内容": "目极天坛路渺茫，往时高步采琼芳。白云壑断笙音度，红叶林空酒气香。\n仙客并游心自逸，野猿一见意相忘。醉呼童子收诗草，月上千峰卧石床。"
        },
        {
            "标题": "游天坛山 其五",
            "作者": "谢榛",
            "内容": "金节荡天风，琼卮对海月。会当骖白螭，飞向蓬莱阙。"
        },
        {
            "标题": "游天坛山",
            "作者": "谢榛",
            "内容": "偶逢双玉童，相引蹑云去。犬吠洞门开，三花最深处。"
        },
        {
            "标题": "岁暮宴李太守于鳞宅 其二",
            "作者": "谢榛",
            "内容": "为郎殊客礼，领郡重予招。积雪留孤馆，飞觞动几宵。\n有家何处定，多难此身遥。国士淹今日，应悲豫让桥。"
        },
        {
            "标题": "岁暮宴李太守于鳞宅 其一",
            "作者": "谢榛",
            "内容": "别来吾叟老，蓟北尚征尘。词赋偏忧国，声名实在人。\n风驱平野雾，地转浊河春。侠气空成叹，荆卿旧入秦。"
        },
        {
            "标题": "秋夜同李明府子充登圆通阁兼示懒上人",
            "作者": "谢榛",
            "内容": "清秋风物兴堪乘，杰阁凌云共此登。自谓官轻随旷达，不令人妒见才能。\n披襟气爽中宵露，俯槛星摇下界灯。何处招提可游眺，万山形胜几诗僧。"
        },
        {
            "标题": "雪后同王希元登代州城楼 其一",
            "作者": "谢榛",
            "内容": "登城眺夕阳，惨澹群山色。何许最关心，愁云在西北。"
        },
        {
            "标题": "暮雪集姜太史节之宅同包庸之赋",
            "作者": "谢榛",
            "内容": "向夕变山川，寒深岁暮天。旌旗断海戍，烟火聚江船。\n独鸟归何后，征人怅不前。玉堂辉自动，瑶阙灿相连。\n酒讶新丰贵，冰增太液坚。媚春殊可赋，照夜迥堪怜。\n留滞龙门客，逍遥鹤氅仙。共看汉太史，还为纪丰年。"
        },
        {
            "标题": "晚登沁州城有感 其二",
            "作者": "谢榛",
            "内容": "客子登临望野田，铜鞮城上月初悬。清光偏照农家妇，织得春衣办税钱。"
        },
        {
            "标题": "晚过西湖",
            "作者": "谢榛",
            "内容": "怅望西山路，曾经胡马过。重来把杨柳，独立向烟波。日影峰头尽，春寒湖上多。渔樵一相见，犹为话兵戈。"
        },
        {
            "标题": "渡黄河有感",
            "作者": "谢榛",
            "内容": "晚渡黄河正素秋，倚篷聊尔问阳侯。源从西极昆崙出，势荡中原瀚海收。\n俯仰心神齐得丧，往来身世共沉浮。试看九曲风涛恶，博望焉能见斗牛。"
        },
        {
            "标题": "晚登沁州城有感",
            "作者": "谢榛",
            "内容": "苍茫野色几沙滩，漳水东流倚堞看。烟火满城天向夕，一雕飞过不知寒。"
        },
        {
            "标题": "奉和崔后渠祭酒见赠",
            "作者": "谢榛",
            "内容": "碧山留大老，客子几番来。砧杵鸣秋郭，风尘上晚台。\n孤怀惟短剑，万事且深杯。东阁多贤士，宁遗作赋才。"
        },
        {
            "标题": "涌金亭晚酌",
            "作者": "谢榛",
            "内容": "山亭下瞰碧潭空，天际云霞落镜中。千古神蛟吞夜月，九皋灵鹤振秋风。\n许由颍水心何逸，庄叟濠梁意自同。寄迹乾坤须纵酒，不妨醉卧荻花丛。"
        },
        {
            "标题": "嵩岳天中阁同鲍洛阳邓登封二君对雨",
            "作者": "谢榛",
            "内容": "六十危峰佳气连，共来山阁羽觞传。兴高自不妨秋雨，目极何当散暝烟。\n问法少林轻外物，探奇嵩岳到中天。二君并着王乔舄，才思非凡骨已仙。"
        },
        {
            "标题": "过周节推尚占因谈嵩岳之胜",
            "作者": "谢榛",
            "内容": "伊洛寻真竟不逢，归来对尔说仙踪。两游洞壑情何剧，独眺烟岚翠几重。\n庭树月招缑岭鹤，郡斋风落少林钟。宁言何逊观梅兴，梦到三花天外峰。"
        },
        {
            "标题": "登楼望秋山",
            "作者": "谢榛",
            "内容": "登楼望秋山，薄暮有佳色。秀拔殊自然，重之烟霞饰。\n众鸟各知归，行人早栖息。劳生赋词间，客愁复何极。\n高哉刘伯伦，独能颂酒德。几时掩荆扉，养心在冲默。"
        },
        {
            "标题": "赴石门峡",
            "作者": "谢榛",
            "内容": "石门西去道，烟色树冥冥。秋草地全白，夕阳山更青。\n闻虫惊节序，立马问边庭。潦倒还词赋，徒惭两鬓星。"
        },
        {
            "标题": "闻箫",
            "作者": "谢榛",
            "内容": "谁弄玉箫当晚风，凄凄袅袅入高空。苍梧月出凤凰叫，千山万山秋气中。"
        },
        {
            "标题": "夏夜邹参政君哲宅陪饯皇甫别驾得才字",
            "作者": "谢榛",
            "内容": "磊落闽中彦，沉沦吴下才。相看成别赋，一笑且深杯。\n庭暗流萤过，楼明缺月来。新丰能几醉，骑马故迟回。"
        },
        {
            "标题": "同李兵宪廷实刘计部伯柬宴集因谈五台山之胜遂赋长歌",
            "作者": "谢榛",
            "内容": "残冬游五台，几步一徘徊。石罅松根出，云端山势来。\n地接龙荒莽无际，疏林但见冰花开。绝顶下连万丈雪，阴崖长积千年苔。\n经过险巇有藜杖，天许诗人独放旷。青山不断马头前，红日忽翻鸦背上。\n我来转折无尽时，奇处复奇难形状。焉得江南顾凯之，为予写成岩壑障。\n五台山高齐插天，开辟有色同苍然。平生想像劳梦寐，到时飘逸如登仙。\n蹑屩越丹崖，挥手拂紫烟。化城金界未深入，远公逝矣谁相延。\n灵脉永存功德水，彷佛彻耳来飞泉。令人心思净于洗，不根突出纷青莲。\n指点烟岚动广席，何当鹫岭共攀缘。二君壮图逢昭代，岂暇联辔游山川。\n向予叹息且酌酒，日下圭峰重回首。"
        },
        {
            "标题": "武皇巡幸歌四首",
            "作者": "谢榛",
            "内容": "神武驱兵日，南征气赫然。射蛟江水上，立马石城边。羽檄飞三楚，霓旌拂九天。功成凯歌夜，皓月送楼船。¤"
        },
        {
            "标题": "武皇巡幸歌四首",
            "作者": "谢榛",
            "内容": "年少羽林郎，严冬较猎忙。旌旗开御道，剑戟拥长杨。飞去五花马，射来双白狼。中官传赐酒，甲胄拜君王。"
        },
        {
            "标题": "西园春暮",
            "作者": "谢榛",
            "内容": "西北风来何太剧，落花满园春可惜。黄鹂叫春蝴蝶愁，四野无人日将夕。惟有一枝留晚春，当砌徘徊不忍摘。且将樽酒对残花，春去悲歌复何益。"
        },
        {
            "标题": "侠客行",
            "作者": "谢榛",
            "内容": "晓来独酌酒家楼，掷下黄金不掉头。走马西山射豺虎，风霜吹满锦貂裘。"
        },
        {
            "标题": "侠客行",
            "作者": "谢榛",
            "内容": "家住渭桥边，追随侠少年。斗鸡输宝剑，逐兔落金鞭。\n日下长楸陌，霜高太白天。新从霍骠骑，裘马独翩翩。"
        },
        {
            "标题": "侠客行",
            "作者": "谢榛",
            "内容": "五陵豪侠士，意气欲横天。出入长耽酒，交游不惜钱。\n斗鸡输宝剑，逐兔落金鞭。动说成功易，如今又几年。"
        },
        {
            "标题": "夏日郑园陪饯皇甫子循别驾同沈禹文参军元仰之给事王元美比部沈子文刘朝宗进士赋此",
            "作者": "谢榛",
            "内容": "夏日园林积雨晴，美人聊此驻行旌。歌吟满座皆吴调，老病当筵自鲁生。\n花院凉风醒客思，柳塘斜日乱蝉声。来朝策马炎风里，回首都门系远情。"
        },
        {
            "标题": "相逢行",
            "作者": "谢榛",
            "内容": "马上谁家子，相逢灞水头。片言合义气，笑赠千金裘。"
        },
        {
            "标题": "无题 其一",
            "作者": "谢榛",
            "内容": "楚女春心不自持，月明谁唱竹枝词。琼簪玉珥何颜色，翠幕朱阑且岁时。\n燕子楼空伤往事，杜鹃花老负归期。江头几度风和雨，转觉湘灵瑟调悲。"
        },
        {
            "标题": "漠北词 其五",
            "作者": "谢榛",
            "内容": "碧眼贤王出打围，角鹰欲下兔如飞。一瓢芦酒驱寒色，雪满西山夜不归。"
        },
        {
            "标题": "山县久雨感怀",
            "作者": "谢榛",
            "内容": "云惨失峰峦，林深鸟自安。山城七日雨，客舍九秋寒。\n绿酒愁边尽，黄花醉后看。痴儿问行路，不道仆夫难。"
        },
        {
            "标题": "漠北词 其六",
            "作者": "谢榛",
            "内容": "译使燕京纳贡回，春风相送过榆台。单于无事耽歌舞，夜敞穹庐海月来。"
        },
        {
            "标题": "漠北词 其一",
            "作者": "谢榛",
            "内容": "大漠萧萧黑水流，健儿七月换羊裘。骆驼背上吹芦管，日暮长风动地秋。"
        },
        {
            "标题": "送张别驾赴秦中",
            "作者": "谢榛",
            "内容": "晓别孤城鸦乱啼，函关迢递正春泥。马经三辅雪霜后，路出五陵松柏西。\n烽火独愁秦塞迥，郡楼长望陇云低。宝刀灵气君堪佩，晋代功名定与齐。"
        },
        {
            "标题": "送卢司业浚卿再赴南都 其一",
            "作者": "谢榛",
            "内容": "相忆江湖远，相逢京国初。羽觞春欲动，宫漏夜何如。\n客久惭怀刺，年衰可著书。君仍金马诏，吾竟白云居。"
        },
        {
            "标题": "送卢司业浚卿再赴南都 其二",
            "作者": "谢榛",
            "内容": "阳城复南去，岁晚上吴船。寒尽秣陵雪，春浮扬子天。\n一官心自远，六代赋同传。何异碧山下，萧条著述年。"
        },
        {
            "标题": "宿山家",
            "作者": "谢榛",
            "内容": "空山茅屋夜迟迟，促织啼寒欲诉谁。少妇灯前事机杼，秋风花尽木绵枝。"
        },
        {
            "标题": "送徐进士子绳谪建阳少尹 其一",
            "作者": "谢榛",
            "内容": "长亭别酒见平生，越水吴山去国情。欲采江蓠何处泊，一帆秋雨听潮声。"
        },
        {
            "标题": "送徐进士子绳谪建阳少尹 其二",
            "作者": "谢榛",
            "内容": "九霄宫阙绛云垂，上有仙人谪武夷。三十六峰争秀色，秋风莫负幔亭期。"
        },
        {
            "标题": "送徐进士子绳谪建阳少尹 其五",
            "作者": "谢榛",
            "内容": "九日潭空龙独眠，三春雷雨建阳天。荔枝花发啼黄鸟，闽海迢遥望日边。"
        },
        {
            "标题": "雪后登代州城楼时虏犯岢岚三首",
            "作者": "谢榛",
            "内容": "睥睨胡天近，登临边树迷。汉兵不到处，寒鸟向谁啼。"
        },
        {
            "标题": "雪后登代州城楼时虏犯岢岚三首",
            "作者": "谢榛",
            "内容": "都门飞羽书，冰雪走胡骑。只见塞云愁，那知塞垣事。"
        },
        {
            "标题": "雪后登代州城楼时虏犯岢岚三首",
            "作者": "谢榛",
            "内容": "霁色分诸垒，寒空下一雕。幕南白草尽，胡马亦何骄。"
        },
        {
            "标题": "送库部杨郎中守严州",
            "作者": "谢榛",
            "内容": "共说新都胜，今推良牧才。扬帆征雁尽，领郡早梅开。\n江到桐庐合，山从天目来。云寒伍胥庙，月白子陵台。\n吊古乘骖过，行春露冕回。长安怀旧好，尺素几时裁。"
        },
        {
            "标题": "温纯甫宅同诸词丈夜集得池字",
            "作者": "谢榛",
            "内容": "为赓白雪郢中词，坐久寒生风露时。万菊绕筵秋不老，几人耽酒月偏迟。\n怀同旷逸山云度，道在行藏野鹤知。应惜衰年荐仙味，西来碧藕自瑶池。"
        },
        {
            "标题": "暮雪过云洲书屋赋得开字",
            "作者": "谢榛",
            "内容": "迢递同云暝，翩翩策马来。山城万户闭，风雪一樽开。\n幽径迷孤鹤，疏林讶早梅。微声寒簌簌，远色夕皑皑。\n客子胜游地，王孙能赋才。剡溪昔乘兴，何事棹船回。"
        },
        {
            "标题": "杨白花",
            "作者": "谢榛",
            "内容": "年少宫中树，偏怜杨白花。长风吹日暮，春雪落天涯。荡子空相忆，芳年谩自嗟。月明愁不见，啼杀禁城鸦。"
        },
        {
            "标题": "杨以时复游郡下",
            "作者": "谢榛",
            "内容": "乱后相逢日，论交半已非。谋生双鬓改，感旧十年归。帆落烟中浦，琴鸣竹里扉。重来傍燕市，霜露满秋衣。"
        },
        {
            "标题": "朱郎中伯邻养疴道院雨中见召赋此答之",
            "作者": "谢榛",
            "内容": "习静依山侣，同怀复见招。三花烟雨隔，一鹤洞天遥。\n寒逼青霞馆，泥深白石桥。月明应不负，樽酒听吹箫。"
        },
        {
            "标题": "夜集陆道函官舍同丁子学张肖甫漫赋",
            "作者": "谢榛",
            "内容": "乌鹊翻飞月满城，可堪漂泊旅魂惊。三秋共赋嗟吾老，四海论心见友生。\n天转明河分夜色，风摧落木乱寒声。醉来击筑高台上，燕赵悲歌自古情。"
        },
        {
            "标题": "酌沈太守汝石宅值雨",
            "作者": "谢榛",
            "内容": "孤城有客驻征鞍，下榻今宵重鹖冠。叠嶂烟云当户暝，老槐风雨逼人寒。\n开樽最喜天涯合，为郡偏忧塞上难。自信隐侯筹策定，肯教双鬓叹凋残。"
        },
        {
            "标题": "秋闺 其三",
            "作者": "谢榛",
            "内容": "寒蛩兼夜雨，并作枕边愁。天涯有苦乐，两地一般秋。"
        },
        {
            "标题": "本公房",
            "作者": "谢榛",
            "内容": "满山寒色万株松，天外遥传日暮钟。但见檐前起云雾，不知钵底卧蛟龙。"
        },
        {
            "标题": "夜过蕴公房访邹子序因忆乃舅吴子乔时寓大梁",
            "作者": "谢榛",
            "内容": "禅窗论旧思何穷，云月微明澹远空。客里无眠惊落木，老来多难感飞蓬。\n兵连沧海书犹滞，人隔黄河梦几通。逸气看君真似舅，可怜吴调各秋风。"
        },
        {
            "标题": "送陆秀才归华亭",
            "作者": "谢榛",
            "内容": "九月清霜下，三江白舫归。芙蓉寒始发，鸿雁暮还飞。\n自许同张翰，谁怜滞陆机。读书沧海上，灯火映林扉。"
        },
        {
            "标题": "忆都门酒家王四",
            "作者": "谢榛",
            "内容": "尚忆高楼饮，青帘出绿杨。频赊宁沮兴，浩唱不嗔狂。谢客惟深醉，胡姬自盛妆。几回清梦里，听雨滴糟床。"
        },
        {
            "标题": "冬夜北园同社中诸丈赋得宵字",
            "作者": "谢榛",
            "内容": "园亭可避俗，逸兴迩来饶。共结岁寒侣，那辞风雪招。\n栖真岂蓬岛，终古几松乔。幽事堪频数，閒心自寂寥。\n赋多形胜地，身老圣明朝。我亦楚狂辈，高歌同此宵。"
        },
        {
            "标题": "淫雨至中秋不绝有感",
            "作者": "谢榛",
            "内容": "苦雨生寒揽敝裘，移书遮莫滴床头。谢庄难赋今宵月，宋玉还悲故国秋。\n零落不香丹桂老，团圆无影素娥愁。积阴迥敝千峰色，乱响高奔万壑流。\n袁渚那堪空系舫，匡床何必更登楼。欲横铁笛天坛上，吹散重云望九州。"
        },
        {
            "标题": "郑侍御元寿见过时谪深州",
            "作者": "谢榛",
            "内容": "世事相论感慨深，坐来庭树动萧森。才堪经济酬明主，官到艰虞是好音。\n白简尚驰双阙梦，黄云遥系九边心。京畿父老望骢马，莫为交游恋故林。"
        },
        {
            "标题": "咏蝉",
            "作者": "谢榛",
            "内容": "弱翅凌晨动，繁声向夕流。不知风雾里，还得几何秋。"
        },
        {
            "标题": "春夜同玉峰禅师游湖上",
            "作者": "谢榛",
            "内容": "夜出招提境，沧浪意不孤。偶经花浦歇，动有竹筇扶。\n清净同禅侣，疏狂信老夫。暖沙閒白鸟，春雨发青蒲。\n树断星垂野，天空月满湖。摩尼珠独在，长此照虚无。"
        },
        {
            "标题": "送赵元哲下第归东阿",
            "作者": "谢榛",
            "内容": "久客山中梦，孤怀月下歌。青云期赋就，华发感时过。\n龙剑閒星斗，鱼山静薜萝。东归访黄石，吾道欲如何。"
        },
        {
            "标题": "秋夜石户曹君采宅留别得云字",
            "作者": "谢榛",
            "内容": "无那天涯别，寒蛩可更闻。烛花还对我，尊酒暂同君。\n夜驻西山月，秋生北塞云。他时重相忆，惆怅几宵分。"
        },
        {
            "标题": "宿榆林驿",
            "作者": "谢榛",
            "内容": "寒夜榆林门独开，愁看霜露满苍苔。驿灯孤照征人梦，边月高悬落雁哀。\n冒顿几窥青海戍，烽烟又上白登台。当年李广空遗恨，萧飒天风正北来。"
        },
        {
            "标题": "夜登瑶台",
            "作者": "谢榛",
            "内容": "瑶台当绝顶，乘月一跻攀。河岳凭阑外，星辰拂袖间。\n身轻云自度，心远鹤俱閒。几欲招仙子，天风听佩环。"
        },
        {
            "标题": "雨后柬王体仁",
            "作者": "谢榛",
            "内容": "雪夜还能棹剡溪，雨余何事怯冲泥。自怜穷巷多秋草，不见青骢向北嘶。"
        },
        {
            "标题": "雨中宿榆林店有感",
            "作者": "谢榛",
            "内容": "凉雨何冥冥，黑云复浩浩。山行夜不休，崄巇犹蜀道。\n我非王程迫，胡为役衰老。数口远相将，未必常温饱。\n投彼敝屋间，芜秽不及扫。园荒无主人，马散齧秋草。\n席地即吾庐，馀生聊自保。隔林乞火回，酌酒慰怀抱。\n愚者昧所适，哲人见机早。反为细君嗤，宁如在家好。"
        },
        {
            "标题": "玉阶怨",
            "作者": "谢榛",
            "内容": "夜色冷深宫，丽人眠复起。风生绿桂枝，月落银塘水。"
        },
        {
            "标题": "张少参子明见过",
            "作者": "谢榛",
            "内容": "病客掩扉卧，时闻车马临。几来燕市里，能识鲁生心。\n独树秋先老，浮云昼欲阴。况逢忧国际，谁为访山林。"
        },
        {
            "标题": "陶渊明图为杨考功虚卿题",
            "作者": "谢榛",
            "内容": "异代知心不识面，年书甲子甘贫贱。孤云横天高莫攀，白石在水清自见。\n徵君殁后柴桑空，千古犹存五柳传。彤庭九锡加寄奴，典午山河王气变。\n南国从教麟凤归，中原不息龙蛇战。彭泽县前江水流，当年心事同悠悠。\n解印那堪白日晚，还家不负黄花秋。吏人送酒方适意，惠远更教莲社醉。\n中怀久矣齐死生，一卧茫然失天地。醒来兴感岁欲残，金陵怅望空龙蟠。\n独赋荆卿聊寄意，风吹落木江声寒。"
        },
        {
            "标题": "寄怀大司寇谢太东少冢宰林对山少司空汪远峰少司徒毕松坡少司寇王柱峰中丞张浒东诸公",
            "作者": "谢榛",
            "内容": "遥望金陵几大臣，圣朝先后各经纶。江南地得依龙虎，海内天教网凤麟。\n云白石头朝寄意，月明扬子夜驰神。老狂自信怀冲澹，驿使相逢问隐沦。\n树色三山吴苑路，雨声万里汉家春。群公北向嗟疏懒，肯学文园卖赋人。"
        },
        {
            "标题": "季冬十五夜蚀集云阶云涧书斋",
            "作者": "谢榛",
            "内容": "骚雅于今伯仲知，坐谈深夜缓清卮。雪凝苔砌光逾净，水冻莲壶漏转迟。\n聚散老怀聊共醉，浮沉世事总难期。眼前皓魄翻多感，一诵卢仝月蚀诗。"
        },
        {
            "标题": "杂感寄都门旧知",
            "作者": "谢榛",
            "内容": "瞻彼终南山，松萝幽且邃。中有一真人，超然远朝市。\n手握神龙珠，照夜光自秘。石苔积古色，斗室廓天地。\n涧泉为谁清，蕙花为谁媚。西望徒遐思，书札何由寄。\n嗟哉处流俗，冥心可无醉。鸱鸮为家祥，凤鸾非世瑞。\n奈何君子交，中道两弃置。不见针与石，相合似同类。\n文字生瑕疵，邓林叶纷坠。有家早归欤，独歌以卒岁。\n岁寒元气塞，偃仰待春事。"
        },
        {
            "标题": "冬夜过云洲翁留酌因赴西池君不果",
            "作者": "谢榛",
            "内容": "眼前期不定，万事远期难。酒熟山人过，诗成蜡炬残。\n柝声连巷动，月色满城寒。岁晚梅花发，谁同雪里看。"
        },
        {
            "标题": "寄李学宪于鳞",
            "作者": "谢榛",
            "内容": "西尽三秦胜，拂衣归故林。搜诗惨淡色，远世寂寥心。\n坐想古人在，行看秋草深。千年白雪调，谁和郢中音。"
        },
        {
            "标题": "雨中过昭觉禅院同云洲丈敬诚二君赋得多字",
            "作者": "谢榛",
            "内容": "不辞冒风雨，地胜此经过。径滑人留迹，林寒鸟在柯。\n疏狂缘醉甚，老病得閒多。更欲寻禅侣，青山共薜萝。"
        },
        {
            "标题": "初冬十五夜云洲丈招游东林得僧字",
            "作者": "谢榛",
            "内容": "皎皎东林月，初看法镜升。殿沉中夜磬，松隐上方灯。\n兴剧催银斝，诗成转玉绳。地非庐霍胜，天许著名僧。"
        },
        {
            "标题": "暮雨登圆通阁望邺城有感 其二",
            "作者": "谢榛",
            "内容": "云压山城雨不休，阁中遥起故园愁。漳河东去苍茫色，犹似三台醉里秋。"
        },
        {
            "标题": "九月七日游佛山同薛子乔阎达夫许克之赋得黄字",
            "作者": "谢榛",
            "内容": "登高待重九，风雨恐相妨。预约来金地，迟留坐石床。\n一樽乘野兴，同赋揽秋光。天迥云全白，山空树半黄。\n风声寒飒沓，日色晚苍茫。老病偏多感，跻攀且自强。\n片言干气象，千载见文章。海右诸名士，深知谢客狂。"
        },
        {
            "标题": "暮雨登圆通阁望邺城有感 其一",
            "作者": "谢榛",
            "内容": "杰阁移时傍赤阑，野云东望转迷漫。太行不隔中天雨，遥忆柴荆共暮寒。"
        },
        {
            "标题": "早发坡泉薄暮至太行山下",
            "作者": "谢榛",
            "内容": "地分三晋此山川，形胜迢遥在马前。乱石斜通青草路，太行横断夕阳天。漫垂云气孤村雨，时聒乡心几树蝉。不及阮宣随处醉，兴来即解杖头钱。"
        },
        {
            "标题": "送范中丞尧卿镇赣州 其二",
            "作者": "谢榛",
            "内容": "九月虔州去，天南宿雾开。扬帆生远思，秉钺见雄才。\n地转三吴尽，山连百粤回。夜深瞻北斗，独上郁孤台。"
        },
        {
            "标题": "送范中丞尧卿镇赣州 其一",
            "作者": "谢榛",
            "内容": "朔雁催行色，江天入望遥。旌飞秋草岸，船压夕阳潮。\n有赋思梁宴，虚心听楚谣。霜威及岭外，千里瘴烟消。"
        },
        {
            "标题": "赠董职方德甫擢光禄卿",
            "作者": "谢榛",
            "内容": "三秋心力尽，经略见才雄。董策今谁在，班铭志已同。才收卫律叛，更赏霍家功。神武惟龙准，凭陵自犬戎。兵张群议后，官转百忧中。侯火惊燕甸，宵衣想汉宫。将星寒动塞，卿月夜临空。尚忆长征子，持戈向北风。"
        },
        {
            "标题": "赠卢次楩 其二",
            "作者": "谢榛",
            "内容": "谁识丰城剑，天空紫气高。老来悲道路，醉后益风骚。\n物议冰霜过，才名岁月劳。一寒今范叔，谁复赠绨袍。"
        },
        {
            "标题": "方户曹兆行来自淮上夜话以赠",
            "作者": "谢榛",
            "内容": "词客为郎淮上游，楚城黄叶早惊秋。战云不辨千帆色，征马偏生两鬓愁。\n泽国波涛平远树，海天风雨暗层楼。即今兵解聊堪醉，飞挽南来拥帝州。"
        },
        {
            "标题": "赠卢次楩 其一",
            "作者": "谢榛",
            "内容": "五年君一到，未是曳裾频。晓发黎阳骑，宵探漳浦春。\n交游魏公子，怀抱楚骚人。好觅沧洲侣，相将采绿蘋。"
        },
        {
            "标题": "赠卢次楩 其三",
            "作者": "谢榛",
            "内容": "五十君多感，艰危不可忘。自知兄弟少，宁为鹡鸰伤。\n汉党无文字，燕歌独醉狂。莫违湖海兴，徒自老黎阳。"
        },
        {
            "标题": "秋夜张太史仁伯宅留别得情字",
            "作者": "谢榛",
            "内容": "仙郎邂逅凤凰城，不奈悲秋客子行。下榻一宵期尽醉，隔江三载愧知名。\n当尊意气还他日，把剑风尘任此生。旅鬓于今空浩叹，词人自古更多情。\n黄金台迥山云度，白玉堂高海月明。世事年来愁转剧，同怀祇有汉张衡。"
        },
        {
            "标题": "申参戎汝承归自岢岚喜而赋赠",
            "作者": "谢榛",
            "内容": "岢岚昨喜捷书闻，一剑能驱铁骑群。出塞成功先气色，当朝选将更风云。\n沙中走马劳残腊，天外飞旌荡夕曛。共羡虬髯心且赤，封侯不数汉将军。"
        },
        {
            "标题": "送张太仆熙伯视马畿内",
            "作者": "谢榛",
            "内容": "司驭巡畿甸，飞旌指戍楼。共传天马异，宁复大宛求。\n月照昆吾冷，风生苜蓿秋。张衡有词赋，独系汉家忧。"
        },
        {
            "标题": "张丈宅饮至深夜因赴乃叔德徵之招言别",
            "作者": "谢榛",
            "内容": "阿咸留客此同欢，阮籍相招待夜阑。城柝乱声连巷动，天河倒影傍人寒。\n张灯歌舞虚宾席，隔院风骚有鹖冠。莫讶到迟须剧饮，明朝分手会期难。"
        },
        {
            "标题": "漳河有感",
            "作者": "谢榛",
            "内容": "行经百度水，祇是一漳河。不畏奔腾急，其如转折多。出山通远脉，兼雨作洪波。偏入曹刘赋，东流邺下过。"
        },
        {
            "标题": "送赵太仆子伸入觐",
            "作者": "谢榛",
            "内容": "流风出自赵平原，曾访丛台旧迹存。海内交游同白首，天涯风雪一清樽。\n几瞻帝阙驰燕路，千转云山到蓟门。春动上林聊寓目，莫将边事醉中论。"
        },
        {
            "标题": "寄上赵王枕易殿下",
            "作者": "谢榛",
            "内容": "松桂兔园秋，谁从帝子游。清风闻玉笛，夜月见琼楼。\n旅雁复南下，官河长北流。应怀谢庄赋，吾意老沧洲。"
        },
        {
            "标题": "赵王枕易见寄",
            "作者": "谢榛",
            "内容": "江海通元气，风云入浩歌。行人犹未返，芳草欲如何。\n沙晚閒凫雁，山春秀薜萝。淮南赋招隐，悽恻感情多。"
        },
        {
            "标题": "中秋夜集周时隆表兄宅有感",
            "作者": "谢榛",
            "内容": "天涯对月几团圞，乌鹊翻枝栖未安。兄弟共须今夕醉，妻孥犹是异乡看。\n光流浩荡千家白，影落苍茫二水寒。仙桂花开秋正好，不知人世有悲欢。"
        },
        {
            "标题": "中秋有感",
            "作者": "谢榛",
            "内容": "客边无节序，吟啸往时同。故里苔三径，名园桂几丛。\n琴樽孤夜月，朋旧各秋风。坐对青山好，苍茫灏气中。"
        },
        {
            "标题": "重阳夜感怀",
            "作者": "谢榛",
            "内容": "月冷燕城断旅魂，广庭风露坐来繁。老将浊酒酬今夕，秋到黄花忆故园。\n多病淹留孤剑在，当年游好几人存。狂歌重此登高意，满眼浮云不可论。"
        },
        {
            "标题": "送蒋判官子重之泰安",
            "作者": "谢榛",
            "内容": "策马齐中道，行当佐郡忧。城连岱云起，地接海天浮。\n赋税徵兵日，星霜报国秋。有怀时北望，寒雁下河洲。"
        },
        {
            "标题": "重九雨中怀弟",
            "作者": "谢榛",
            "内容": "天空朔雁不成行，秋色年年似故乡。门掩菊花人独卧，冷风疏雨过重阳。"
        },
        {
            "标题": "柬栗别驾道甫",
            "作者": "谢榛",
            "内容": "曾赋南阳胜，登临诸葛庐。宦情归旧业，老计著何书。\n高枕浮云过，孤樽落月虚。帝京多故侣，谁复问閒居。"
        },
        {
            "标题": "朱仙镇吊岳武穆",
            "作者": "谢榛",
            "内容": "中原何幸见将军，一剑长驱万马群。战伐功高天意在，庙堂策定帝图分。\n只今营垒空秋月，终古旌旗有暮云。遗恨几多堤上柳，冷风凄雨不堪闻。"
        },
        {
            "标题": "寄赠张元洲中丞",
            "作者": "谢榛",
            "内容": "百粤全功秉钺威，九疑秋色望中微。娥皇斑竹心仍苦，虞帝苍梧世已非。\n拔地丘陵新草莽，隔江风土旧京畿。三山并出浮岚气，二水分流荡日辉。\n忆昔楚狂知自在，即今吴调和应稀。迩来章疏殊多补，台下严趋几豸衣。"
        },
        {
            "标题": "薄暮赵户部良弼官署西园同郑山人中伯醉赋四首 其三",
            "作者": "谢榛",
            "内容": "园中有亭沼，宦邸得幽栖。曲折由人胜，深沉使客迷。\n竹枝风外袅，莲叶雨中低。我欲尽奇绝，明朝还杖藜。"
        },
        {
            "标题": "薄暮赵户部良弼官署西园同郑山人中伯醉赋四首 其一",
            "作者": "谢榛",
            "内容": "薄暮偶乘兴，开樽非预期。野夫偏坐久，庭雀故飞迟。\n地拔群松劲，天成片石奇。种蔬甘此味，还使后人知。"
        },
        {
            "标题": "薄暮赵户部良弼官署西园同郑山人中伯醉赋四首 其二",
            "作者": "谢榛",
            "内容": "要识为农苦，官园半亩禾。有才知计远，无事阅书多。\n童子琴樽待，山人杖屡过。长吟见幽意，独鸟下庭柯。"
        },
        {
            "标题": "秋集道院因同徐库部子明醉赋",
            "作者": "谢榛",
            "内容": "寄迹京华胜赏稀，偶来仙院静尘机。明河倒影夜低户，凉露无声秋满衣。\n铜漏滴残人共醉，玉笙吹断鹤孤飞。空庭改席多幽兴，月落长安并马归。"
        },
        {
            "标题": "薄暮赵户部良弼官署西园同郑山人中伯醉赋四首 其四",
            "作者": "谢榛",
            "内容": "骚雅成幽赏，相依古树丛。未论金谷胜，真与漆园同。\n宦迹风云转，王程关塞通。随君秋夜梦，乘月过辽东。"
        },
        {
            "标题": "陈主簿招饮署中因谈宛陵之胜醉笔赋此",
            "作者": "谢榛",
            "内容": "官署相招慰旅情，东南形胜说宣城。敬亭恍接三吴势，宛水犹驰六代声。\n忆昔诗流嗟我老，隔江风景逼人清。至今谁继玄晖后，莫笑狂夫负此生。"
        }
    ],
    "对话内容": [
        {
            "Type": "宫廷官场对话",
            "Location": "京师文人聚集的茶馆",
            "Background": "谢榛与李攀龙、王世贞在茶馆中相谈，讨论盛唐诗风对当下诗歌创作的影响，李攀龙提到当年为何会将谢榛排除于“七子”之外，谢榛则以一首律诗回应，气氛愈加热烈。",
            "Dialogue": "{\n    角色名:李攀龙 \n    动作:(轻轻撩动茶水，目光灼灼地看向谢榛)\n    讲话:谢兄，盛唐诗风之盛，实乃令我辈心醉神迷之境。然则，昔日我为“七子”之首，然谢兄却被排除在外，何以如此？是否在于谢兄之才过于超然，难以归附于我辈之流？\n}\n\n{\n    角色名:谢榛 \n    动作:(微微一笑，面带淡然，轻声吟诵)\n    讲话:李兄所言，然我自是怡然自得，何须为此事费心。诗者之道，岂在名位？我常思，盛唐之风，乃是对声律与意境之绝妙追求，若无此，岂能成就传世之作？我有一律诗，愿以此回敬，望诸君共品佳韵。  \n    绿水青山映月明，  \n    逐梦行舟入云层。  \n    何惧风雨飘摇里，  \n    一腔热血共天生。  \n    各位，愿与诸君共勉，诗歌之路虽艰辛，但只要心怀热爱，必能有所成就。\n}"
        },
        {
            "Type": "诗词戏剧对话",
            "Location": "临清的一个诗社聚会",
            "Background": "谢榛在诗社中朗诵自己的新作《四溟集》，与会的友人贾扣和苏璜纷纷鼓掌称赞，掀起一阵诗词交流的热潮，众人争相对答，气氛温馨而愉快。",
            "Dialogue": "{\n    角色名:贾扣 \n    动作:(兴奋地鼓掌，面露赞许之色)\n    讲话:谢兄，真乃才子！《四溟集》中的新作，字字珠玑，意境深远，令人向往，仿佛置身于那青山绿水之中。今日聚会，恰逢谢兄朗诵，真是幸事。请问，谢兄在创作时，是否有何独到之处，能否赐教？\n}\n\n{\n    角色名:谢榛 \n    动作:(微微一躬身，神情自若)\n    讲话:贾兄之言，令我深感荣幸。创作乃是心灵与自然的交融，常常在晨昏之间，游走于诗意与现实之间。吾尝思，诗歌之美，乃在于情感之真实，若能将内心之感与自然之景相结合，方能描绘出动人之作。诗之道在于积累，需细品生活，方能写出真情。诸位切莫急于求成，慢慢积累，定能有所收获。  \n}"
        },
        {
            "Type": "书信交流",
            "Location": "谢榛的书房",
            "Background": "谢榛正在书写致王世贞的信件，询问关于诗文的见解，信中提及最近的创作灵感与生活琐事，表露出对友人的深厚情谊与思念。",
            "Dialogue": "{\n    角色名:谢榛 \n    动作:(在书桌前，提笔写信，眉头微皱)\n    讲话:王世贞友，近来可好？仆在此地静心思索，诗文之道，常感其艰辛。时光荏苒，创作灵感似乎愈发稀缺，然偶尔灵光乍现，便欲将之书之于纸，我希望能与君共探诗文之道。近期我有一些新作，虽不敢自诩高妙，但愿君能赐予指教。  \n}\n\n{\n    角色名:王世贞 \n    动作:(微微一笑，接过信，认真阅读)\n    讲话:谢兄所言，愚以为，诗歌之美在于细腻与情感，若能在琐事中发现灵感，便能有所成就。最近我亦游历于山水之间，感悟颇丰，然终究难以言表此间之乐。期待收到兄的佳作，共同探讨之余，亦可为彼此增添一些灵感。\n}"
        },
        {
            "Type": "家庭市井对话",
            "Location": "临清的集市",
            "Background": "谢榛漫步于集市，偶遇老友，二人谈论家乡的变迁，谢榛提起自己对诗歌的追求与布衣生活的艰辛，老友则劝他多保重身体，笑谈人生。",
            "Dialogue": "{\n    角色名:老友 \n    动作:(微笑着，拍拍谢榛的肩膀)\n    讲话:谢兄，听说你近期又有新作，怎能不让我一睹为快？这集市的热闹，竟然丝毫未能掩盖我对你诗作的渴望！生活虽苦，但只要有诗在，便能化为甘甜。你对诗歌的追求，真让人佩服，何不与我谈谈你的心得呢？\n}\n\n{\n    角色名:谢榛 \n    动作:(微微一愣，随即笑开颜)\n    讲话:老友，你如此一问，倒令我倍感亲切。生活的艰辛，的确是我诗歌的源泉。每当我漫步于集市，耳畔是叫卖声，眼前是熙熙攘攘的人群，心中便会涌起无尽的感慨。诗歌，正是我对生活的回应，虽无奈，但仍愿以此记录下我所见所闻。如此，老友，待我回去，定会为你朗诵我的新作，共同分享这一份心灵的慰藉。\n}"
        },
        {
            "Type": "宫廷宴会",
            "Location": "皇宫的宴会厅",
            "Background": "谢榛被召入宫中，参加一次文人雅集，众诗人齐聚一堂，皇帝赐宴，谢榛在宴会上即兴赋诗，赢得了皇帝的赞赏与宠爱，场面热闹非凡。",
            "Dialogue": "{\n    角色名:皇帝 \n    动作:(微微一笑，端起酒杯)\n    讲话:谢榛，尔之才气，朕早有耳闻，今日聚于此，正是为赏你的诗文。朕之所求，唯愿能听你即兴赋诗，以抒胸中豪情。若能令朕一笑，便是你的荣幸，亦是朕的喜悦。\n}\n\n{\n    角色名:谢榛 \n    动作:(深吸一口气，目光坚定)\n    讲话:臣谢榛，恭承圣命。今夜明月高悬，正是抒怀之好时机。臣愿以此诗献给陛下，愿陛下您能平安康乐，国泰民安。  \n    清风明月共此时，  \n    玉阶白露映华池。  \n    若问国事愁何解，  \n    诗书一卷慰心期。  \n    愿陛下常得安宁，臣亦心安乐。  \n}"
        },
        {
            "Type": "书信交流",
            "Location": "谢榛的书房",
            "Background": "谢榛收到李攀龙的来信，信中提及对“后七子”诗风的看法，谢榛在信中认真回复，表达自己对诗歌的理解与追求，显示出他对文坛的关注与思考。",
            "Dialogue": "{\n    角色名:王世贞 \n    动作:(凝神思索，轻轻翻阅信件)\n    讲话:谢兄，此信中提及之创作灵感，实在令我钦佩。你在诗歌创作上的执着追求，亦令我感受到深深的敬意。近年来诗坛风气虽有所变迁，但我相信只要有真情流露，便能成就佳作。近日我亦有些新作，待日后与兄共享，愿我们能在此道上互相砥砺。\n}\n\n{\n    角色名:谢榛 \n    动作:(微微点头，神情温和)\n    讲话:王兄所言，诚如我心。诗歌之道，乃是情感与思想的交汇之处。无论时代如何变迁，真挚的情感始终能够打动人心。待日后我们能共聚一堂，畅所欲言，彼此切磋，必能激发出更多的创作灵感。望时光不负，愿我们在诗词的世界中继续前行。  \n}"
        },
        {
            "Type": "家庭聚会",
            "Location": "谢榛的家中",
            "Background": "谢榛与家人围坐在一起，分享一年来的经历与感悟，谈及诗歌创作的心得，家庭和睦，氛围温馨，体现出他对家人的关爱。",
            "Dialogue": "{\n    角色名:家人 \n    动作:(围坐在一起，笑着端起酒杯)\n    讲话:谢兄，年年今日，家中团聚，真乃天伦之乐。听闻你在外的诗作颇具声望，今夜不妨为我们吟诵几首，以增添几分喜庆。你对诗歌的追求，令我们全家都倍感自豪，愿你能继续在这条路上走下去。\n}\n\n{\n    角色名:谢榛 \n    动作:(微微一笑，举起酒杯)\n    讲话:多谢家人的厚爱与支持，今夜我以此酒共庆，愿我们一家人能常聚常欢。  \n    诗酒相伴共此生，  \n    家和万事皆可兴。  \n    远行虽苦心无惧，  \n    归来共享天伦情。  \n    愿每年此时，皆能同饮此酒，共话诗情。  \n}"
        },
        {
            "Type": "市井对话",
            "Location": "临清的一家茶馆",
            "Background": "谢榛与当地文人交流，讨论当今诗坛的风气，谈及苏祐和张季彦的作品，表达对文学创作的理解，众人纷纷参与讨论，气氛热烈。",
            "Dialogue": "{\n    角色名:文人甲 \n    动作:(兴奋地挥手，吸引众人注意)\n    讲话:谢兄，听闻你最近的创作颇有风采，能否为我们朗诵几首？我对你的诗歌一向敬重，想一睹风采。  \n}\n\n{\n    角色名:谢榛 \n    动作:(微微一笑，放下茶杯)\n    讲话:众位客人，今夜我恰有几首新作在心，愿为诸位分享。  \n    青山绿水映云天，  \n    草木苍翠锁春烟。  \n    君子情怀何所寄，  \n    一笔千秋寄此间。  \n    各位若有同感，恰可共吟，愿此夜能增添几分诗意。  \n}"
        },
        {
            "Type": "诗词戏剧对话",
            "Location": "私家园林",
            "Background": "谢榛与友人一起游园，吟诵古诗，途中探讨诗歌的意境与表现手法，友人提到王世贞的作品，谢榛则以自己的诗作回应，展现其深厚的文学修养。",
            "Dialogue": "{\n    角色名:友人 \n    动作:(赞叹地点头，面露钦佩)\n    讲话:谢兄，今日的吟唱真是让人动容，诗中意境深远，似乎带我回到了盛唐的辉煌时代。可否请教一下，谢兄如何能在诗中表达如此细腻的情感？\n}\n\n{\n    角色名:谢榛 \n    动作:(微微一笑，轻声回应)\n    讲话:友人所言，实乃我之所愿。诗歌的魅力在于其情感的真实，创作之时，心中常常萦绕着生活的点滴，细腻之感便自然而然流露。  \n    君子悲歌怀壮志，  \n    壮士豪情共此生。  \n    细水长流润心田，  \n    诗词共鸣声声情。  \n    只要用心感受，便能在字里行间找到共鸣。  \n}"
        },
        {
            "Type": "友人赠诗",
            "Location": "谢榛的书房",
            "Background": "谢榛在书房中，收到好友贾扣赠送的诗作，贾扣在诗中表达对谢榛的敬佩与友谊，谢榛则在其后留下一首回应诗，二人之间的友谊愈加深厚。",
            "Dialogue": "{\n    角色名:贾扣 \n    动作:(微笑着，递上诗稿)\n    讲话:谢兄，近日我写下这首诗，不知可否请教一些见解？我对你的才华向来仰慕，若能得到你的指点，必定受益匪浅。\n}\n\n{\n    角色名:谢榛 \n    动作:(认真地接过诗稿，仔细阅读)\n    讲话:贾兄的诗作，字字句句都透着情感，似乎能感受到你对生活的思考与感悟。请容我略作修改，愿共同探讨。  \n    诗歌在于情感的交融，意境的深远，若能在细节上加以雕琢，必能更显风采。  \n    让我们一同在诗词的海洋中畅游，探索那更为广阔的天地。  \n}"
        }
    ]
}