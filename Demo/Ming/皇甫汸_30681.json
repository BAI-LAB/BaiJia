{
    "基本信息": {
        "姓名": "皇甫汸",
        "性别": "男",
        "出生年份": "1497",
        "死亡年份": "1582",
        "享年": "86",
        "朝代": "明",
        "家庭区分": "未详"
    },
    "亲属关系": [
        "皇甫汸的父是皇甫录",
        "皇甫汸的兄是皇甫涍",
        "皇甫汸的弟是皇甫濂",
        "皇甫汸的曾祖是皇甫通",
        "皇甫汸的祖父是皇甫信",
        "皇甫汸的父是皇甫录",
        "皇甫汸的母是黄氏(皇甫汸母)",
        "皇甫汸的妻子是沈氏(皇甫汸妻)",
        "皇甫汸的第二任妻是谈氏(皇甫汸继妻)",
        "皇甫汸的兄是皇甫冲",
        "皇甫汸的子是皇甫仲章"
    ],
    "其他关系": [
        "皇甫汸友的对象是周诗",
        "皇甫汸为冯恩所著书作序",
        "皇甫汸为黄省曾所著书作序",
        "皇甫汸为皇甫涍所著书作序",
        "皇甫汸为皇甫濂所著书作序",
        "皇甫汸为徐祯卿所著书作序",
        "皇甫汸为王廷陈所著书作序",
        "皇甫汸为王慎中所著书作序",
        "皇甫汸为杨继盛所著书作序",
        "皇甫汸为沈恺所著书作序",
        "皇甫汸为陈束所著书作序",
        "皇甫汸为董宜阳所著书作序",
        "皇甫汸书序由王世贞所作",
        "皇甫汸书序由王崇庆所作",
        "皇甫汸书序由刘凤所作",
        "皇甫汸为黄鲁曾作墓志铭",
        "皇甫汸为黄鲁曾作墓志铭",
        "皇甫汸为皇甫濂作墓志铭",
        "皇甫汸为王延素作墓志铭",
        "皇甫汸为翁学渊作墓志铭",
        "皇甫汸为顾可久作墓志铭",
        "皇甫汸为霍韬所著书作跋",
        "皇甫汸为钱谷作传",
        "皇甫汸为盛应期作祭文",
        "皇甫汸为张邦奇作祭文",
        "皇甫汸为费宏作祭文",
        "皇甫汸为费宏作祭文",
        "皇甫汸为李默作祭文",
        "皇甫汸为林润作祭文",
        "皇甫汸为王谷祥作祭文",
        "皇甫汸为何诏作祭文",
        "皇甫汸为周釆作祭文",
        "皇甫汸为张守约作祭文",
        "皇甫汸为顾梦圭作祭文",
        "皇甫汸祭文由刘凤所作",
        "皇甫汸为史际作祝词",
        "皇甫汸为韩雍作庙碑记",
        "皇甫汸为徐缙作庙碑记",
        "皇甫汸为周复俊作临别赠言(送别诗、序)",
        "皇甫汸临别得到刘凤所作赠言(送别诗、序)",
        "皇甫汸向胡宗宪致贺",
        "皇甫汸向徐阶致贺",
        "皇甫汸向严嵩致贺",
        "皇甫汸为王谷祥作墓表",
        "皇甫汸为吴子孝作墓表",
        "皇甫汸为何诏作墓表",
        "皇甫汸为周诗作挽诗、词",
        "皇甫汸为皇甫冲作行状",
        "皇甫汸致书王廷陈",
        "皇甫汸致书释法会",
        "皇甫汸致书蔡汝楠",
        "皇甫汸被致书由王祖嫡",
        "皇甫汸被致书由徐献忠",
        "皇甫汸被致书由范守己",
        "皇甫汸答侯廷训书",
        "皇甫汸赠诗、文的对象是文征明",
        "皇甫汸赠诗、文的对象是汪道昆",
        "皇甫汸赠诗、文的对象是温景葵",
        "皇甫汸赠诗、文的对象是温景葵",
        "皇甫汸赠诗、文的对象是熊桴",
        "皇甫汸赠诗、文的对象是蔡国熙",
        "皇甫汸赠诗、文的对象是刘采",
        "皇甫汸收到胡松的赠诗、文",
        "皇甫汸收到刘凤的赠诗、文",
        "皇甫汸为俞宪所作诗文作序",
        "皇甫汸为殷云霄所作诗文作序",
        "皇甫汸为许宗鲁所作诗文作序",
        "皇甫汸为祝允明所作诗文作序",
        "皇甫汸诗文序由王世贞所作",
        "皇甫汸称道赵文华之政绩",
        "皇甫汸为顾存仁之书题词",
        "皇甫汸为吴子孝之书题词"
    ],
    "入仕信息": [
        {
            "入仕方式": "科举: 进士(笼统)",
            "入仕年份": "1529",
            "入仕年龄": "26"
        },
        {
            "入仕方式": "科举: 乡贡举人",
            "入仕年份": "未详",
            "入仕年龄": "未详"
        },
        {
            "入仕方式": "学校: 生员(庠生)",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "三",
            "别名类型": "行第"
        },
        {
            "别名": "子循",
            "别名类型": "未详"
        },
        {
            "别名": "子循",
            "别名类型": "字"
        },
        {
            "别名": "百泉",
            "别名类型": "室名、别号"
        }
    ],
    "任职信息": [
        {
            "官职": "府同知",
            "起始年份": "未详",
            "结束年份": "未详",
            "任职方式": NaN,
            "任职地点": "处州府"
        },
        {
            "官职": "府同知",
            "起始年份": "未详",
            "结束年份": "未详",
            "任职方式": NaN,
            "任职地点": "处州府"
        },
        {
            "官职": "府同知",
            "起始年份": "未详",
            "结束年份": "未详",
            "任职方式": NaN,
            "任职地点": "处州府"
        },
        {
            "官职": "吏部郎中",
            "起始年份": "未详",
            "结束年份": "未详",
            "任职方式": "正授",
            "任职地点": "南京"
        },
        {
            "官职": "吏部郎中",
            "起始年份": "未详",
            "结束年份": "未详",
            "任职方式": "正授",
            "任职地点": "南京"
        },
        {
            "官职": "吏部郎中",
            "起始年份": "未详",
            "结束年份": "未详",
            "任职方式": "正授",
            "任职地点": "南京"
        },
        {
            "官职": "吏部郎中",
            "起始年份": "未详",
            "结束年份": "未详",
            "任职方式": "正授",
            "任职地点": "南京"
        },
        {
            "官职": "佥事",
            "起始年份": "未详",
            "结束年份": "未详",
            "任职方式": NaN,
            "任职地点": "云南"
        },
        {
            "官职": "佥事",
            "起始年份": "未详",
            "结束年份": "未详",
            "任职方式": NaN,
            "任职地点": "云南"
        },
        {
            "官职": "佥事",
            "起始年份": "未详",
            "结束年份": "未详",
            "任职方式": NaN,
            "任职地点": "云南"
        },
        {
            "官职": "佥事",
            "起始年份": "未详",
            "结束年份": "未详",
            "任职方式": NaN,
            "任职地点": "云南"
        },
        {
            "官职": "佥事",
            "起始年份": "未详",
            "结束年份": "未详",
            "任职方式": NaN,
            "任职地点": "云南"
        },
        {
            "官职": "通判",
            "起始年份": "未详",
            "结束年份": "未详",
            "任职方式": NaN,
            "任职地点": "大名"
        },
        {
            "官职": "通判",
            "起始年份": "未详",
            "结束年份": "未详",
            "任职方式": NaN,
            "任职地点": "大名"
        },
        {
            "官职": "通判",
            "起始年份": "未详",
            "结束年份": "未详",
            "任职方式": NaN,
            "任职地点": "大名"
        },
        {
            "官职": "通判",
            "起始年份": "未详",
            "结束年份": "未详",
            "任职方式": NaN,
            "任职地点": "大名"
        },
        {
            "官职": "通判",
            "起始年份": "未详",
            "结束年份": "未详",
            "任职方式": NaN,
            "任职地点": "大名"
        },
        {
            "官职": "通判",
            "起始年份": "未详",
            "结束年份": "未详",
            "任职方式": NaN,
            "任职地点": "大名"
        },
        {
            "官职": "通判",
            "起始年份": "未详",
            "结束年份": "未详",
            "任职方式": NaN,
            "任职地点": "大名"
        },
        {
            "官职": "知县",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "州同知",
            "起始年份": "未详",
            "结束年份": "未详",
            "任职方式": NaN,
            "任职地点": "开州"
        },
        {
            "官职": "州同知",
            "起始年份": "未详",
            "结束年份": "未详",
            "任职方式": NaN,
            "任职地点": "开州"
        },
        {
            "官职": "州同知",
            "起始年份": "未详",
            "结束年份": "未详",
            "任职方式": NaN,
            "任职地点": "开州"
        },
        {
            "官职": "州同知",
            "起始年份": "未详",
            "结束年份": "未详",
            "任职方式": NaN,
            "任职地点": "开州"
        },
        {
            "官职": "州同知",
            "起始年份": "未详",
            "结束年份": "未详",
            "任职方式": NaN,
            "任职地点": "开州"
        },
        {
            "官职": "州同知",
            "起始年份": "未详",
            "结束年份": "未详",
            "任职方式": NaN,
            "任职地点": "开州"
        },
        {
            "官职": "州同知",
            "起始年份": "未详",
            "结束年份": "未详",
            "任职方式": NaN,
            "任职地点": "开州"
        }
    ],
    "地理信息": [
        {
            "地名": "长洲",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "长洲",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "长洲",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "长洲",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "皇甫司勋集",
            "著述年份": "1555",
            "著述角色": "未详"
        }
    ],
    "社会区分": [
        "书法家",
        "[为官者：文]",
        "诗人"
    ],
    "机构情况": [],
    "经历事件信息": [],
    "财富情况": [],
    "个人简介": [
        "（1497—1582）明苏州长洲人，字子循，号百泉。皇甫录第三子。嘉靖八年进士，授工部主事，官至云南佥事，以计典论黜。好声色狎游。工诗，尤精书法。有《百泉子绪论》、《解颐新语》、《皇甫司勋集》。 ► 皇甫汸的诗文(640篇)"
    ],
    "诗词文章内容": [
        {
            "标题": "安平元夕对闽客作",
            "作者": "皇甫汸",
            "内容": "邑少弦歌惟戍鼓，村无烟火只渔灯。吴趋彩艳闽珠灿，一样思归两未能。"
        },
        {
            "标题": "奉和子安春日轩中读丹经之作",
            "作者": "皇甫汸",
            "内容": "徵君抱沈瘵，平子起忧端。测化芳春日，叹逝清河澜。\n同心开宝帙，托慕在金丹。将从餐霞侣，共举乘云翰。\n寓言不可究，玄理何能殚。探崖石髓秘，采岳玉芝残。\n朝嗟秪用老，暮笑且为欢。绿尊命高酌，朱弦被雅弹。\n但遣物累尽，岂辞人益难。颓龄勿谓促，达生庶自宽。"
        },
        {
            "标题": "河湟行",
            "作者": "皇甫汸",
            "内容": "君不见高帝兴师净朔方，我文亲亦御戎行。徵兵尽选三河少，校士争收六郡良。\n万骑旌旂纷蔽日，千群组练凛凝霜。骠骑积弩号将军，耀武宣威志立勋。\n阵前杀气骄难近，幄内奇谋秘莫闻。一朝受脤出萧关，百战长驱事马鞍。\n雪晦阴山乘夜袭，天横北斗向南看。按辔俄传劳细柳，飞书已报下皋兰。\n君王神武由天锡，都护材雄总无敌。长戈大剑耀星芒，昼仆旌旗夜夺壁。\n凿空开域路应赊，置亭列障遂踰沙。博望从来能许国，嫖姚自誓不言家。\n奏凯班师截海外，共贺黄图亘地界。铭功刊石纪龙飞，解甲韬弓罗虎拜。\n此时高会坐明堂，登歌献寿乐无疆。越巂探输陈异物，巴俞角抵尽来王。\n世变堪嗟己巳间，白登愁睹翠华还。不闻更上金城略，但教常闭玉门关。\n王者之宝在土地，辛苦成功可轻弃。先皇遗却平城忧，谋臣徒守珠崖议。\n百年慷慨有书生，每过湟中气不平。非求燕颔封侯易，翻思马革裹尸轻。\n不识忌讳尔何戆，可怜身死名俱丧。朱生肯讼伏波冤，魏文犹寝中山谤。\n只今边徼有烟尘，寄言韩相好和亲。纵使分麾思命将，不知投笔竟何人。"
        },
        {
            "标题": "过白鹤观陈鍊师房",
            "作者": "皇甫汸",
            "内容": "青溪即此路，宛与世相违。桂树丛生处，桃花几度飞。\n云来石床净，月到洞门微。但醉容成醴，何须学幻归。"
        },
        {
            "标题": "白云山",
            "作者": "皇甫汸",
            "内容": "青山行处尽，始觉白云深。锡化无僧在，钟鸣有客寻。\n花溪遥隐壑，萝径曲通林。坐得浮生理，悠然忘我心。"
        },
        {
            "标题": "门有车马客行赠李少卿",
            "作者": "皇甫汸",
            "内容": "驱车吴趋市，被服一何妍。叩阍怀敝刺，云是李青莲。\n家住齐东里，裔自陇西传。观道汶泗上，探奇泰岱间。\n举手扪星汉，蹑足凌云烟。昔拜符玺郎，侍从清华班。\n姱行遭时妒，修名为世牵。一麾佐宣守，理案有馀闲。\n试问长江练，日对谢公悬。倾盖惠良觌，振袖发瑶编。\n莹如夜光俪，粲若春葩鲜。且勿出关去，邀君著五千。"
        },
        {
            "标题": "题花图赠王郡守徐少府二首 其一",
            "作者": "皇甫汸",
            "内容": "洛阳尽说花如锦，蜀郡曾闻锦作潭。一自分符来出守，年年春色在江南。"
        },
        {
            "标题": "东溪寺",
            "作者": "皇甫汸",
            "内容": "东溪斜带郭，数里接仙源。岚气回盘岭，滩声到石门。\n僧开翠微舍，客造白云轩。讶可无机事，看鸥代晤言。"
        },
        {
            "标题": "题花图赠王郡守徐少府二首 其二",
            "作者": "皇甫汸",
            "内容": "茂苑晴洲绕鹿台，芳菲应待锦帆来。不须更置催花使，一奉仁风万树开。"
        },
        {
            "标题": "送郡守王君廷入觐",
            "作者": "皇甫汸",
            "内容": "看君鸣佩远朝天，圣主方思良二千。毂下重过避骢路，殿中犹记上书年。\n颍川治行偏能最，蜀郡才华不啻先。总是吴公知贾谊，勿须言向汉文前。"
        },
        {
            "标题": "同周将军入龙湫访白云与云外二高僧不可得",
            "作者": "皇甫汸",
            "内容": "云林路断信溪声，天柱峰前落照明。刁斗响山泉尽沸，旌旗渡谷鸟还惊。\n却怜细柳营中骑，亦向莲花社里行。无著天亲那可见，独令摩诘坐含情。"
        },
        {
            "标题": "九日登半塘寺阁",
            "作者": "皇甫汸",
            "内容": "旧识诸天界，今为九日游。寒塘但苍霭，何处访缁流。\n钟带西林寺，帆通近郭舟。凭高揽风物，摇落不胜秋。"
        },
        {
            "标题": "闻报",
            "作者": "皇甫汸",
            "内容": "已报旱云连蓟北，更看洪水涨江东。天高未鉴桑林祷，河决难成瓠子功。周制备荒储九载，汉家闻异策三公。小臣亦愿输余税，却奈归田岁不丰。"
        },
        {
            "标题": "托宿报恩寺",
            "作者": "皇甫汸",
            "内容": "平野新秋入，长干旧寺存。青莲非世界，绿竹是山门。\n塔火看生灭，钟声悟静喧。迷方欲有问，惭对远公言。"
        },
        {
            "标题": "报恩寺浮图",
            "作者": "皇甫汸",
            "内容": "明光九级尽琉璃，为答玄功讵惜赀。地是赤乌开教后，基同白马赐名时。\n鹫峰直与诸天接，凤阙翻从下界窥。登罢欲书多宝事，奈言江总善题碑。"
        },
        {
            "标题": "登北固晚眺",
            "作者": "皇甫汸",
            "内容": "林壑卧已久，江门望始遥。诸天横落日，五月度凉飙。\n焦树当窗缀，金云接槛飘。离心何处达，东逝有归潮。"
        },
        {
            "标题": "采莲曲秋日经济宁万水曹招宴池亭作",
            "作者": "皇甫汸",
            "内容": "朱英翠叶俨仙葩，绣浦金塘特著花。涟漪江畔明秋水，的皪城边缀晚霞。\n晚霞秋水正芳时，桂楫兰舟处处移。舟移菡萏波间动，楫绕芙蕖镜里披。\n本缘倾盖追欢宴，翻作牵裳送别离。夫君自是轩冕客，不惜瑶尊永今夕。\n试问看花限北津，何如折柳停南陌。折柳思应长，看花愁更积。\n醉君罗绮筵，为君歌采莲。莲花万种出吴阊，岁岁年年狎景光。\n此日荷风迎素扇，此时萝月照新妆。可怜共蒂邀同伴，勿愿飘蓬在异乡。\n济上相逢华已暮，菱歌一曲断人肠。"
        },
        {
            "标题": "虎丘北院",
            "作者": "皇甫汸",
            "内容": "只疑山路尽，别自隐丛林。草绿知春半，花飞觉雨深。\n到门馀野色，燕坐得禅心。一悟生公法，传灯直至今。"
        },
        {
            "标题": "答施平叔寄示诗刻",
            "作者": "皇甫汸",
            "内容": "解官聊得遂吾初，华省荣名并是虚。遥忆岘山同调客，每从苕水怅离居。\n兵戈乱后音书少，零落平生故旧疏。展诵新编怀往事，萍踪一散十年馀。"
        },
        {
            "标题": "二月十四日金子以余将北征携酒言别怀往赋诗",
            "作者": "皇甫汸",
            "内容": "江郭携尊酒，花天赠远行。琴宜谢邛邑，裘愧入秦京。\n暂寄西园赏，终多南浦情。离怀何以喻，弦管厉清声。"
        },
        {
            "标题": "浮湘作",
            "作者": "皇甫汸",
            "内容": "行役本非意，达情聊自谙。波涛"
        },
        {
            "标题": "将之南都别亲旧因寄寺僧",
            "作者": "皇甫汸",
            "内容": "秣陵城外长干寺，潮落沧江一水涯。客路欲随南国雁，离筵先就故山花。\n因辞宦辙慵奔走，数过空门感岁华。朝省莫容乡曲贱，此身端合住僧家。"
        },
        {
            "标题": "答陈鲁南太史入牛首山作",
            "作者": "皇甫汸",
            "内容": "归来学士隐城西，旷览人间万物齐。玉笈早探玄诀秘，银鱼已遂碧山栖。\n同僧莲社经春入，与客花岩竟日跻。卧病检方无上药，倘逢石髓幸相携。"
        },
        {
            "标题": "滕王阁遇王道思饮饯",
            "作者": "皇甫汸",
            "内容": "清章流胜迹，丹阁俨宏规。云雨知何处，江山见往时。\n芳筵难再合，萍水易相思。王勃君身是，才华复在兹。"
        },
        {
            "标题": "同友人徐绍卿集黄淳甫栖霞馆言别",
            "作者": "皇甫汸",
            "内容": "偶偕东海士，来款北山居。霞馆重分榻，江门欲戒车。\n情劳具鸡黍，坐喜弄琴书。别思何由遣，清风奉穆如。"
        },
        {
            "标题": "病中闻子约过修和观",
            "作者": "皇甫汸",
            "内容": "坐忆仙源里，春风尔独寻。桃花别后路，芳草到时心。迎杖闻山犬，惊帆见野禽。养生如可问，念我病方侵。"
        },
        {
            "标题": "拟伯劳东飞歌二首",
            "作者": "皇甫汸",
            "内容": "夜乌悲啼朝雉鸣，青琴绛树无限情。谁家临镜总新妆，云鬟刻饰出意长。翠屏锦帐花连理，洞房仙居暗香起。年几二七奉下陈，光彩流盼姿绝伦。春风东来吹落花，绿窗可怜虚岁华。"
        },
        {
            "标题": "过武城谒言子祠作",
            "作者": "皇甫汸",
            "内容": "溯风枉轻帆，戴星理扁棹。超忽之武城，有荡瞻鲁道。\n古邑一何卑，令猷久弥劭。弦歌谢清响，精华契深造。\n曰余厕文儒，耽寂违时好。剖符辞帝京，腰章宰名赵。\n谅乏操刀资，惧贻制锦诮。经过缅遐䠱，神对宣幽抱。\n言采江上蘩，荐此庙中貌。谁谓殊千载，可以同高调。"
        },
        {
            "标题": "蚕室成",
            "作者": "皇甫汸",
            "内容": "蚕馆开周典，鸾舆扈汉仪。棘墙春窈窕，桑沼昼涟漪。玺献大人日，衣明上帝时。娥媌御王母，玉珮降瑶池。"
        },
        {
            "标题": "从军行寄赠杨用修",
            "作者": "皇甫汸",
            "内容": "思文际圣君，稽古萃群辟。子云侍承明，胡为去荒域。被命事犀渠，差胜下蚕室。愤志酬八书，荣名重三策。丁年子卿嗟，皓首仲升泣。看鸢穷瘴烟，放鸡定何日。业既违操觚，勋还期裹革。五月行渡泸，千里望巴国。泸水向东流，巴云忽西匿。相思持寸心，愿附双飞翼。"
        },
        {
            "标题": "曹溪寺",
            "作者": "皇甫汸",
            "内容": "鹫岭知何处，螳川去不遥。仙岩钟夜月，圣水梵时潮。\n浴罢衣聊振，风停幡屡飘。远公一相谢，乘醉下溪桥。"
        },
        {
            "标题": "赠汪元蠡自虎丘携茶香归歙",
            "作者": "皇甫汸",
            "内容": "卢郎今更见，荀令古来闻。茶向僧斋乞，香从佛供分。\n聊将白云思，静对绿窗熏。多少囊金者，还家独愧君。"
        },
        {
            "标题": "阊阖行赠朱大理",
            "作者": "皇甫汸",
            "内容": "少年为儒不习吏，天子试政谒廷尉。耳剽刑书非所堪，手持法律了莫谓。\n是时朱博材过人，平反轻重称绝伦。谳常八九中意指，谈每一二相开陈。\n冉冉府中趋独久，迢迢忽拜遐邦守。万里驱车仗此身，一朝投劾遭多口。\n世事升沉安可知，人生聚散更难期。海内萍踪各飘转，天涯柳色几相思。\n我本与君同里闬，十年不寄云中翰。阊阖门前会面时，把臂道故两增叹。\n自言彭泽早归来，却笑平原尚羁宦。看君遗世有高情，失路何曾气不平。\n薄暮乘舟入湖去，似闻抚缶作秦声。"
        },
        {
            "标题": "始至澶州作",
            "作者": "皇甫汸",
            "内容": "自我谢郎曹，朅来守吏局。塌翼怀奋飞，低眉就羁束。驱役遵旄丘，兴歌睇淇澳。愧乏沂海谣，何以左明牧。幸寡宣城辞，间可理尺牍。升既等陵乔，沉亦悟陂复。芳草合江程，清猿伫旋毂。卫水日东流，因之鉴心曲。"
        },
        {
            "标题": "补官澶州行经曲梁作",
            "作者": "皇甫汸",
            "内容": "弱冠陟明庐，腰章宰芳甸。方齿莅阿奇，希声治单贱。\n愧乏操刀长，惧遗制锦谴。桐弦坐屡鸣，桃花历三见。\n北阙忝嘉招，东省参群彦。牵世值冲飙，徂年倏奔电。\n驱驾迈新邦，褰帷经故县。悲哉丘陇非，怅矣闾井变。\n犹烦父老迎，争识使君面。德汝匪惠心，式歌讵成抃。"
        },
        {
            "标题": "同郑子慈仁寺雨中登阁",
            "作者": "皇甫汸",
            "内容": "宝阁莲扶出上方，雨台烟径晚苍苍。云霄步识争梯健，海岳怀披倚槛凉。\n妆镜凤楼伤异代，戏湖龙舸忆先皇。回檐忽射千门霁，净对西山醉不妨。"
        },
        {
            "标题": "早春野步奉荅子安",
            "作者": "皇甫汸",
            "内容": "兰皋回淑气，蕙圃揽晴芳。鲜云蔼户牖，春水生池塘。\n新望盈新抱，流思逐流光。徒忻陪玉趾，终愧报瑶章。"
        },
        {
            "标题": "出京郑张王三子觞予祠亭作四首 其二",
            "作者": "皇甫汸",
            "内容": "怜君昔抱疴，甘此武夷卧。宁期时网牵，复枉金门步。\n命驾轻千里，倾盖在一顾。并非希世姿，遂与惊年暮。\n天道邈难谋，人事艰多迕。缅然异得丧，已矣各去住。\n聚既同朝云，散亦等晨雾。幸有盈尊酒，绸缪抒情愫。\n行予身实辽，愿子心相故。"
        },
        {
            "标题": "何内翰招宴获闻声伎之盛作三绝句 其二",
            "作者": "皇甫汸",
            "内容": "红妆唤出夜留欢，翠袖因沾细雨寒。为谢乔家无恶客，不妨歌舞教人看。"
        },
        {
            "标题": "何内翰招宴获闻声伎之盛作三绝句 其三",
            "作者": "皇甫汸",
            "内容": "二月莺花乐事新，更怜罗绮坐生春。当杯入手休辞饮，祗恐夫君怒美人。"
        },
        {
            "标题": "承天候驾四首 其二",
            "作者": "皇甫汸",
            "内容": "金舆移旧邸，玉辇出离宫。侍从多方朔，参乘即卫公。\n褉堂逢德水，猎馆报春风。犹指邯郸路，分明怆帝衷。"
        },
        {
            "标题": "承天候驾四首 其一",
            "作者": "皇甫汸",
            "内容": "东幸方过沛，南巡乃至衡。翠华临楚地，黄屋驻樊城。\n云以朝歌白，河因夜渡清。宁知天子贵，别有故乡情。"
        },
        {
            "标题": "承天候驾四首",
            "作者": "皇甫汸",
            "内容": "金舆移旧邸，玉辇出离宫。侍从多方朔，参乘即卫公。禊堂逢德水，猎馆报春风。犹指邯郸路，分明怆帝衷。¤"
        },
        {
            "标题": "承天候驾四首 其三",
            "作者": "皇甫汸",
            "内容": "兹地承嘉惠，仙班喜复从。天行传驻跸，月出候鸣钟。\n礼乐河间事，山川灞上容。由来江汉水，何处不朝宗。"
        },
        {
            "标题": "承天候驾四首",
            "作者": "皇甫汸",
            "内容": "周王初宴镐，汉武更之回。柳向帷城绕，花随帐殿开。复怜丰邑赐，功悉代时来。尚说恩波在，何曾慰郢哀。"
        },
        {
            "标题": "何内翰招宴获闻声伎之盛作三绝句 其一",
            "作者": "皇甫汸",
            "内容": "房中乐自旧京传，促柱轻调慢拂弦。曲罢周郎那得顾，但闻馀响绕灯前。"
        },
        {
            "标题": "十一月十三日胥江汎月旋舸登城归咏",
            "作者": "皇甫汸",
            "内容": "寒江湛澄澈，华月辉相鲜。乘流载尊俎，泻影发楼船。\n翠巘合杳霭，兰皋带长烟。万艘杂灯火，千门纷管弦。\n飞盖揽崇堞，辍棹回前川。曾经故宫里，为照荒台边。\n情非乌栖夜，迹是鹿游年。登高与临水，行乐并悽然。"
        },
        {
            "标题": "胥江汎月旋舸登城归咏",
            "作者": "皇甫汸",
            "内容": "江寒湛澄澈，华月辉相鲜。乘流载尊俎，泻影发楼船。\n翠巘合杳霭，兰皋带长烟。万艘杂灯火，千门纷管弦。\n飞盖揽崇堞，辍棹回前川。曾经故宫里，为照荒台边。\n情非乌栖夜，迹是鹿游年。登高与临水，行乐并悽然。"
        },
        {
            "标题": "诸君乘月携酒见过迟谢山人不至席上作",
            "作者": "皇甫汸",
            "内容": "芳树长安道，春宵动旅愁。一尊良宴会，四海尽交游。\n玉漏寒频度，金河静不流。清辉怜谢监，何事隔南楼。"
        },
        {
            "标题": "悼黄得之",
            "作者": "皇甫汸",
            "内容": "早共闻江夏，今谁谒汉京。未摅三策对，曾草万言成。\n考谥由贤媛，留丧迟友生。颓龄奚恨促，不死是荣名。"
        },
        {
            "标题": "齿叹",
            "作者": "皇甫汸",
            "内容": "齿录非余望，形衰祗自伤。未须论舌在，讵是为唇亡。守默浑无语，欢歌渐有妨。闺中罕灵药，何得似张苍。"
        },
        {
            "标题": "亲友道余至京口拟登金山饯别值雨不果",
            "作者": "皇甫汸",
            "内容": "云将孤岛翳，雨阻一江分。竟日岚犹湿，终宵汐迸闻。\n游心飞浩渺，望眼入氤氲。莫恨登临晚，晴时是别君。"
        },
        {
            "标题": "酬子安迫岁将事行役书情",
            "作者": "皇甫汸",
            "内容": "闻君歌赴洛，而我叹游秦。一出江湖远，频惊岁月新。\n閒云归后意，芳草客中春。不及稽生懒，长辞当路人。"
        },
        {
            "标题": "长干寺除夕",
            "作者": "皇甫汸",
            "内容": "客岁因僧腊，人天感物华。翻经迷贝叶，颂酒愧椒花。\n裘敝长千里，心飞故国涯。随缘聊住世，岂是乐无家。"
        },
        {
            "标题": "余有二鹤忽失其一林伯寅得之慨然见还赋此以谢",
            "作者": "皇甫汸",
            "内容": "一谢乘轩宠，栖田意颇同。雄飞忽冲汉，孤响但悲风。\n玩目惭支遁，冥心托塞翁。非君仗高义，谁念楚人弓。"
        },
        {
            "标题": "舍资驿有杨太史垂柳篇书于壁因寄",
            "作者": "皇甫汸",
            "内容": "垂柳年年陌上春，题诗不见倚楼人。萍踪恨杀巴江远，望入峨眉翠转颦。"
        },
        {
            "标题": "春答子安兄岁暮见贻",
            "作者": "皇甫汸",
            "内容": "在昔参英寮，俱承明主顾。被服纷妍姿，彯缨俪芳步。悲哉游子情，徒以潜郎故。一为冲飙激，遂使佳期误。入魏怅无倚，浮湘眷有慕。扬旌指敝庐，千里同归路。再闻蟋蟀唱，两见蒹葭露。耀灵本易倾，驰运岂难度。端居怀苦心，苦心谁与晤。但感时不然，何嗟岁云暮。"
        },
        {
            "标题": "江淹作恨赋李白拟之余因作恨诗",
            "作者": "皇甫汸",
            "内容": "世事年来与愿违，春深无语对花飞。曹王座上空陈伎，襄子桥边但请衣。\n镜里颜销恩宠薄，床头金尽结交稀。出师未报阴山捷，身没沙场竟不归。"
        },
        {
            "标题": "春暮索居",
            "作者": "皇甫汸",
            "内容": "栖息无能出世尘，青山何处可藏身。还期向子招禽庆，为报支公待许询。静对莺花思旧事，忽惊风雨送残春。朝来闭户多相戏，犹自含毫拟答宾。"
        },
        {
            "标题": "春江花月夜",
            "作者": "皇甫汸",
            "内容": "空负芳楼约，愁逢江上春。月华天外洁，花影浪中新。讵是沉珠浦，将非濯锦津。争言兰作舫，复拟桂为轮。圆缺同今夕，飘零异昔辰。关山犹自隔，攀折赠何因。"
        },
        {
            "标题": "春日感怀因柬子安",
            "作者": "皇甫汸",
            "内容": "平居每忆在长安，却羡云霄接羽翰。骑马每从双凤出，逢人凭作二龙看。春游西禁才舒柳，夜直东曹并是兰。转盼不堪成往事，误身翻自笑偏冠。"
        },
        {
            "标题": "春日访大林和尚",
            "作者": "皇甫汸",
            "内容": "投迹入空境，看心愧此身。绾巾蒙示结，执镜为宣因。石壁初消雪，筠关久灭尘。坐来花落尽，犹自不知春。"
        },
        {
            "标题": "新昌吕生见访",
            "作者": "皇甫汸",
            "内容": "吕安命驾轻千里，来访吴门何所闻。挥翰久应称内史，请缨犹自慕终军。\n朝探禹穴因怀古，夕泛娥江解辩文。衰病无能空倒屣，欲将书籍尽投君。"
        },
        {
            "标题": "过东昌访包子不遇",
            "作者": "皇甫汸",
            "内容": "王事劳明府，侯邦拥使车。嘉声闾里颂，芳草郡斋虚。\n过客惭题凤，怀人为赠鱼。清扬不可见，临水意何如。"
        },
        {
            "标题": "上方山楼春眺",
            "作者": "皇甫汸",
            "内容": "翠竹围香阁，金沙引觉途。春光临槛发，尘事入门无。\n云气常飞雨，山形半折湖。众岩回合处，天外接浮图。"
        },
        {
            "标题": "五日立春庭宴",
            "作者": "皇甫汸",
            "内容": "青旂应律转韶年，綵幄迎祥庆赐筵。五荚蓂敷尧砌日，千条柳拂汉宫烟。\n雕盘行菜春光泄，宝鼎调兰淑气传。献节已占阳令改，衔恩偏在物华先。"
        },
        {
            "标题": "春溪晚兴",
            "作者": "皇甫汸",
            "内容": "别业怀东墅，名山倚北岑。川原澄夕霁，云水乱春阴。看竹门从闭，迷花路转寻。归心不及鸟，随意向幽林。"
        },
        {
            "标题": "同省中诸僚饯别劳宪使于徐氏西园",
            "作者": "皇甫汸",
            "内容": "王家池馆甲长安，许客相过更不难。花下候人思负弩，林间飞鸟避弹冠。\n绮筵却遣离觞入，金谷翻将岐路看。他日携群能再至，坐无车胤未成欢。"
        },
        {
            "标题": "送大司寇顾华玉献绩北上",
            "作者": "皇甫汸",
            "内容": "名疏玉扆已多年，身历南台未是迁。约法独持三尺重，生民奚止数千全。\n袖中启事人稀见，囊里刑书手自编。圣主久怀求旧意，满朝谁在绛侯先。"
        },
        {
            "标题": "春夜游西园同诸兄弟作",
            "作者": "皇甫汸",
            "内容": "佳节值瑶灯，清夜游金谷。良友披兰襟，懿亲俪芳躅。经过敞榭边，徙倚寒塘曲。遵渚虽近寻，玩峰生遐瞩。轩冕幸暂违，簿领谢羁束。迹非三径荒，情是一丘足。镜里发始华，尊中酒初绿。及时不为欢，坐遣春光促。"
        },
        {
            "标题": "过何山怀梁二何高士同诸兄弟作",
            "作者": "皇甫汸",
            "内容": "招隐推名岳，栖灵俨故丘。人奄随露尽，居尚有云浮。\n月寂台难旦，松深寺易秋。入林怀二凤，遵渚愧双鸥。\n嵇夜杯应化，徐君剑若留。还疑采薇路，䰟魄一来游。"
        },
        {
            "标题": "浒墅逢岳东伯出山相送",
            "作者": "皇甫汸",
            "内容": "烟水维舟处，偏伤首路神。却怜乘雪兴，来送渡江人。\n落叶催年尽，寒尊遣夜频。知君入山后，相忆在风尘。"
        },
        {
            "标题": "对月答子浚兄见怀诸弟之作",
            "作者": "皇甫汸",
            "内容": "南北何如汉二京，迢迢吴越两乡情。谢家楼上清秋月，分作关山几处明。"
        },
        {
            "标题": "上巳日游楞伽寺",
            "作者": "皇甫汸",
            "内容": "春风祗苑上，今日禊堂开。驻盖松阴合，张帷柳色来。\n閒云忘宴坐，定水送流杯。向晚溪桥渡，何言洛饮回。"
        },
        {
            "标题": "潜山五日卜尹惠酒",
            "作者": "皇甫汸",
            "内容": "故国兵戈日，长途风雨时。忽惊芳草歇，犹恨及瓜迟。\n仙令回双舄，良辰赠五丝。朝来皖山树，浑系隔江思。"
        },
        {
            "标题": "得仲兄书兼示暮春寄故乡兄弟之作怅然成篇",
            "作者": "皇甫汸",
            "内容": "江南一回首，极北重怀君。奈此云山系，徒然花鸟纷。\n省中鸦易曙，夫外雁难群。寄我思归引，忧来不可闻。"
        },
        {
            "标题": "徐子九见访得闻迪功遗事",
            "作者": "皇甫汸",
            "内容": "昔贤今异物，述德最怜君。书著人持去，言忘世莫闻。\n空庭吴苑月，流寓汉江云。岂学河东妇，徒能诵父文。"
        },
        {
            "标题": "春日从支山入天平",
            "作者": "皇甫汸",
            "内容": "郭外青山路，云深定几重。桃花流一涧，竹树隐千峰。\n尘世遥相隔，仙源信可逢。春风变芳草，何惜驻游踪。"
        },
        {
            "标题": "从军行二首寄赠杨用修 其二",
            "作者": "皇甫汸",
            "内容": "思文际圣君，稽首萃群辟。子云侍承明，胡为去荒域。\n被命事犀渠，差胜下蚕室。愤志酬八书，荣名重三策。\n丁年子卿嗟，皓首仲升泣。看鸢穷瘴烟，放鸡定何日。\n业既违操觚，勋还期裹革。五月行渡泸，千里望巴国。\n泸水向东流，巴云忽西匿。相思持寸心，愿附双飞翼。"
        },
        {
            "标题": "从军行二首寄赠杨用修 其一",
            "作者": "皇甫汸",
            "内容": "鸿运纂丕基，龙飞起潜邸。圣孝亶渊衷，徽猷迈前轨。\n聚讼纷盈庭，批鳞抗群议。徒逞折角雄，犹取越樽忌。\n在宥蒙至仁，承嘉远投裔。稽首金马门，伤心碧鸡戍。\n幕府雅好贤，辟君掌书记。三纪踰瓜期，数口尚匏系。\n朅来秉宪章，欲往问奇字。为赋从军行，聊展怀人思。"
        },
        {
            "标题": "次子约答宾",
            "作者": "皇甫汸",
            "内容": "闭户无营懒逢宜，逃名渐觉少人知。相逢陌上休相问，二陆今非入洛时。"
        },
        {
            "标题": "答蔡子木初秋约游之作",
            "作者": "皇甫汸",
            "内容": "官闲似与病相宜，朝谒俱无起独迟。禁苑蝉声移物候，空山木叶报君知。薄游丘壑何尝废，雅与琴书每自随。闻说潘生归骑省，却因词赋动秋思。"
        },
        {
            "标题": "答蔡子木初秋约游之作",
            "作者": "皇甫汸",
            "内容": "官閒似与病相宜，朝谒俱无起独迟。禁苑蝉声移物候，空山木叶报君知。\n薄游丘壑何尝废，雅兴琴书每自随。闻说潘生归骑省，却因词赋动秋思。"
        },
        {
            "标题": "九日观骑射同子约作",
            "作者": "皇甫汸",
            "内容": "江东少年子，结束逞雄材。夜宿歌姬馆，朝登选将台。\n轻飙连骑发，弯月抱弓开。二谢登高处，聊同戏马回。"
        },
        {
            "标题": "答徐绍卿见怀二首 其一",
            "作者": "皇甫汸",
            "内容": "停云遥引望，良晤近何疏。以我丘中想，开君湖上书。\n花飞人别后，木落雁来初。祗为怀徐孺，长令夜榻虚。"
        },
        {
            "标题": "答徐绍卿见怀二首 其二",
            "作者": "皇甫汸",
            "内容": "芳岁无淹晷，空山忽报秋。时危平子叹，日暮美人愁。\n尺素劳相忆，云踪莫可求。清辉惟共月，犹自迟南楼。"
        },
        {
            "标题": "答客问",
            "作者": "皇甫汸",
            "内容": "客问当年作帝臣，朝仪曾睹内家真。佩随钟漏趋丹陛，衣染炉香散紫宸。\n一谢仙班那再得，将谈盛事已难陈。容华未尽恩先尽，回首莺花梦里春。"
        },
        {
            "标题": "答吴纯叔夏日即事",
            "作者": "皇甫汸",
            "内容": "江城五月飒如秋，带雨潮声咽更流。尘满空梁闻燕语，烟销残树见花愁。登楼自可悲双鬓，临俎谁将献一筹。却忆题诗李嘉祐，独缘烽火叹长洲。"
        },
        {
            "标题": "答真阳周绍稷",
            "作者": "皇甫汸",
            "内容": "滇徼辞官老更休，河阳试宰仕初优。春前剖鲤传书至，天上乘凫伫舄游。\n想见仪容劳北海，犹闻涕泪洒西州。茂陵遗草君收取，他日应逢使者求。"
        },
        {
            "标题": "黄清甫自京惠讯兼示新诗寄答",
            "作者": "皇甫汸",
            "内容": "闻尔淹京国，将书达故园。式微聊永叹，长忆只空言。\n落木兼乡泪，飞花共旅䰟。可能怀笔札，更向五侯门。"
        },
        {
            "标题": "上巳日同友人集大宁寺得幽字",
            "作者": "皇甫汸",
            "内容": "帝里冠裳集，禅堂禊事修。人天春驻景，花竹暝通幽。\n香积开芳宴，金河引曲流。谁云王逸少，陈迹独千秋。"
        },
        {
            "标题": "四美亭诗为大司成程舜敷作四首 其三",
            "作者": "皇甫汸",
            "内容": "炎夏相过地，清幽绝世氛。人从金马至，客向绛帷分。\n璧水窗中月，鸡山槛外云。定多观物趣，何止坐论文。"
        },
        {
            "标题": "四美亭诗为大司成程舜敷作四首 其一",
            "作者": "皇甫汸",
            "内容": "傍舍通幽径，为园惬近寻。花间馀讲席，墙际蔼儒林。\n后乘参多士，前贤契夙心。无言恋芳树，桃李自成阴。"
        },
        {
            "标题": "四美亭诗为大司成程舜敷作四首 其四",
            "作者": "皇甫汸",
            "内容": "周家重雍馆，汉室俨陪京。清旷多新苑，繁华总旧城。\n山疑瞻岱意，台即舞雩情。别有群英乐，非关胜美并。"
        },
        {
            "标题": "广平郡观莲寄翁守旧南比部郎",
            "作者": "皇甫汸",
            "内容": "留京白云司，原庙青山路。眷此湖上芳，期之省中顾。\n俄承畿辅麾，遂抗邯郸步。绕郭带澄溪，朱华湛秋露。\n燕寝昼亦閒，襦歌夜安作。徒尔奉清香，无由展良晤。"
        },
        {
            "标题": "悼亡友周诗二首 其一",
            "作者": "皇甫汸",
            "内容": "昔我求友生，周郎早投分。藻掇摅玄思，雄谈发孤愤。\n壁立常晏如，崖检若乖性。落魄怀英风，晤言每祛吝。\n岁中从薄游，时复惠芳讯。谢秩始归田，延益拟开径。\n讵意云靡依，忽随露先尽。登座挥素琴，巡檐度哀磬。\n遗令视约终，裂书寄遐殡。"
        },
        {
            "标题": "悼亡友周诗二首",
            "作者": "皇甫汸",
            "内容": "陶令弃官日，征君寝瘵时。巨卿宵梦愕，元伯晨讣驰。申缄五情塞，抚膺双涕垂。既捐韩康肆，复卷严平帷。冥数岂无验，良药宁自医。夙昔重季诺，感激平原知。虽乏担石蓄，能薄千金施。游魂眷仲里，托体虞山隈。死生交已谢，留恨翟门题。"
        },
        {
            "标题": "悼亡友周诗二首 其二",
            "作者": "皇甫汸",
            "内容": "陶令弃官日，徵君寝瘵时。巨卿宵梦愕，元伯晨讣驰。\n申缄五情塞，抚膺双涕垂。既捐韩康肆，复捲严平帷。\n冥数岂无验，良药宁自医。夙昔重季诺，感激平原知。\n虽乏儋石蓄，能薄千金施。游魂眷仲里，托体虞山隈。\n死生交已谢，留恨翟门题。"
        },
        {
            "标题": "岳阳道中积雨",
            "作者": "皇甫汸",
            "内容": "千树松衫结晓阴，征夫前路畏泥深。惯是楚天能作雨，却怜吴客坐伤心。"
        },
        {
            "标题": "得月亭",
            "作者": "皇甫汸",
            "内容": "清溪一何湛，源深白云曲。望舒忽东升，浮光渐西陆。\n芜趾匪旧存，芳亭焕新筑。碎璧时复沈，散金如可掬。\n虽乏谢监悰，聊寄庾公瞩。谁谓旷音尘，古来共幽独。"
        },
        {
            "标题": "灯夕答徐子",
            "作者": "皇甫汸",
            "内容": "宴赏宵堪永，流芳岁复还。骊光疑泛海，鳌火若浮山。\n月满金枝上，花生绮缀间。无嗟成白首，既醉总朱颜。"
        },
        {
            "标题": "灯宴闻雨因怀子安同子浚子约作",
            "作者": "皇甫汸",
            "内容": "金樽高宴竞芳辰，玉律韶年应早春。火树不须重待月，雨声翻似为留人。\n看来白发皆非故，按出清歌总是新。花萼满堂饶胜事，一枝先露独伤神。"
        },
        {
            "标题": "捲灯词",
            "作者": "皇甫汸",
            "内容": "火市灯街久寂寥，几家银烛庆元宵。才过三五收华焰，可信韶光疾似飙。"
        },
        {
            "标题": "登赤壁",
            "作者": "皇甫汸",
            "内容": "万古沧江上，清秋赤壁开。浴凫知旧渚，横鹤见新台。妙齿瑜非昔，雄心操已灰。愧无题赋手，犹欲记重来。"
        },
        {
            "标题": "归自牛首同诸君携酒访徐公子",
            "作者": "皇甫汸",
            "内容": "青山别后每思君，独卧朱堂绝世氛。共载酒肴逢好事，淹留车马为论文。\n曲池新水鸣残雨，隔院芳阴入暮云。公子从来能爱客，无言不醉遂离群。"
        },
        {
            "标题": "灯夕试舞奉酬何孔目",
            "作者": "皇甫汸",
            "内容": "如花检得舞教成，乍遣春宵按曲声。长袖翻嫌垂手捷，短簪犹怯贴腰轻。\n鲛人丝缀千灯艳，云舞屏遮四座倾。观罢丽词谁独就，个中何逊最知名。"
        },
        {
            "标题": "由定光岩历西竺寺登阁",
            "作者": "皇甫汸",
            "内容": "江上茱萸节，山中祗树林。攀岩披雾密，登阁倚云深。\n归驾因风御，当杯待月临。自伤摇落候，空有佩兰心。"
        },
        {
            "标题": "过半塘寺登阁",
            "作者": "皇甫汸",
            "内容": "宝阁开星劫，珠宫擅水乡。入林飘法雨，绕陛落天香。\n山径寻方近，云霄眺更长。窗前金塔影，时现玉毫光。"
        },
        {
            "标题": "夜登灵岩",
            "作者": "皇甫汸",
            "内容": "青山行处近，白社到来稀。城化途犹是，台倾殿已非。\n香泉流壑冷，花雨入林微。何事乌栖尽，僧船载月归。"
        },
        {
            "标题": "吴纯叔挽词二首 其一",
            "作者": "皇甫汸",
            "内容": "京兆新泉路，延陵旧世家。经庐闻诉笛，登垄起悲笳。\n素业空遗草，浮荣若梦华。同时裘马客，泪尽曲江花。"
        },
        {
            "标题": "夏日访高子业大慈仁寺因登毗卢阁",
            "作者": "皇甫汸",
            "内容": "福地标崇阁，仙郎习静楼。只疑人世外，浑傍帝城西。\n云汉身俱上，河山眼共迷。不知玄晤久，斜日在招提。"
        },
        {
            "标题": "桐君山题赠卢职方江右典试",
            "作者": "皇甫汸",
            "内容": "朝登桐君山，下有澄江四绕流潺湲。暮谒桐君祠，上有古木一望悬参差。\n昔人采秀山之巅，桐荫未徙凌云仙。琼浆石髓世不识，丹崖翠壑空年年。\n越乡自古穷嘉丽，弭节停轺几留滞。严陵濑静秋涨沈，香炉峰寒暝烟翳。\n卢君挥斤宇内游，昨来奉使浔阳舟。直蹑卢峰探奠服，又从瀑布挹飞流。\n江山能使才华盛，况接朱绳与青镜。登览何如司马雄，文章自是欧阳正。\n君鸣玉佩上金銮，桐叶声销日已残。钟鼎山林缘底事，不须回首忆江干。"
        },
        {
            "标题": "定州过开元寺登塔壁间有武宗宸翰",
            "作者": "皇甫汸",
            "内容": "贝殿花飞二月春，攀游那负众生身。翠华象辂来先帝，丹壁龙文护有神。\n塔倚云霄非世界，莲开灯火自星辰。不辞酩酊归清夜，直拟扶摇向紫宸。"
        },
        {
            "标题": "登燕矶后仍过清江道院答蔡子",
            "作者": "皇甫汸",
            "内容": "别有清溪胜，回探思不穷。鸟鸣残雨歇，帆落暮潮通。关路逢桃径，江花引桂丛。还闻歌《水调》，流响步虚中。"
        },
        {
            "标题": "永嘉登江心寺",
            "作者": "皇甫汸",
            "内容": "双塔峙琳宫，诸天一水中。回看云岛合，直与海门通。\n荒寝怜文相，高楼忆谢公。潮声无日夜，流恨古今同。"
        },
        {
            "标题": "中山登塔",
            "作者": "皇甫汸",
            "内容": "缥缈中山塔，今登绝顶归。凭虚凌佛界，揽胜俯皇畿。\n梵乐云流响，天花雨迸飞。暝来风气入，洒洒逼人衣。"
        },
        {
            "标题": "黄州郡斋作",
            "作者": "皇甫汸",
            "内容": "少年不知讳，摅衷怀謇谔。在宥蒙至仁，承嘉谴犹薄。\n员外置为理，斋中但掩阁。辍藻事刑书，悬蒲代敲朴。\n株染得自明，逮者尽释缚。虽乏广汉神，庶几仲由诺。\n两闻春鸟鸣，再见秋英落。笑悟孺子歌，间从渔父谑。\n采兰贻所思，无媒将焉托。投赋吊湘累，长揖返丘壑。"
        },
        {
            "标题": "留别定惠院僧",
            "作者": "皇甫汸",
            "内容": "一自齐安远寄家，不曾来赏海棠花。高轩落日聊孤坐，犹记山僧夜送茶。"
        },
        {
            "标题": "东禅寺题张琴师故居",
            "作者": "皇甫汸",
            "内容": "遗民昔日寄东林，弹指韶年去复今。借问虎溪明月夜，几多流水在琴心。"
        },
        {
            "标题": "过东山寺访王岳州",
            "作者": "皇甫汸",
            "内容": "闻有蓬莱处，因栖鸾鹤群。坐溪看定水，登阁藉慈云。\n清净生秋色，明光隔世氛。从来摩诘兴，偏解诵灵文。"
        },
        {
            "标题": "钱江夕泛舟人因指括苍感赋",
            "作者": "皇甫汸",
            "内容": "冬霁寒轻树未凋，丹枫江岸似花饶。半帆布影悬初月，几处渔灯点落潮。慢世不将辞赋卖，端居何用简书招。白云东望苍山路，曾记当年误折腰。"
        },
        {
            "标题": "冬宵柬子约",
            "作者": "皇甫汸",
            "内容": "曼容归念早，逸少宦情阑。讵是淮阳薄，其如蜀道难。\n长林扉独掩，永夜榻同寒。为谢闽中使，江皋岁已殚。"
        },
        {
            "标题": "冬日郊原作",
            "作者": "皇甫汸",
            "内容": "竹下翛然自掩扉，晚来西郭蔼晴晖。江边岁晏逢花落，天外云寒见鸟飞。\n将欲乘春入山去，何妨终日灌园归。閒居莫怪无相讯，渐觉人间知我稀。"
        },
        {
            "标题": "冬日往虞山作",
            "作者": "皇甫汸",
            "内容": "故乡谁不怀，名山矧余慕。一为尘迹牵，遂阔赏心晤。偶值芳岁阑，遥泛沧洲趣。澄江带余霞，丹壑收残雾。严霜委野草，寒飙振皋树。指途寻旧踪，流盼成新寓。鱼乐愧渊沉，鸿冥羡云骛。归来徒是今，履往怅非素。"
        },
        {
            "标题": "冬宵引",
            "作者": "皇甫汸",
            "内容": "冬宵不易曙，耿耿朔风凄。沙雁寒犹起，城乌半未栖。孤舟泊江上，征马渡辽西。岂但金闺里，能添玉箸啼。"
        },
        {
            "标题": "石崖读书台十韵为林中丞作",
            "作者": "皇甫汸",
            "内容": "崖为高人峻，林因胜地开。径迷春窈窕，台倚日崔巍。\n傲吏园堪咏，愚公谷谩猜。斋同一舫建，峰并九华回。\n缃帙云常覆，牙签月故来。壁非匡氏隙，帐拟马融裁。\n奇问玄亭字，书藏柱史才。仲舒帷不卷，孟博辔仍催。\n海内饶桃李，窗前任草莱。无劳重怀土，自有柏为台。"
        },
        {
            "标题": "林酒仙歌",
            "作者": "皇甫汸",
            "内容": "君不见昔日林师东习禅，常时乞食阖城边。床前不学维摩生，瓮下翻同吏部眠。\n从此市人皆识姓，醉呼酒仙归每应。通好何须法器贻，相逢但遣香醪赠。\n饮者家遭雷电来，延师秘咒不为灾。驱石遥从洞门至，返风曾渡太湖回。\n梅侯为郡有贤声，云汉劳思济众生。钵内龙鸣晨作雨，锡边虹见晚移晴。\n君不见自古异人多变幻，葛陂神应偏能惯。左慈却被世主嗔，长房亦受诸魔患。\n弟子传灯生道晤，历历犹能语平素。已知前是辟支身，安用亲承刺史顾。\n我歌酒仙尔试听，处世由来忌独醒。为问六牙求證果，因看万物若浮萍。\n啸别虎溪携策去，莫向罗天苦诵经。"
        },
        {
            "标题": "夏时对酒歌",
            "作者": "皇甫汸",
            "内容": "春光奄忽朱明移，华丹委谢柔绿滋。白日幸长走苦热，清夜虽短坐忘疲。\n美人邀我入兰室，临池伏槛待月出。左宦空嗟轩冤年，閒居忍负琴尊日。\n万物萍浮无定踪，一身瓠落竟难容。江边冉冉老将至，世上悠悠时未逢。\n文章自古俱寂寞，富贵何如且行乐。云梦徒誇献赋田，天禄终惭校书阁。\n黄金为垒白玉浆，朱弦锦瑟泛清商。若为劝饮须酩酊，我为高歌生慨慷。\n明月渐升烛方灭，凉飔徐来缨欲绝。莫愁残夜已栖乌，但恐先秋早鸣鴂。"
        },
        {
            "标题": "二郎回溪词",
            "作者": "皇甫汸",
            "内容": "谢公永嘉守，在郡宥无为。敦赏值令弟，华萼每相携。\n跻险既山顿，穷源亦水嬉。溪名沐鹤是，人睹游龙非。\n驾言辍棹际，并影浣花时。凌波餐秀色，拾翠逗芳仪。\n援琴挑未就，解佩赠犹疑。高唐侈宋玉，洛浦怅陈思。\n抒章但唇动，缔心空目驰。来同湫风止，去作飘云辞。\n停声《三妇艳》，嗣响《二郎回》。"
        },
        {
            "标题": "二月十五夜子浚兄灯宴再赋",
            "作者": "皇甫汸",
            "内容": "影缕交花艳，明珠减月辉。君能留顾盼，时得奉芳菲。"
        },
        {
            "标题": "二月十五夜子浚兄灯宴再赋",
            "作者": "皇甫汸",
            "内容": "再吐金枝焰，重开玉树花。非关耽夜饮，直是眷年华。"
        },
        {
            "标题": "二月十五夜子浚兄灯宴再赋 其二",
            "作者": "皇甫汸",
            "内容": "彩缕交花艳，明珠减月辉。君能留顾盼，时得奉芳菲。"
        },
        {
            "标题": "长安二月雪后歌",
            "作者": "皇甫汸",
            "内容": "二月欲破春过半，六霙犹自飞零乱。尘氛四野郁昏霾，琼瑶一夜堆璀璨。\n沙柳含烟未吐丝，宫花压雪空成幔。甘泽应悬畎亩思，凝寒更起衣裳叹。\n天意从来未可谌，物华奈尔无由玩。君不见宝露新传楚国来，铜盘捧出龙颜开。\n斋心万乘躬郊祀，稽首千官进寿杯。呜呼古有灾祥说，昨冬胡露今胡雪。\n博极真怜刘向才，条陈讵职匡衡诀。尚赖金门燮理臣，好调玉烛太平春。\n朝中自是咨虞岳，海内何须忧杞人。"
        },
        {
            "标题": "感事三首同子约作 其三",
            "作者": "皇甫汸",
            "内容": "妨贤应取咎，履满竟成灾。书上批鳞切，辞陈舐犊哀。\n瘴烟蒙万里，风采动三台。独惜平津馆，他时但草莱。"
        },
        {
            "标题": "题歙苏氏四贤楼",
            "作者": "皇甫汸",
            "内容": "倬彼司寇裔，诞自昆吾封。桓桓起代郡，奕奕迁武功。\n子卿奉汉使，亮节匈奴中。龙庭归皓首，麟阁展芳容。\n许公际时昌，遂为唐主佐。摛藻埒张燕，陈谟赞机务。\n皇宋举参知，承明奏辞赋。厥胤守歙州，斯民覃慈慕。\n曾是怀土思，何如眷仁里。歙既蒙守恩，苏乃家于此。\n述德发幽潜，登禋昭令美。拓地构崇基，飞甍列疏绮。\n绮楼一何峻，迥接岩云浮。玉几挹群岫，萝轩俯双流。\n佳气霭日夕，灵贶惠春秋。子孙引勿替，复始宜公侯。"
        },
        {
            "标题": "以公事至广平访同年寇子不遇顾司寇尝令兹邑",
            "作者": "皇甫汸",
            "内容": "昔栖仙令地，今访故人来。忽见弹琴处，真同制锦才。\n县花怜自把，尊酒好谁开。他日莱公竹，相思到魏台。"
        },
        {
            "标题": "初至南都访蔡比部",
            "作者": "皇甫汸",
            "内容": "东土风流地，西京故事存。重联画省骑，来醉斗城尊。\n岁逐沧江尽，心将落叶繁。未能辞世网，犹傍旧青门。"
        },
        {
            "标题": "七月六日访蔡比部作",
            "作者": "皇甫汸",
            "内容": "中郎身寄白云司，户近青山秋早知。树下闻琴蝉噪后，花间倒屣客来时。迢迢榆汉双星待，冉冉萝阴满径垂。行乐渐宜清夜永，从君秉烛向南皮。"
        },
        {
            "标题": "严公解相还豫章追送淞陵作三首 其三",
            "作者": "皇甫汸",
            "内容": "今时元相古疑丞，宿德朝中久见称。暂免岂淹安石卧，再来应就潞公徵。\n舰陈兵卫遥张帜，邑奉郊劳夜举灯。若访西湖旧游寺，休将玉带弃山僧。"
        },
        {
            "标题": "冬日吴子新见过偶忆殊胜寺之别",
            "作者": "皇甫汸",
            "内容": "逢君忽忆越江边，正我辞乡入楚年。野寺暮钟留客棹，溪桥春酒醉离筵。\n归来南国仍飞径，怅望东林隔远天。更欲相期访幽社，此生犹未谢尘缘。"
        },
        {
            "标题": "访孙孝子永寿兼问养生",
            "作者": "皇甫汸",
            "内容": "为访幽栖宅，因过孝里门。支离如有托，塞兑已无言。\n扫榻依松寝，安桥接笋垣。惟馀枯树下，日夜义乌喧。"
        },
        {
            "标题": "送王子亮卿真州访蒋宪使",
            "作者": "皇甫汸",
            "内容": "岁暮三山路，江通一水津。舟寒初载雪，榻暗旧生尘。静夜闻潮惯，荒城落叶频。悬知蒋诩宅，开径迟幽人。"
        },
        {
            "标题": "二月二日子约席上玩雪同咏二首 其二",
            "作者": "皇甫汸",
            "内容": "飞花缀户总瑶芳，东素纤腰映舞行。最是多情何水部，故教罗绮唤春光。"
        },
        {
            "标题": "閒居柬吴二纯叔王二禄之",
            "作者": "皇甫汸",
            "内容": "北山归卧各风烟，西望长安思惘然。直散闻莺兰省畔，朝回饮马玉河边。\n府中尽道逢时少，阙下争看被服妍。为忆同游双凤侣，衔恩记否十年前。"
        },
        {
            "标题": "发平阳王子追送飞云渡感泣而别因寄",
            "作者": "皇甫汸",
            "内容": "相逢忽漫路岐临，相送停舟酒重斟。目引海云飞处尽，心随潮水渡时深。\n芳洲总惜人迟暮，花县那堪岁载阴。李白从来稀下泪，问君何事独沾襟。"
        },
        {
            "标题": "二月二日子约席上玩雪同咏二首 其一",
            "作者": "皇甫汸",
            "内容": "今年逢闰讶春迟，积霰凝晖似腊时。杨柳何因飞早絮，梅花浑已拂残枝。"
        },
        {
            "标题": "赠程子",
            "作者": "皇甫汸",
            "内容": "一泛梁溪棹，飘飘不系心。云山家尚隔，湖海岁空深。\n叔夜何忘锻，荣期岂废琴。淮南书总秘，莫学试黄金。"
        },
        {
            "标题": "雨次沛上",
            "作者": "皇甫汸",
            "内容": "帝昔歌风处，人今听雨来。寒催丰戍早，声咽楚江回。野鸟啼荒垒，浮云翳暮台。徒令过周客，一洒废宫哀。"
        },
        {
            "标题": "秋日寄忆子安兼怀子浚子约",
            "作者": "皇甫汸",
            "内容": "汉殿祠官遣，吴门游子归。寿觞逢菊酒，舞锦当莱衣。\n北阙情犹恋，南陔愿讵违。桥回司马柱，庭偃乐羊机。\n玉季迎歌棣，金昆对采薇。自惭鸡每听，遥阻雁同飞。\n草梦生春色，星占聚夜辉。谈应及省树，勿与报芳菲。"
        },
        {
            "标题": "吴子新馆宴别",
            "作者": "皇甫汸",
            "内容": "竹下开亲宴，花前倒客觞。酒怜春夜促，泪与别情长。\n鹢首浮江路，莺声绕帝乡。新词休唱尽，浑欲断人肠。"
        },
        {
            "标题": "塘上夜泊与吴子新",
            "作者": "皇甫汸",
            "内容": "停舟对亲昵，把酒话平生。花鸟非春事，湖山即旅情。\n寒烟下渔火，流水出钟声。年迹惊心里，能亡念合并。"
        },
        {
            "标题": "冯公岭观道傍花爱而赋之",
            "作者": "皇甫汸",
            "内容": "冯岭秋高锁白云，四山晴树挂清氛。花开五色多奇品，不植名园便莫闻。"
        },
        {
            "标题": "冯公岭经桃花隘",
            "作者": "皇甫汸",
            "内容": "辨壤犹通会，分途稍入瓯。凌空惟仄径，界道有飞流。\n山鸟看明灭，关鸡问阻脩。因怀简书畏，曾是不遑留。"
        },
        {
            "标题": "奉答子安兄岁暮见贻",
            "作者": "皇甫汸",
            "内容": "在昔参英寮，俱承明主顾。被服纷妍姿，彯缨俪芳步。\n悲哉游子情，徒以潜郎故。一为冲飙激，遂使佳期误。\n入魏怅无倚，浮湘眷有慕。扬旌指敝庐，千里同归路。\n再闻蟋蟀唱，两见蒹葭露。耀灵本易倾，驰运岂难度。\n端居怀苦心，苦心谁与晤。但感时不然，何嗟岁云暮。"
        },
        {
            "标题": "奉答子安兄",
            "作者": "皇甫汸",
            "内容": "江郭改故阴，家园蔼新霁。柔条始发林，芳草渐纡砌。潘居信为闲，杨亭况重闭。曰余忝明时，与子承嘉惠。分省各有愆，佐郡惭所莅。暂就北山招，转惬东田税。情忘桃李言，迹岂匏瓜系。感遇兴长谣，来章缅幽契。"
        },
        {
            "标题": "寄答华子潜学士",
            "作者": "皇甫汸",
            "内容": "自余辞汉省，君亦解文园。雁信犹能达，鱼焚可重言。\n风尘江上泪，花月梦中魂。不及秦淮水，西流向国门。"
        },
        {
            "标题": "王舍人邀游故相文恪公园亭二首 其一",
            "作者": "皇甫汸",
            "内容": "东阁轻簪组，西园盛履綦。石闻穷海至，花记洛阳移。\n柳色萦城合，槐阴夹路垂。吴宫清跸水，留作养鹅池。"
        },
        {
            "标题": "王舍人邀游故相文恪公园亭二首 其二",
            "作者": "皇甫汸",
            "内容": "疏傅遗金少，为园不买田。楼台卑绿野，花石减平泉。\n径草萋春雨，城乌起暮烟。临池俱欲赋，谁在凤毛先。"
        },
        {
            "标题": "雨后灵淀寺观梅寺乃梁时古刹有银杏二株岁久合抱矣",
            "作者": "皇甫汸",
            "内容": "梁代丛林敞，齐关淀水赊。观梅乘雨霁，问树识年华。\n佛供移香净，僧窗影月斜。夜深钟梵起，飘处即灵花。"
        },
        {
            "标题": "酬孙子贻古镜歌",
            "作者": "皇甫汸",
            "内容": "美人贻我古明镜，月可拟形冰拟莹。拜受何如怀璧归，相盼岂异投珠赠。\n面拭银华若发型，背错雕文恍难认。虫蟠蚓结秀色斑，博物云自开元间。\n绳穷缄启四座朗，整冠省带愁人颜。少年被服多冶艳，盛饰入朝观者羡。\n蛾眉讵知众女嫉，纤腰翻承后宫谴。世途黮黯不堪陈，魑魅纵横昼向人。\n却诋林宗虚秉鉴，争言柱下只同尘。从此年华憔悴尽，经月忘沐耻荣进。\n映玉都非裴楷容，素毛渐改潘仁鬓。君不见徐卿持节迈湘浔，李生一镜价千金。\n嘉惠慷慨情犹古，短歌流传称至今。愧我微才响谁嗣，荷君末光良自钦。\n世交纷纷总如面，何以报之惟此心。"
        },
        {
            "标题": "次韵奉赠父友罗公八十自寿",
            "作者": "皇甫汸",
            "内容": "年同渭叟罕能跻，况复功成谢钓溪。典郡昔闻人尽慕，归田早与世相睽。\n舆间载酒称元亮，座上谈诗数稚圭。老眼平生书癖在，尚堪散帙对燃藜。"
        },
        {
            "标题": "观音阁同比部诸君饯别家兄",
            "作者": "皇甫汸",
            "内容": "跻险因慈阁，凭虚托化城。江山一以眺，云树总含情。\n钟外潮声尽，尊前花雨轻。回波去无限，应是旅愁生。"
        },
        {
            "标题": "冬日邀苏若川同黄张二子小集草堂",
            "作者": "皇甫汸",
            "内容": "竹径寒扉掩白云，漫延三益启斜曛。归来海内空驰誉，相见江东好论文。\n酒惜公荣留独醒，花怜陶令赠馀芬。眉山草木今何似，犹道彫零半为君。"
        },
        {
            "标题": "登挂剑台",
            "作者": "皇甫汸",
            "内容": "徐君美初觏，季子意方敦。上国游才返，斯人痛不存。\n脱剑带嘉树，挥泪向高原。旧手无由赠，驰目遂为愆。\n寸心良自许，千金宁足论。徒闻化灵草，忧来欲代萱。"
        },
        {
            "标题": "观灯篇",
            "作者": "皇甫汸",
            "内容": "华灯芳苡竞时新，绚凤蟠螭莫辨真。汉室明珠元不夜，秦宫青玉更宜春。\n三殿瑶光承素月，六街花气蔼香尘。欢娱何处非衔照，愿借文园映字人。"
        },
        {
            "标题": "元夕灯下观舞二首 其一",
            "作者": "皇甫汸",
            "内容": "华灯携自日南来，火树兰枝夜夜开。氤氲翠袖灯前举，一片轻云落楚台。"
        },
        {
            "标题": "元夕灯下观舞二首 其二",
            "作者": "皇甫汸",
            "内容": "万斛玑丝巧织成，银花点点弄春情。玉容翻向光中立，何似仙姝隔水晶。"
        },
        {
            "标题": "登泰山",
            "作者": "皇甫汸",
            "内容": "虞后巡宗日，秦王幸岳年。金舆曾此驻，玉检竟无传。\n眺日临沧海，凭虚挹紫烟。官松垂御幄，女井幻香泉。\n晴昼寒飞雪，阴崖下引天。神君迷七二，尘界渺三千。\n巨迹台中见，空音畤外宣。马迁文已就，愿奏圣明前。"
        },
        {
            "标题": "广寒宫登眺",
            "作者": "皇甫汸",
            "内容": "宝阁凌霄建，珠窗映日开。月临疑桂宇，露洒即铜台。\n山悉图崤入，池犹象汉回。倚妆花屡发，窥舞鸟能来。\n倾国元因色，劳民岂但财。地随胡运改，栋与美人摧。\n殷监良非远，秦宫亦可哀。圣朝留故迹，皇览寔休哉。"
        },
        {
            "标题": "与学仙者谈玄因讽以诗",
            "作者": "皇甫汸",
            "内容": "秦王访方士，汉武学神仙。安车来海上，蜚观架云边。\n宝鼎藏灵药，金箱出异编。日曾陪寝殿，时或幸甘泉。\n高掌朝承露，祥光夜亘天。从官数遗献，中使每传宣。\n巨迹逢难就，轻舟去不还。徒然闻望气，讵可得延年。"
        },
        {
            "标题": "赴丹阳广福寺与弟言别",
            "作者": "皇甫汸",
            "内容": "古寺碑题西晋年，澄湖如练倚窗前。寒云自覆金光殿，荒草犹埋玉乳泉。枫叶染霜秋后色，雨花和梵夜中禅。亦知阅水同观世，不奈潮声送客船。"
        },
        {
            "标题": "闺怨二首 其二",
            "作者": "皇甫汸",
            "内容": "别时圆月照江天，不见人归见月圆。那因得并清光转，夜渡梅花到尔边。"
        },
        {
            "标题": "癸亥除夕",
            "作者": "皇甫汸",
            "内容": "生年六十经除夕，献岁重逢甲子春。台内昔叨清宪使，社中今数白头人。\n竞裁綵胜祈多福，早办椒盘颂五辛。陶令还家无长物，门前惟见柳条新。"
        },
        {
            "标题": "闺怨二首 其一",
            "作者": "皇甫汸",
            "内容": "妾自当年远嫁君，相随万里莫离分。那能割断东南水，化作同飞西北云。"
        },
        {
            "标题": "见月怀乡",
            "作者": "皇甫汸",
            "内容": "岩居遥对月，时复望长安。一作西京客，翻怜故国看。\n关山经战后，乌鹊绕枝残。多少幽闺恨，刀头欲问难。"
        },
        {
            "标题": "首夏集姚令园亭分得君字",
            "作者": "皇甫汸",
            "内容": "会有幽栖地，能招好事群。草芳殊未歇，鸟语更相闻。\n扫径花飞雨，留关竹护云。无须谢车骑，心远为徵君。"
        },
        {
            "标题": "过北川桥旧寓",
            "作者": "皇甫汸",
            "内容": "客舍依然禁御西，女墙淮月古青溪。春风为笑堂前燕，门外何曾识马蹄。"
        },
        {
            "标题": "汪子每书来言还齐云未果赋此寄之",
            "作者": "皇甫汸",
            "内容": "闻有归与兴，如何久滞淫。白云遥引目，芳草自知心。\n客鬓风霜改，生涯岁月深。移文谢猿鹤，早晚北山岑。"
        },
        {
            "标题": "子浚庭中玉兰盛开感赋",
            "作者": "皇甫汸",
            "内容": "香销玉树更生春，不见当年种玉人。莫道有情非草木，半垂未展似伤神。"
        },
        {
            "标题": "过虎丘访云上人兼怀释秀",
            "作者": "皇甫汸",
            "内容": "僧居苦空寂，人世与相违。自拂铢衣去，谁传灯梵归。\n觉花飘处尽，慧草藉来稀。独有听经鸟，依然绕座飞。"
        },
        {
            "标题": "再宴徐公子第",
            "作者": "皇甫汸",
            "内容": "花前月影摇双阙，楼上香尘净六街。公子金盘留客醉，夜深宝马过秦淮。"
        },
        {
            "标题": "董太史过吴门见访",
            "作者": "皇甫汸",
            "内容": "予告赋閒居，多情访敝庐。交因忘世减，礼觉候门疏。\n酒伴芳林下，琴心苕水馀。还邛宁久滞，明主待相如。"
        },
        {
            "标题": "邯郸道",
            "作者": "皇甫汸",
            "内容": "邯郸临古道，车马此通津。锦瑟空埋恨，缁衣易染尘。王昌非荡子，赵女是才人。并逐漳流尽，荒台蔓草春。"
        },
        {
            "标题": "邯郸行",
            "作者": "皇甫汸",
            "内容": "宝马邯郸道，金装游侠过。一朝罢歌舞，千秋伤绮罗。台榭风花尽，郊原烟草多。客心将夜月，滚滚向漳河。"
        },
        {
            "标题": "寒夜曲四首和子安兄 其一",
            "作者": "皇甫汸",
            "内容": "风吹芳树已凋残，却放清晖入画阑。莫道金闺常自煖，夜深翻似玉门寒。"
        },
        {
            "标题": "寒夜曲四首和子安兄 其三",
            "作者": "皇甫汸",
            "内容": "绣户深沉半掩门，玉窗愁对月黄昏。閒垂翠帐何曾寐，熏尽金笼总不温。"
        },
        {
            "标题": "寒夜曲四首和子安兄",
            "作者": "皇甫汸",
            "内容": "淡烟和月出霜林，落尽寒花只素阴。别有兰缸凝彩焰，镜台斜倚照冰心。"
        },
        {
            "标题": "寒夜曲四首和子安兄",
            "作者": "皇甫汸",
            "内容": "年随流水去伤神，催入风光一度新。何事蛾眉颦不展，玉颜无伴怕逢春。"
        },
        {
            "标题": "永宁寺登木末亭",
            "作者": "皇甫汸",
            "内容": "香刹侵丹汉，禅亭结翠微。芙蓉悬宝塔，鳷鹊影金扉。\n祇树千云覆，灵花万雨飞。绿深全隐驭，红密半遮衣。\n籁引秋声入，镫传夜梵归。凭高览虚寂，真乘在芳菲。"
        },
        {
            "标题": "侠客行席上赠吴子",
            "作者": "皇甫汸",
            "内容": "腊月金陵有侠客，雪中访我长干陌。双树初彫惠远林，六花正覆袁安宅。\n杯酒相逢总夙缘，江山转盼空陈迹。闻君明发广陵游，淮水孤帆重倚楼。\n二十四桥何处是，思心随梦到扬州。"
        },
        {
            "标题": "木末亭送谈二秀才还吴",
            "作者": "皇甫汸",
            "内容": "驱马怜同役，乘舟念独归。孤亭一眺望，千里思翻飞。\n萤火车生帐，秋声乐子机。坐来双树下，那得系残晖。"
        },
        {
            "标题": "施子持册索书近体喜缀二首 其一",
            "作者": "皇甫汸",
            "内容": "汉庭儒术有施雠，终岁谈经了不休。把手青门何以赠，但言笔札欲相留。"
        },
        {
            "标题": "施子持册索书近体喜缀二首 其二",
            "作者": "皇甫汸",
            "内容": "肺病无能艺颇耽，不辞留滞在周南。新声近代多争长，怪向人间说沈三。"
        },
        {
            "标题": "空梁落燕泥",
            "作者": "皇甫汸",
            "内容": "金闺春色早，玉关芳信赊。人归翻后燕，泪尽每先花。户暗香泥积，梁低舞影斜。不作双飞去，东邻王谢家。"
        },
        {
            "标题": "腊月晦日酌酒赠王生一龙",
            "作者": "皇甫汸",
            "内容": "湖海逢除夕，衙斋恋故阴。感时行路叹，落日倚门心。\n竹叶倾难尽，椒花坐已深。南州留榻在，且莫赋归吟。"
        },
        {
            "标题": "送宪使蔡公督晋学政十二解 其三",
            "作者": "皇甫汸",
            "内容": "桓桓蔡侯，产自昴精。诞岳之秀，挺国之桢。为民司牧，与士作程。\n南参冯翊，东寄专城。"
        },
        {
            "标题": "欲游虎山桥值雨不果",
            "作者": "皇甫汸",
            "内容": "湖山寄情处，心往迹仍留。风雨连兹夕，蒹葭生远秋。\n云中珠树见，天外石梁浮。何日逢僧语，随缘老一丘。"
        },
        {
            "标题": "梅花落",
            "作者": "皇甫汸",
            "内容": "早见梅花落，江南春未迟。如何上苑叶，不似故园枝。影怯临妆夜，香怜逐吹时。无人问消息，独自寄相思。"
        },
        {
            "标题": "卢龙观和蔡法曹",
            "作者": "皇甫汸",
            "内容": "芳辰缔赏许心同，独见玄晖擅藻雄。曾是江山开胜地，尚馀楼阁待春风。\n青溪水绕龙池汇，缑岭云来仙掌通。不信金门堪避世，花源何事帝城中。"
        },
        {
            "标题": "过龙兴寺登大悲阁",
            "作者": "皇甫汸",
            "内容": "宝阁何年起法门，金身十丈佛为尊。云移祇树看俱渺，天近昙花落更繁。\n槛外青莲开北岳，窗前赤日净中原。凭高忽望长安路，即拟双凫此奋翻。"
        },
        {
            "标题": "题屈氏废居",
            "作者": "皇甫汸",
            "内容": "海上逢残寇，山中忆敝庐。可怜虞仲里，谁卜屈平居。\n栋没秦灰后，台倾蔓草馀。秋萤飞不散，犹似照遗书。"
        },
        {
            "标题": "和子安兄夜坐感秋",
            "作者": "皇甫汸",
            "内容": "北户鸣螀集，西堂落叶过。自惊秋兴发，并入夜情多。\n芳草萋零露，青溪急逝波。此时劳忆处，万里见明河。"
        },
        {
            "标题": "和子安兄夜坐感秋",
            "作者": "皇甫汸",
            "内容": "北户鸣蒐集，西堂落叶过。自惊秋兴发，并入夜情多。芳草萋零露，青溪急逝波。此时劳忆处，万里见明河。"
        },
        {
            "标题": "中秋日游灵应观值雨",
            "作者": "皇甫汸",
            "内容": "紫馆凌虚入，玄宫溯水开。池经龙濯后，坛记鹤飞回。\n雨即真人洞，云疑神女台。为燃芝炬引，不假桂轮来。"
        },
        {
            "标题": "送子仁弟游茅山二首 其二",
            "作者": "皇甫汸",
            "内容": "洞口松杉蔽隐居，玉宸宫阙接清虚。相逢道士应须问，茂政年来好寄书。"
        },
        {
            "标题": "送子仁弟游茅山二首 其一",
            "作者": "皇甫汸",
            "内容": "天外三峰翳白云，人间何处访茅君。容江二月多春水，落尽桃花路始分。"
        },
        {
            "标题": "奉和子约夏日郊居五首 其三",
            "作者": "皇甫汸",
            "内容": "坐倚桐阴岸角巾，谁堪裹服起迎宾。杜门却笑曹颜远，何事因疏恨故人。"
        },
        {
            "标题": "丁酉夏值邵伯河决舟几冲溺适涂郡侯治水堤上爰藉神威遂获利涉因赋短律用代晤言涂盖侍御左迁今官也",
            "作者": "皇甫汸",
            "内容": "挂帆怜水使，飞盖阻阳侯。玉祀堪沈马，金堤岂辨牛。\n伏灵徵上善，习险渡中流。自惭非谢傅，安能不解愁。"
        },
        {
            "标题": "春日从叔招游上方",
            "作者": "皇甫汸",
            "内容": "共倦风尘役，俱怀山水游。郊容争媚日，湖景独澄秋。\n细草横塘路，轻帆茂苑舟。松深遥辨寺，花密屡经丘。\n禅定闻春鸟，机忘见瞑鸥。省腰知病起，延步惜芳留。\n信有林中逸，何须物外求。多惭小阮醉，犹得预清流。"
        },
        {
            "标题": "送陆子还西山",
            "作者": "皇甫汸",
            "内容": "湖山招隐地，岁晚独归人。寇乱惟衰鬓，途穷共此身。\n门闲嵇散钓，甑满范生尘。别后毛坛路，花溪梦里春。"
        },
        {
            "标题": "观虎跑泉",
            "作者": "皇甫汸",
            "内容": "自昔开僧舍，言疏礼佛泉。忽从衡岳外，幻涌越山前。\n金穴神龙吐，银床善虎眠。响幽宜间竹，色瑞并成莲。\n定识调心偈，流知出世缘。从兹功德水，常普法华筵。"
        },
        {
            "标题": "虎丘经司直兄墓",
            "作者": "皇甫汸",
            "内容": "昔是青山路，今成白马泉。松尘余涕后，樽酒若生前。过客瞻新表，邻僧守旧田。祇嗟春草宿，非复梦池年。"
        },
        {
            "标题": "花朝叹",
            "作者": "皇甫汸",
            "内容": "二月春深煖未回，花时犹未见花开。宸游唐后浑嫌晚，怪得传教内使催。"
        },
        {
            "标题": "宿太华山寺",
            "作者": "皇甫汸",
            "内容": "昆明积水上，特秀太华峰。寺远云间塔，山深午后钟。\n庭花閒自落，海鸟偶相从。一就松斋宿，晨关报己慵。"
        },
        {
            "标题": "自中山别陈子良会之无极作",
            "作者": "皇甫汸",
            "内容": "闭户理案牍，尊酒日慇勤。出郊览物色，桃李花缤纷。\n游子感行役，因君念离群。况起嘤鸣鸟，怅然不可闻。\n回首中山道，伤心隔暮云。"
        },
        {
            "标题": "淮北寄故园兄楚邦弟",
            "作者": "皇甫汸",
            "内容": "晚从吏役自堪嗤，况是人情重别离。冰雪寒深南尽地，江山风似旧游时。花知吴苑春回早，雁忆衡阳信到迟。为说朝中方贵少，白头郎署不相宜。"
        },
        {
            "标题": "首夏偕张李二少府游赤壁分得坡字",
            "作者": "皇甫汸",
            "内容": "人留胜地临江上，客有高轩得并过。云起楚台联石壁，水从湘浦接烟波。\n漫因明月伤千里，更遣回风入九歌。自愧清时承远谴，可无辞赋拟东坡。"
        },
        {
            "标题": "赠黄子先皇甫氏也因避地隐姓云",
            "作者": "皇甫汸",
            "内容": "范雎入秦庭，梅福游吴市。隐姓干相君，逃名类仙吏。\n客逢江夏生，自谓西州裔。叔运遭崩乱，远迹甘留滞。\n家本秦川人，身从越乡寄。披雾清明朝，利见飞龙位。\n论难登石渠，烟煴吐经笥。述德诞吾宗，济美光遹世。\n并载发江都，方舟涉淮泗。聊宣敦赏情，一慰羁离思。"
        },
        {
            "标题": "得黄州命有作二首 其一",
            "作者": "皇甫汸",
            "内容": "十年为汉吏，一朝从楚臣。感兹承嘉惠，况乃及萧晨。\n情同哀郢客，迹似吊湘人。极目衡阳雁，相将辞密亲。"
        },
        {
            "标题": "王子往会稽展袁相公墓因有此赠",
            "作者": "皇甫汸",
            "内容": "平津高阁已成丘，一道寒泉万木秋。秘器尽□□□□，□□□禁故恩留。碑题黄绢门人撰，草积青箱汉使收。非是羊□□□□，□□□涕洒西州。"
        },
        {
            "标题": "冬日同宜甫子新游惠山寺湿云亭",
            "作者": "皇甫汸",
            "内容": "厌世思遐托，寻山得再过。叶经霜稍薄，花散雨全多。\n定水分泉窦，慈云湿薜萝。携尊藉朋好，舍筏坐嵓阿。"
        },
        {
            "标题": "题高行人使琉球卷",
            "作者": "皇甫汸",
            "内容": "奉使彤庭上，颁封碧海隅。天池凌浩渺，星汉挂虚无。\n云日龙宫幻，风霆蛟壑呼。扶桑标外域，嘉树在方壶。\n绥化遐难极，论恩荡不殊。波臣承玉册，水伯护金符。\n采秀三山近，乘槎万里孤。即思枚氏发，因颂禹王图。"
        },
        {
            "标题": "九日寄子约（时海寇甫戢，闻河中盗起）",
            "作者": "皇甫汸",
            "内容": "漫有登高处，兼当望远何。对花惊白发，见雁忆黄河。乱后书来少，霜前木落多。不堪羁宦日，同是阻于戈。"
        },
        {
            "标题": "寄故园兄弟",
            "作者": "皇甫汸",
            "内容": "旅迹原无定，尘躬且未宁。心将齐塞马，梦屡到原。世事吴宫草，年华楚水萍。从来堪洒泪，郭外是新亭。"
        },
        {
            "标题": "道中寄忆四首 其三 黄子淳甫",
            "作者": "皇甫汸",
            "内容": "以我淹留叹，思君弃置情。朱弦齐俗忌，白璧楚人轻。\n泽国枫初落，江天雁独鸣。将祛劳与吝，何日见黄生。"
        },
        {
            "标题": "秋雁篇寄故园兄弟",
            "作者": "皇甫汸",
            "内容": "虬分银箭夜，雁度玉关秋。随阳向兰畤，依暖背芦洲。\n芦洲兰畤总堪栖，雾里霜前阵不迷。避缴空闻来塞北，传书几见下辽西。\n西去南来鸣噭噭，顾侣携群更多少。也思映月集通宵，也怕因风失清晓。\n风飘析羽遂分行，不及回翔在故乡。一枝自合同荆树，万里徒嗟愧稻粱。"
        },
        {
            "标题": "寄故园兄弟",
            "作者": "皇甫汸",
            "内容": "春风茂苑棠花发，夜月湘江雁影回。康乐题诗劳梦寐，平原羁宦不归来。"
        },
        {
            "标题": "寄刘谏议畿",
            "作者": "皇甫汸",
            "内容": "经年尺素未曾题，长夏郊居懒自宜。北虏尘飞榆塞日，西京灰满柏梁时。中朝望属阳司谏，左掖吟怜杜拾遗。定有封章回圣主，莫须焚草避人知。"
        },
        {
            "标题": "寄题似楼赠房考李时言",
            "作者": "皇甫汸",
            "内容": "建溪百折径千重，上有精庐敞碧峰。尽讶楼台开翡翠，多言阁道倚芙蓉。\n平临岛屿偏宜月，俯瞰烟霏半在松。仙客好居时独往，大夫能赋几相从。\n静中名理虚为指，物外行藏幻是踪。旧日李膺门下士，闽云南望忆登龙。"
        },
        {
            "标题": "天池山泉上饮眺",
            "作者": "皇甫汸",
            "内容": "胜地探难极，深山到是缘。沉灰迷故劫，空水寄流泉。\n坐石情宜竹，看峰影入莲。杯乾还更酌，不醉为澄鲜。"
        },
        {
            "标题": "寄侍二首 其二",
            "作者": "皇甫汸",
            "内容": "家住吴趋市，书传越践城。病来因染色，魂去为钟情。"
        },
        {
            "标题": "寄侍",
            "作者": "皇甫汸",
            "内容": "遇花思舞夜，睹柳忆颦时。可道钱江上，行云有梦知。"
        },
        {
            "标题": "赴昆山悼顾武祥",
            "作者": "皇甫汸",
            "内容": "东山辞满日，北郭送归年。驻马旌方举，鸣笳座已迁。\n伤心宿草地，洒涕菊花天。赖有徐卿子，宁云似舅贤。"
        },
        {
            "标题": "冬日闻懋上人入西山寄赠",
            "作者": "皇甫汸",
            "内容": "支遁西行欲买山，乘杯一去几时还。禅心不系湖云似，却恋晴峰缥缈间。"
        },
        {
            "标题": "寄许夔州",
            "作者": "皇甫汸",
            "内容": "城开白帝锦江连，见说仙郎出守年。虎患已从邻境去，猿声偏近郡斋前。相如文藻流巴蜀，黄霸功名在颍川。应是汉庭求吏治，非关相府贱英贤。"
        },
        {
            "标题": "过古城寄忆熊郡长二首",
            "作者": "皇甫汸",
            "内容": "空山嗟独往，古寺惜重来。花暗清宵榻，藤交隔岁台。\n春风难遣驻，夜壑易成哀。此地王阳驭，兹时可复回。"
        },
        {
            "标题": "过古城寄忆熊郡长二首 其二",
            "作者": "皇甫汸",
            "内容": "巡岳方南狩，朝宗尽北流。同来预从事，俱幸奉宸游。\n山水依然在，庭闱不可留。惟馀几驯鸟，相伴一荒丘。"
        },
        {
            "标题": "道中寄忆四首 其二 周子以言",
            "作者": "皇甫汸",
            "内容": "从宦非吾愿，归心奈尔何。关河秋雁少，驿路暮云多。\n怀壑空腾笑，栖林独寤歌。向来游赏地，芳草讵堪过。"
        },
        {
            "标题": "得张士弘书寄忆",
            "作者": "皇甫汸",
            "内容": "坐忆襄阳守，音书汉口来。遥心凭梦达，愁绪与缄开。\n草绿燕公署，花飞山简杯。更闻风景日，骑马岘山回。"
        },
        {
            "标题": "闻蔡比部上书改南署寄忆",
            "作者": "皇甫汸",
            "内容": "卧病贻同好，因书报故人。悠然芳草意，堪老白云身。\n金马西京道，瑶华江左春。知君方盛饰，何以厌缁尘。"
        },
        {
            "标题": "道中寄忆四首 其一 陆子宜俯",
            "作者": "皇甫汸",
            "内容": "良友一相失，殊方谁见求。湖云归去夜，坛月别来秋。\n梦里青山路，吟边芳草洲。何由迟欢晤，天外是南楼。"
        },
        {
            "标题": "春暮柬包孝侍御",
            "作者": "皇甫汸",
            "内容": "一春离索意何如，独坐怀君花鸟馀。都下相逢骢马后，云间争识士龙初。\n閒居数月能题赋，守藏千言解著书。总是汉家无事日，封章时见奏公车。"
        },
        {
            "标题": "道中寄忆四首 其四 衲子大林",
            "作者": "皇甫汸",
            "内容": "岁晚东林树，淮南落木同。斋虚玄度月，江倚惠连风。\n尘劫看为累，荣名悟是空。归期殊未得，持此报休公。"
        },
        {
            "标题": "寄忆任黄州",
            "作者": "皇甫汸",
            "内容": "汉室任延最有名，楚邦为政尽称平。相逢已觉新知乐，一顾翻将远窜轻。\n云净沧江春与汎，月明赤壁夜同行。归来故国愁无限，总是閒居赋不成。"
        },
        {
            "标题": "琴友张子扶病还云间久不相闻寄忆",
            "作者": "皇甫汸",
            "内容": "岁晚萧条最忆君，琴心一片向谁云。啼乌半落亭前月，征雁遥迷泖上云。\n白首先惊垂老别，青山恐作断肠分。广陵仙曲从来秘，莫遣人间遂不闻。"
        },
        {
            "标题": "过长兄寓所寄忆",
            "作者": "皇甫汸",
            "内容": "客路嗟相失，乡云限几重。萝轩虚夜月，竹院换春风。\n净理同因果，浮生任转蓬。题书迟玄度，劳忆在支公。"
        },
        {
            "标题": "过定西岭寄忆包侍御节",
            "作者": "皇甫汸",
            "内容": "兄弟逢时早策勋，人言柱下有机云。清宵为问华亭鹤，瘴岭骢还几度闻。"
        },
        {
            "标题": "寄忆盛二仲交",
            "作者": "皇甫汸",
            "内容": "与君何地别，遥自旧京归。日日寒潮落，年年旅雁飞。\n山川白云间，烽火素书稀。莫问平原宦，幽情已拂衣。"
        },
        {
            "标题": "顾参军于板桥驿赠别寄忆",
            "作者": "皇甫汸",
            "内容": "昔感骊驹赋，辞君金马关。河桥相送处，猿月共荒山。\n烽火犹传警，田园未遂还。梁溪如借问，芳草梦魂閒。"
        },
        {
            "标题": "重经四祖五祖山",
            "作者": "皇甫汸",
            "内容": "慧宇接岩阿，尘镳惜再过。乡书吴雁尽，客泪楚猿多。\n钟梵凝青霭，铢衣挂碧萝。那堪弹指后，年鬓已蹉跎。"
        },
        {
            "标题": "宿祖堂寄子安兄",
            "作者": "皇甫汸",
            "内容": "洛并机云入，山违求典寻。散花迷棣萼，听鸟怅鸰心。\n吴越人天渺，齐梁岁月深。西堂何处梦，遥夜寄东林。"
        },
        {
            "标题": "送杨子祐知兴国",
            "作者": "皇甫汸",
            "内容": "寻役谢皇畿，遄征辞帝阙。朱明垂方隆，修景迎未歇。晨旌抗欲徂，午马哮不发。且覆天末觞，暂缓星前辙。抒情谅子衷，执手信我说。丕休蒙嘉运，利用宾时哲。弹冠捐族闾，绁组跻朝列。玄士守深湛，谒帝生激烈。稽首金马荣，澡身玉壶洁。平江波涛兴，昊穹垢气结。一麾竟出守，三命聊所窃。行行迈楚荆，漭漭遵吴浙。旆指衡服云，帆挂湘干月。遐想百代雄，浩叹一时没。愿葆幽谷资，毋俾兰芳灭。炯介投处言，慷慨起长别。袂连汗并挥，心与飙俱热。洞庭秋水清，击子中流楫。"
        },
        {
            "标题": "柬黄生志淳",
            "作者": "皇甫汸",
            "内容": "作赋浑游洛，持书似谒秦。长干连大道，淮水是通津。月下花愁客，霜前雁报人。为君题赠妇，惟有素衣尘。"
        },
        {
            "标题": "柬子约",
            "作者": "皇甫汸",
            "内容": "东吾达命爱都捐，最是忧心易损年。头白逢春能几许，且收双泪向花前。"
        },
        {
            "标题": "柬子约二首 其一",
            "作者": "皇甫汸",
            "内容": "古来齐物贱彭殇，余浪长悲十二郎。不奈春风如解恨，夜深飞雨助凄凉。"
        },
        {
            "标题": "戏柬子约",
            "作者": "皇甫汸",
            "内容": "灯市才收春渐饶，柳情梅态不胜娇。相携早办东山屐，何用持经坐寂寥。"
        },
        {
            "标题": "江都代柬寄亲故",
            "作者": "皇甫汸",
            "内容": "吴乡遥接楚云东，潮落寒江一水通。王粲经秋渡淮上，张融累月驻舟中。朝攀桂树身将隐，夕眺芜城思不穷。若问官家近时事，积薪惟说后来功。"
        },
        {
            "标题": "江上晓发",
            "作者": "皇甫汸",
            "内容": "霁晓临江渡，微茫寒雾多。无由辨深树，祗自见沧波。岸觉帆前是，山知磬里过。平生壮游地，今往奈愁何。"
        },
        {
            "标题": "雨朝周学录示宫词六章戏答",
            "作者": "皇甫汸",
            "内容": "临风吟望忆周郎，对雨题诗傍苑墙。丽藻异时誇乐府，绮罗何事怨昭阳。\n愁来班女应能赋，老去明妃祇自伤。金谷寂寥人可在，彩毫拈弄意偏长。"
        },
        {
            "标题": "春江雪泛柬陈广文",
            "作者": "皇甫汸",
            "内容": "春日江头雪作花，片帆乘雪下东嘉。云深不辨袁安宅，独拥寒衾到日斜。"
        },
        {
            "标题": "奉和子约夏日郊居五首 其四",
            "作者": "皇甫汸",
            "内容": "三亩芳园带草堂，一行作吏久荒凉。乌衣乐事多清夜，莫向春池梦别长。"
        },
        {
            "标题": "奉和子约夏日郊居五首 其五",
            "作者": "皇甫汸",
            "内容": "梦鹿初醒日上迟，戏禽偏爱午阴时。隐侯新制郊居赋，不遇王筠未解知。"
        },
        {
            "标题": "奉和子约夏日郊居五首 其二",
            "作者": "皇甫汸",
            "内容": "用世无能恰似樗，坐惊啼鸟落花馀。边生僻性惟耽卧，纵使临池亦懒书。"
        },
        {
            "标题": "结交篇赠张兵宪",
            "作者": "皇甫汸",
            "内容": "昔奉輶轩使，因参幕府前。今承江海谪，持赠结交篇。\n交情安可见，翟门署贵贱。金兰更结此时心，琼枝岂异当年面。\n旅迹徒嗟两度来，世事那知一朝变。也悲昏夜眩明珠，却向西风泣团扇。\n相逢岐路已堪哀，况复相思隔楚台。试问张华敬爱客，何如李白独怜才。\n河干辍棹多容与，城隅张组屡徘徊。徘徊南浦意何长，见说东山召绣裳。\n却羡双凫入霄汉，为传尺鲤到潇湘。"
        },
        {
            "标题": "苕溪邑钟鼓洞有伯安题石",
            "作者": "皇甫汸",
            "内容": "石傍空山声暗传，云和清响落钧天。洞门一自题诗后，常见停车叩水边。"
        },
        {
            "标题": "吴纯叔解官初还投赠二首 其一",
            "作者": "皇甫汸",
            "内容": "张邴意何如，还山喜遂初。相邀具尊俎，更得耦琴书。\n花下聊争席，林中任借车。幽怀宁用问，为谢楚江鱼。"
        },
        {
            "标题": "金陵还客歌赠周以言",
            "作者": "皇甫汸",
            "内容": "有客近自金陵还，唁余特造竹林间。别日无多江上梦，秋风忽改镜中颜。弹铗悲歌横义气，班荆坐语都门事。翻覆人情谿壑同，荣枯世态晨昏异。悠悠谁复为怜才，落落何须久怀刺。君不见昔时江左重名流，一朝烬灭随荒丘。徒令户外容双戟，安用车前引八驺。青溪遥接乌衣口，旧宅垂杨几存否。陈遵那顾尚书期，阮籍惟耽步兵酒。白首犹逢梁国人，领心讵信平原友。归去何如谢世牵，六关不入最称贤。莫将一掬羊昙泪，洒向西州歧路边。"
        },
        {
            "标题": "感旧",
            "作者": "皇甫汸",
            "内容": "玉节将新命，金陵览旧游。秦宫云似叶，汉苑月如钩。\n萍迹山重陟，蓬心水并流。感时丛桂发，攀折昔年秋。"
        },
        {
            "标题": "金陵怀旧",
            "作者": "皇甫汸",
            "内容": "平生踪迹半京畿，别去秦淮岁屡违。道上投珠多按剑，市中击筑几沾衣。寺寻白社僧犹在，宅访青溪客已非。莫学陇西逢醉尉，夜深愁向灞亭归。"
        },
        {
            "标题": "进酒词",
            "作者": "皇甫汸",
            "内容": "芳情惯向歌前结，郁抱遍从醉后开。何事酒乾衔不放，杯香暗送口脂来。"
        },
        {
            "标题": "进酒词",
            "作者": "皇甫汸",
            "内容": "君不见北海尊罍夜不空，能令千载怀英风。又不见东山声妓日携往，曾是当年称雅尚。\n落魄余思同古人，折腰非愿乞閒身。清流奈取庸流笑，傲吏翻遭俗吏嗔。\n当筵漉酒巾嫌湿，隔箔传歌衣畏贫。酒酣耳热起击缶，富贵须时果何有。\n呼卢一掷轻千金，灭烛两欢过五斗。红颜成宠亦成妒，白首相新讵相故。\n莫作梁园苦上书，安用长门要买赋。旧事寥寥空美谈，眼前龊龊更谁堪。\n若但低眉死牖下，徒然生长在江南。"
        },
        {
            "标题": "出京郑张王三子觞予祠亭作四首 其一",
            "作者": "皇甫汸",
            "内容": "良时不易遇，散吏竟难容。稽首辞帝阙，出自都门东。\n都门倏万里，云雾迷九重。眷兹同心友，结驷远相从。\n从予感行迈，置酒贤哲宫。旭日丽皋薄，回飙振林坰。\n兰芷犹未歇，葹菉亦已茸。泪为岐路滋，志兼物化恫。\n临流复徙倚，聊以写情衷。"
        },
        {
            "标题": "出京郑张王三子觞予祠亭作四首 其四",
            "作者": "皇甫汸",
            "内容": "义心轻远别，相送劳密亲。密亲等肉骨，倏若商与参。\n置酒临河梁，饮马越城闉。城闉睇黄屋，楼观杳清旻。\n崇高望弗及，疏远难为陈。桑梓怀故墟，轩冕绊我身。\n岁月复行役，山川多苦辛。凛秋换物色，首路怆风尘。\n泪下不可挥，日暮沾人巾。"
        },
        {
            "标题": "送王维桢还泾阳二首 其一",
            "作者": "皇甫汸",
            "内容": "萧斋避客处，解榻迟君时。稍觉形容改，将无梦寐疑。\n酬心谁把剑，揽涕独题碑。辞乏中郎妙，空惭有道知。"
        },
        {
            "标题": "出京郑张王三子觞予祠亭作四首 其三",
            "作者": "皇甫汸",
            "内容": "昔与君交者，乃自吴趋见。一朝越江浔，千里返燕甸。\n谒帝承明庐，伊予蒙嘉荐。已倾金雘心，复接琼枝面。\n忧或枉惠劳，乐亦同酣宴。投分踰三载，恩爱两无变。\n宁期谢朝寺，重与异乡县。临觞心若焚，把袂泪如霰。\n努力崇令德，毋谓名可贱。"
        },
        {
            "标题": "送王维桢还泾阳二首 其二",
            "作者": "皇甫汸",
            "内容": "宦迹一朝谢，离心十载还。旻天孝子恨，风雪旅人颜。\n夜壑青山里，春帆越水间。王裒枯树在，归忆几回攀。"
        },
        {
            "标题": "景王之藩恭述二首 其一",
            "作者": "皇甫汸",
            "内容": "帝胄宜承序，贤王遂启封。圭分劳睿眷，笙别怆慈容。\n地接荆衡胜，人多宋景从。行看江汉水，何处不朝宗。"
        },
        {
            "标题": "景王之藩恭述二首",
            "作者": "皇甫汸",
            "内容": "绮岁占渊识，冠年仰令仪。邑邻丰起处，路即代来时。桂树新开径，芙蓉旧作池。宁知飞盖赏，别有望陵思。"
        },
        {
            "标题": "景王之藩恭述二首",
            "作者": "皇甫汸",
            "内容": "帝胤宜承序，贤王遂启封。珪分劳睿眷，笙别怆慈容。地接荆衡胜，人多宋景从。行看江汉水，何处不朝宗。¤"
        },
        {
            "标题": "余将之白下而黄子言往浙中赋别",
            "作者": "皇甫汸",
            "内容": "探会重游越，干秦再入都。花天散云雨，萍迹限江湖。\n牛渚心千里，虹桥酒一壶。无言马首异，同是阮生途。"
        },
        {
            "标题": "九日邀郡守吴山登高",
            "作者": "皇甫汸",
            "内容": "西历郡峰到上头，诸天下瞰五湖流。韦郎治郡多公暇，白傅耽山况属秋。\n黄菊紫萸开胜会，朱幡皂盖引仙驺。古来风景褰帷处，非是寻常落帽游。"
        },
        {
            "标题": "九日书怀",
            "作者": "皇甫汸",
            "内容": "卧病谢尘事，堂阴感迅商。懒成中散慢，醒学次公狂。\n菊向篱堪采，松依径久荒。不知吹帽客，何处醉重阳。"
        },
        {
            "标题": "予被论屏居侯子舜昭撰怀慰赋见寄奉答",
            "作者": "皇甫汸",
            "内容": "世路风波不可闻，还山直欲避人群。素书远谢双鱼赠，藻赋新传九辩文。\n响振萧斋聊掷地，思飞台岳会凌云。明珠寄语须珍重，按剑相投恐未分。"
        },
        {
            "标题": "九日酌郑子馆欲游水头不果",
            "作者": "皇甫汸",
            "内容": "水上何言九日台，城西草堂今好开。霜前醉倩茱萸把，云外愁连鸿雁来。\n宋馆凄凉无客赋，楚江迟暮有人哀。不堪殊土飞蓬鬓，那遣流光到菊杯。"
        },
        {
            "标题": "九日吴山登眺作",
            "作者": "皇甫汸",
            "内容": "昔数登高节，今当故国台。游龙孟生去，戏马宋公来。\n信美吴山曲，标奇茂苑隈。扬帆泛清浅，张组历崔嵬。\n潭影涵空洁，岩霏杂翠回。凌飙知气肃，践露觉年催。\n旅迹鸿初至，蓬心菊始开。谁能对舞袖，犹自惜行杯。"
        },
        {
            "标题": "九月晦日",
            "作者": "皇甫汸",
            "内容": "雁序逢秋杪，鹏霄睇日斜。帝阶蓂罢叶，客馆菊犹花。\n信美非吾土，纷回是物华。讵堪霜露变，临水怅蒹葭。"
        },
        {
            "标题": "四月仙诞日友人昆弟集我萧斋琴酒间作有倡斯和",
            "作者": "皇甫汸",
            "内容": "桃核访初辰，蓬山伫灵迹。命驾纷行游，披帷犹屏息。\n敦余值二难，结客枉三益。雨馆霭馀清，云轩坐生白。\n丘琴发雅弹，邻酒泻芳液。泠然御鲲响，恍若骖鸾翼。\n吾意眷山水，何事饵金石。方达无生旨，安知有生怿。"
        },
        {
            "标题": "觉海寺晚登石壁绝顶",
            "作者": "皇甫汸",
            "内容": "荒台布金处，残宇在云峰。径以檀栾入，丘因窈窕逢。\n桃花春涧酒，萝月慧门钟。归路无愁失，樵人许客从。"
        },
        {
            "标题": "张水部招登戊己山兼览徐武功所撰河功碑",
            "作者": "皇甫汸",
            "内容": "刘向莅都水，张骞穷河源。哲人播嘉绩，上善回狂奔。\n土阜等峛崺，延眺旷周爰。鲁连荡遗轨，蒙山隐华轩。\n化因子奇著，信以季札敦。武功吾乡彦，烈烈丰碑存。\n辛勤宣防事，慷慨昏垫言。之子守画一，何异双玙璠。\n往迹随清沚，兴情寄绿尊。"
        },
        {
            "标题": "子约庭中赏紫牡丹作进酒歌悼张子",
            "作者": "皇甫汸",
            "内容": "人逢花下偏宜酒，况复名花世罕有。魏公园中擅品奇，贵妃宫内传名久。\n此种云自洛阳来，江左移将不易开。纤纤映日新妆丽，袅袅临风舞袖回。\n珍重祗怜倾国色，沈沦肯惜少年才。密友看花记昔时，张仲当筵亦太痴。\n一曲强簪花调笑，百杯犹诉酒行迟。但见芳菲花不改，空思鸡黍人何在。\n春风解道有时还，朝露宁知莫相待。可因白发耻看花，若个朱颜得驻霞。\n兄弟谢庭多乐事，世人徒数季伦家。"
        },
        {
            "标题": "结客过吉祥寺",
            "作者": "皇甫汸",
            "内容": "落日帝城隈，摩霄梵宇开。黄金留福地，白玉接仙台。\n共有参禅意，能无并马来。坐令虚室里，会见吉祥回。"
        },
        {
            "标题": "王百谷示余半偈斋诗因荅",
            "作者": "皇甫汸",
            "内容": "斋题半偈学维摩，榻对蕉阴胜碧萝。已办焚香耽寂坐，无烦载酒问奇过。\n啼残好鸟春忘却，落尽灵花夜若何。为讶右丞传妙句，祇缘诗思入禅多。"
        },
        {
            "标题": "九日结客湖山登高怅无欢悰漫不成咏章宪副以诗惠讯赋此解嘲",
            "作者": "皇甫汸",
            "内容": "湖山风景控长洲，不减龙山九日秋。香梵林中居士社，笙歌塘上美人舟。\n自怜白发身犹健，欲咏黄花思未酬。羡尔闭门能觅句，卧游玄想胜来游。"
        },
        {
            "标题": "早春雪后看雨",
            "作者": "皇甫汸",
            "内容": "雪消逢雨至，并是弄春情。润物知何处，随风散满城。\n园林无积素，山壑有馀清。见说花溪里，朝来新水生。"
        },
        {
            "标题": "再送",
            "作者": "皇甫汸",
            "内容": "严君司马贵，仙令覆凫新。自忝弹冠客，相看结绶人。\n庭趋莱服晓，朝接笋班春。万里天门远，何由借寇恂。"
        },
        {
            "标题": "登广平借寇楼寄体乾于浙省",
            "作者": "皇甫汸",
            "内容": "同是皇畿宰，回惊二十秋。人随台岳迥，年逐滏河流。\n月黯琴疑在，花深舄讵留。寇恂那可借，日暮倚高楼。"
        },
        {
            "标题": "苦热行",
            "作者": "皇甫汸",
            "内容": "西来赤坂途犹阻，南望炎州井尚融。水戏欲浮三翼舸，从游曾侍九成宫。\n閒挥浊酒临池上，仰视明星起夜中。惟有玄思除热恼，美人何处惠清风。"
        },
        {
            "标题": "昆山道中延福寺逢琴僧",
            "作者": "皇甫汸",
            "内容": "维舟探野寺，取径度溪桥。宿雨鸣才歇，寒云湿未消。琴声入林细，幡影隔花遥。流水原无着，归心缓落潮。"
        },
        {
            "标题": "早春寄台州王维桢",
            "作者": "皇甫汸",
            "内容": "不见天台吏，题书问赤城。时违花过眼，春入鸟关情。雅兴看霞起，离忧向水生。为邦年最少，莫惜宦无成。"
        },
        {
            "标题": "答王维桢",
            "作者": "皇甫汸",
            "内容": "同是西京作赋群，省中年少特推君。早承恩宠遭时妒，误落风波几处分。\n白首相知那可说，红颜薄命古来闻。越禽更接卑栖羽，犹恨南枝隔暮云。"
        },
        {
            "标题": "乐府十二首（嘉靖丙寅作）",
            "作者": "皇甫汸",
            "内容": "乘法驾乘法驾，出潜邸。辞兰坂，臻枫陛。握乾符，奉慈旨。桥中倾，碣呈字。从臣观，稽首喜。应帝期，称天子。泰阶升，更化始。陋代来，劣舂起。釐庙制典礼成，四海谧。享祀禋，九庙翼。考明堂，筵太室。献皇跻，烈祖匹。故鬼小，幽灵假。咏孝思，歆明德。秩郊禋坛畤准圆方，神祇奠南北。夕郎奏既俞，春卿议佥集。睿想孚筮从，鸿图表景测。<山燎>迎初阳，寅威练嘉日。裸献戾上公，参乘简元戚。八骏夹电驰，六龙戴星出。天路抗旌旄，云门间琴瑟。殷荐升紫烟，告成瘗苍璧。齐幄肃华班，旋涂厉清跸。灵贶展斯今，仁孝光自昔。宬皇史宬皇史，函帝籍。金为匮，石为室。签汇绨缃部甲乙。迩文华，充武库。简鸿儒，雠豕误，於万斯年守之锢。展陵帝眷园寝，谒款丘陵。驰道旦筑，行殿宵营。亘帷成屋，列幔为城。般云谢巧，周日非灵。乾行玉辇，坤御金舆。六宫婉从，万国宾趋。銮铃响递，环珮声徐。五臣供帐，百辟燕酺。朱明司辰，清和肇节。草树蒙恩，禽鱼腾悦。周历皇畿，轸兹民业。遐揽边关，洪思祖烈。去遵鸾辂，归泛龙舟。山开阳翠，川效安流。柔情并畅，睿藻扬休。枚朔第颂，翎赞王猷。思旧邦南巡纪胪岳，东幸缅怀丰。白水循往辙，丹陵访故宫。江汉眺吾楚，霜露怆宸衷。电奔翼八骏，云兴扈六龙。不有居者谁监国，皇储旦截驰道出。翟相行边细柳中，顾公锁钥青门北。昼发邯郸道，夜渡黄河湄。军容肃肃间官仪，豹尾后载班姬随。卫火弗戢，漳流半湮。宪臣褫爵服，邦侯械以徇。旌旗蔽日指樊城，箫管具举叠金钲。父老稽首遮道迎，椎牛置酒宴镐京。山川遍喜色，禽鸟递欢声。辟朱阍，扫青室。思履綦，存衽席。斋心望祀纯德间，周爰园寝凄天颜。诏发郢门迈燕关，格祖特告銮舆还。管背汉羯虏骄鸷惟吉囊，自称华裔衄先皇。长伎一逞百不当，谁为谍者伧子王。憺威藉宠祈上玄，有征无战神武宣，班师振旅歌凯旋。寝盟庚戌之秋虏大入，渡桑越碣逾古北。烽火夜照甘泉宫，旌竿昼蔽长安陌。驱我士女蒙毳衣，屠我牛羊为湩食。镇臣气丧，边将兵弛。侵职滥官，勤王者死。决胜岂有帷中谋，主和遂贻城下耻。天子旦集廷臣议，日中不决犹素纸。蜀郡才华久称赵，慷慨挺身言致讨。书生由来剑术疏，往系单于惟饵表。议上始觉龙颜开，司马授策，宗伯举杯。登陴一呼，疾声震雷。胡儿跃马趋风回，群工献寿咏康哉。海波平岛夷日本称最雄，髡首骈拇炯两瞳。乘舟截险洪涛中，跳梁若蝶聚若蜂。揭竿烈炬耀日红，攻城掠邑谁婴锋。红女休织田无农，帝命祀海惟司空。授脤秉钺有胡公，狼兵苗卒集江东。夜纵巨舰突蒙冲，俘海系直奏肤功，兔穷鸟尽艰厥终。更极三殿灾，双阙燎。天子避寝，厌胜以祷。朝右个，御西清。玉食有减，金悬无声。谁其梓慎窥大庭，流乌化雀将焉征。除旧布新承天意，司空饬材俾壮丽。宅中建极，钦哉从事。遣仙使周穆穷寰宇，汉武慕蓬壶。东生游调笑，西母宴欢愉。颠既廑币，丰亦枉蒲车。缓龄韬上药，御气秘真符。台端两侍御，将命发天都。齐梁历南楚，瓯越尽东吴。姓名河上隐，物色市中趋。金简探绿籍，琼笈访朱书。曾未三载还，幸与百年俱。筑馆礼上士，授粲出中厨。行闻避骢马，归见绾银鱼。稽首愿玉体，寿考永无虞。考芝宫河清社鸣诞圣人，握符缵历，靡瑞不臻。天垂卿云景星现，地出醴泉泽曼衍。导禾六穗麦两岐，嘉瓜并蒂连理枝。三足轩翥肉角嬉，龟鹿雀兔咸素姿。包匦驿贡赆四驰，芝草凝祥处处生。献庙忽产屋之楹，瑶光莹洁秀九茎，铜池芝房恶足称。帝命作宫，时享以报。子孙千亿，昌胤允绍。"
        },
        {
            "标题": "送王维桢量移台州",
            "作者": "皇甫汸",
            "内容": "使君仙棹且徐开，岐路离筵未忍回。乘月遥从石梁度，看霞几过海门来。\n郡中共识宣城藻，阙下谁怜贾傅才。吴越相望一水隔，思心日夜向天台。"
        },
        {
            "标题": "寄王维桢地曹",
            "作者": "皇甫汸",
            "内容": "并是衔新命，俱来守旧京。时违空往迹，事在每关情。\n草绿长千里，江清建业城。寄君须自爱，己矣负平生。"
        },
        {
            "标题": "乐清登箫台访洛箫泉",
            "作者": "皇甫汸",
            "内容": "仙踪讵可攀，荒台尚堪访。箫弄清泉中，舄振紫岩上。\n波动若鸾沈，云飘似凫往。浮筠本无垢，托心在尘想。\n花溪如有灵，应流盖山响。"
        },
        {
            "标题": "缙云寻唐阳冰吏隐山赠李方伯",
            "作者": "皇甫汸",
            "内容": "隐吏久不作，青山名已虚。洼尊花下迹，科斗竹间书。\n沉饮非妨政，耽游为惜馀。藩侯寔宗彦，旷代此悬车。"
        },
        {
            "标题": "丽春宫人词次韵",
            "作者": "皇甫汸",
            "内容": "汉宫初进美人歌，一日春晖到绮罗。漫向玉阶啼粉泪，试开金箧理妆螺。\n从登豹辇衔恩甚，特赐鸾笺命藻多。总是相如能献赋，文园归后奈君何。"
        },
        {
            "标题": "丽春宫人词次韵二首",
            "作者": "皇甫汸",
            "内容": "掖庭诸伴尽承私，犹是长门奉帚时。夜月罗帏空自照，春风玉辇不教随。画图旧掩明君貌，团扇新传班女词。争得蛾眉无解妒，一开金屋宠全移。"
        },
        {
            "标题": "泊丹阳",
            "作者": "皇甫汸",
            "内容": "日暮丹阳郭，维舟旅思违。蝉随江柳报，萤带野烟飞。\n练水乘秋满，吴关入望微。宁知垂翼鸟，犹畏弋人机。"
        },
        {
            "标题": "自曲梁移水部初入朝作",
            "作者": "皇甫汸",
            "内容": "遄归仙令舄，重谒汉朝仪。叨命分华省，衔恩践赤墀。\n河阳三载卧，天阙九重思。禁漏和钟尽，宫云与仗移。\n城缘双凤转，驾拥六龙随。谈树仍今日，栽桃异昔时。\n笋班新剑佩，兰署旧缨緌。愿并青霄侣，常沾湛露私。"
        },
        {
            "标题": "莫宪使补官楚臬继参梁岳奉赠",
            "作者": "皇甫汸",
            "内容": "闻道除书下紫宸，沧江猿鹤恋征轮。共怜潘令閒居久，可讶山公荐启频。\n湘浦兰芳违赠远，河阳花色待行春。汉廷典礼须君草，讵作梁园授简人。"
        },
        {
            "标题": "七月六日张幼于馆燕别将赴豫章",
            "作者": "皇甫汸",
            "内容": "祖席叨君燕，萧斋与客过。旱云凉思少，江月旅情多。\n著作惭金马，迟回恋薜萝。欲知临别恨，来日视星河。"
        },
        {
            "标题": "哀张两生",
            "作者": "皇甫汸",
            "内容": "孝友悲张仲，才华伯氏先。怜兹双白璧，同尔閟黄泉。\n薤草何曾宿，棠华遂不妍。雁飞春陇外，鸰断夜台边。\n过客徒悬剑，生交或绝弦。临丧独无涕，齐物讵须年。"
        },
        {
            "标题": "子约弟使楚被谴会于澶渊",
            "作者": "皇甫汸",
            "内容": "春风河上驻征骖，河柳初回淑气含。得罪十年辞汉省，采芳何日下湘潭。\n情怜棣萼来相倚，迹似浮云去不堪。君到梁园好题赋，莫将留滞叹周南。"
        },
        {
            "标题": "题沈周八景图 其二 灵岩山",
            "作者": "皇甫汸",
            "内容": "灵岩深锁旧离宫，香井琴台辇路通。池上花饶西子醉，屧声时向画廊东。"
        },
        {
            "标题": "谢惠凉巾",
            "作者": "皇甫汸",
            "内容": "谁制云巾蝉翼轻，况逢新沐晚凉生。北窗高枕承嘉惠，东省弹冠异昔情。"
        },
        {
            "标题": "哭洞庭友人陆梓二首 其二",
            "作者": "皇甫汸",
            "内容": "老就青山隐，惊闻白日开。贫交复存几，死友重嗟来。\n僧舍依为寝，仙坛閟作台。临流送归处，逝水竟无回。"
        },
        {
            "标题": "殊胜寺留别舍弟",
            "作者": "皇甫汸",
            "内容": "野寺随林建，幽扉面水开。上方今夜月，千里故乡台。\n酒为闻鸡散，帆应逐雁回。佳期迷后会，含意问如来。"
        },
        {
            "标题": "哭洞庭友人陆梓二首 其一",
            "作者": "皇甫汸",
            "内容": "蒙叟能齐丧，荣期了悟终。一朝奄委化，万事若沦空。\n问字奇偏识，临书法最工。今来隐几处，长夜起松风。"
        },
        {
            "标题": "陆羽泉茶",
            "作者": "皇甫汸",
            "内容": "莲宫幽处涌清泉，茶灶年深冷绿烟。香供尚存龙藏里，试尝何似虎丘前。"
        },
        {
            "标题": "代柬因令弟参军寄讯杨太史",
            "作者": "皇甫汸",
            "内容": "何事投荒久，犹闻赐召迟。伏波穷瘴疠，定远老戎麾。\n卉服居将染，瓜期岁屡移。乡心魑魅诮，客泪杜鹃知。\n迹学龙蛇隐，恩怀犬马私。清明望京洛，晦日眺昆池。\n赋拟还邛后，书成去赵时。因声传棣萼，结想眷琼枝。\n锦里家连郭，苍山路断岐。无由行载酒，一问子云奇。"
        },
        {
            "标题": "络纬吟",
            "作者": "皇甫汸",
            "内容": "汉宫秋夜静，别院锦机张。断续随砧响，凄清杂漏长。\n隐忧遑恤纬，图报未成章。但遣回文就，边庭远寄将。"
        },
        {
            "标题": "马竖有谈武宗时事者感而赋诗",
            "作者": "皇甫汸",
            "内容": "传闻遗事讵堪悲，今日长秋异昔时。产出神驹官尽牧，献来天马帝亲骑。\n千金购赏原非惜，万里长驱为不辞。一自攀龙留剑舄，何由陪骏向瑶池。"
        },
        {
            "标题": "马跑泉",
            "作者": "皇甫汸",
            "内容": "汉将长驱日，黔关夜度年。千盘鸡背险，百折马蹄穿。\n梅尽难销渴，河乾不受钱。从来疏勒外，知有耿恭泉。"
        },
        {
            "标题": "寄王维祯户曹",
            "作者": "皇甫汸",
            "内容": "扶病寻真宿羽坛，尘踪那识是秦官。山中瑶草传情易，天上琼枝会面难。\n华省久淹犹执戟，明时须爱但加餐。应徐零落元瑜逝，莫以风流忆建安。"
        },
        {
            "标题": "雪日寄王户曹湖上官舍",
            "作者": "皇甫汸",
            "内容": "初雪度江城，残云来省阁。览物嗟岁殚，怀人怅居索。\n择木本同栖，倾枝犹异托。维舟安可从，开尊自成酌。"
        },
        {
            "标题": "由罨画溪登玉阳山院",
            "作者": "皇甫汸",
            "内容": "溪水镜中渡，风帆画里看。潭犹名玉女，地即傍铜官。\n向夕山常雨，先秋树已寒。洞霄供奉日，归隐圣恩宽。"
        },
        {
            "标题": "茅山道中",
            "作者": "皇甫汸",
            "内容": "犹是皇畿内，迢迢赤县分。劳生空害道，薄命岂关文。\n源水浑迷路，深山迥隔云。金丹如可就，留此问茅君。"
        },
        {
            "标题": "茅山道中寄徐公子闻其抱病",
            "作者": "皇甫汸",
            "内容": "林开白石隐仙房，路指青门接帝乡。六代总为分鼎地，十年空作尚书郎。\n源迷桃水聊相访，会忆兰亭耿不忘。闻道徵君初养疾，将从海客寄丹方。"
        },
        {
            "标题": "蠢尔海氓一首赠中丞平寇也中丞孰谓谓夏公邦谟也",
            "作者": "皇甫汸",
            "内容": "蠢尔海氓，凭险构患。聚徒实繁，飙起滋蔓。法网凝脂，因缘反汗。\n伊谁之愆，阶之为乱。乱既不逞，岁亦荐饥。脱耒为挺，裂裳为旗。\n焚庐揭箧，沉艎夺输。盘污窟据，"
        },
        {
            "标题": "梅花水仙",
            "作者": "皇甫汸",
            "内容": "弄影俱宜水，飘香不辨风。霓裳承舞处，长在月明中。"
        },
        {
            "标题": "梅子铺题壁",
            "作者": "皇甫汸",
            "内容": "月明清露下荒台，木落空山更可哀。夜壑常留金碗在，春风曾识翠华来。"
        },
        {
            "标题": "入阳抱山访朱大理",
            "作者": "皇甫汸",
            "内容": "怜君谢朝寺，归守旧林丘。芳树当轩植，清泉入户流。\n焚车长自暇，学圃最宜秋。却笑题门者，何须罗雀求。"
        },
        {
            "标题": "明远楼",
            "作者": "皇甫汸",
            "内容": "嘉运开文囿，祥光引画楼。星疑聚奎野，地似接瀛洲。\n凤以飞甍起，龙将刻柱浮。梯云遥入汉，窗月净含秋。\n南岳神攸降，长江藻并流。悬知尧室敞，应是楚材收。"
        },
        {
            "标题": "寇至杂诗四首长兄命予同作 其四",
            "作者": "皇甫汸",
            "内容": "年少轻生不畏擒，笑谈绐虏未输心。朝来匹马危城外，提首辕门索赐金。"
        },
        {
            "标题": "募兵作",
            "作者": "皇甫汸",
            "内容": "汉家西域有烽烟，列郡徵兵诏护边。吴楚轻剽亡命起，幽并游侠感恩先。\n身从都尉新承钺，名系良家尽控弦。为语凤楼休借问，功成龙塞遂言还。"
        },
        {
            "标题": "暮春雨后病遣",
            "作者": "皇甫汸",
            "内容": "庭閒坐对日仍斜，邑小犹堪早放衙。已过一春才见燕，乍来微雨亦惊花。\n桑麻自拟劳民事，桃李何缘竞物华。正是茂陵多病骨，好从勾漏觅丹砂。"
        },
        {
            "标题": "暮春雨后病遣",
            "作者": "皇甫汸",
            "内容": "庭闲坐对日仍斜，邑小犹堪早放衙。已过一春才见燕，乍来微雨亦惊花。桑麻自拟劳民事，桃李何缘竞物华。正是茂陵多病骨，好从勾漏觅丹砂。"
        },
        {
            "标题": "荅张聚之惠问",
            "作者": "皇甫汸",
            "内容": "六桥花下酒，送子返柴居。为别清秋暮，相思章水馀。\n尘驱惭驷马，道远望双鱼。何处询流寓，匡山欲著书。"
        },
        {
            "标题": "南省斋居",
            "作者": "皇甫汸",
            "内容": "汉家祀典盛如今，几处郊宫驻辇深。燕月悬知临太乙，淮流争得向汾阴。斋居宛记分兰省，禁卫仍闻集羽林。静数从臣枚朔辈，同时零落忽伤心。"
        },
        {
            "标题": "南旺道中逢张水部",
            "作者": "皇甫汸",
            "内容": "薄游自苦为形役，却笑深秋在异乡。使者星槎逢造次，征夫岐路借辉光。\n相忘湖上同鱼乐，遥指云中羡雁翔。莫道佳期容易过，黄花留醉是重阳。"
        },
        {
            "标题": "滇南雪后",
            "作者": "皇甫汸",
            "内容": "闰月凝寒早，炎方见雪稀。六花金马上，一似玉关飞。\n素积昆池练，晴连华岳晖。吴兵犹挟纩，未报解征衣。"
        },
        {
            "标题": "雨夕重悼张子同子安子约作",
            "作者": "皇甫汸",
            "内容": "细雨空堂暮，孤云冉冉阴。逢谁话山水，兹夕痛人琴。\n南国梅花落，西原芳草深。何须闻楚奏，始有泪沾襟。"
        },
        {
            "标题": "拟伯劳东飞歌二首 其一",
            "作者": "皇甫汸",
            "内容": "蛱蝶双飞燕并栖，秦楼燕市花成溪。谁家玉人当户窥，含羞敛笑横波驰。\n宝髻珠钿明月光，罗帏翠帐秋夜长。秀颜皓齿才十五，时向芳筵作歌舞。\n雀台露寝生暮云，空留可怜犹为君。"
        },
        {
            "标题": "拟中妇织流黄",
            "作者": "皇甫汸",
            "内容": "金闺方永夜，翠袖理残机。灯花斜落镜，月光低鉴帏。寸心共丝断，双泪与梭挥。作伴除蛩响，惊眠惟雁飞。织就当窗素，裁为远道衣。徒令芳讯达，不及早旋归。"
        },
        {
            "标题": "夏日登牛首山徐公子席上赋二首 其二",
            "作者": "皇甫汸",
            "内容": "出郭纡京览，寻山隔世缘。雁垂珠户塔，龙起石岩泉。\n法雨穿花外，慈阴憩树前。宁知禅寂处，曾是圣游年。"
        },
        {
            "标题": "夏日登牛首山徐公子席上赋二首 其一",
            "作者": "皇甫汸",
            "内容": "爱客谢王孙，相邀款法门。林间皆幻境，花里即迷源。\n万壑江流转，双峰云气繁。寄言河朔兴，兹夕在祗洹。"
        },
        {
            "标题": "四思诗 其三 牛首山　徐公子招游",
            "作者": "皇甫汸",
            "内容": "公子招欢地，牛山胜事存。心期惠远社，迹感孟尝门。\n竹院留宵榻，花岩驻午轩。临溪一相送，今日独谁言。"
        },
        {
            "标题": "月映霜华夜最清凤箫吹出断肠声却怜楚客浮湘意不似萧郎弄玉情",
            "作者": "皇甫汸",
            "内容": "月落吴宫夜欲分，笙歌一曲不堪闻。凡心也解非仙骨，漫说乘鸾向彩云。"
        },
        {
            "标题": "盘江词三首",
            "作者": "皇甫汸",
            "内容": "松风万壑引盘涡，闻唱《公无此渡河》。汉将西征遗垒在，至今啼血染沧波。"
        },
        {
            "标题": "盘江词三首",
            "作者": "皇甫汸",
            "内容": "白涧流残青嶂开，鸡公岭带夕阳来。更闻江水盘千曲，何似愁肠日九回。"
        },
        {
            "标题": "盘江词三首",
            "作者": "皇甫汸",
            "内容": "攒峰夹岸若云稠，下有飞泉一线流。春草深时多瘴厉，行人驻马不堪愁。"
        },
        {
            "标题": "同陈给事林尚宝游毗陵胡舍人园",
            "作者": "皇甫汸",
            "内容": "并是仙舟下，因成金谷游。亭开一水曲，山隐百花幽。\n繁圃春常驻，晴尊雨更留。那知龙卧意，犹绕凤池头。"
        },
        {
            "标题": "夜泊鲁桥胡中丞驰翰至披襟起坐秉烛读之沨沨乐章声中金石口占奉谢",
            "作者": "皇甫汸",
            "内容": "见君晴，别君雨。人向巫阳去，别君云作雨。思君月出云，疑是湘江上，猿啼不可闻。\n河水瀰瀰，获此双鲤。赠比琅玕，报匪琼玖。夜中不能寐，起坐理金声。\n山月为我明，河水为我清，思君不见那为情。"
        },
        {
            "标题": "普德寺",
            "作者": "皇甫汸",
            "内容": "古寺城南访六朝，高台一望几萧条。门前黄叶催年暮，林外青山觉路遥。塔影常圆沙苑月，钟声静带楚江潮。老僧宴坐耽禅定，送客何曾过虎桥。"
        },
        {
            "标题": "普照寺听天晓禅师讲解",
            "作者": "皇甫汸",
            "内容": "少林飞锡渡江来，说法城南有旧台。贝叶时时松下展，灵花夜夜雨中开。"
        },
        {
            "标题": "答子约弟七夕见怀",
            "作者": "皇甫汸",
            "内容": "天上欢逢夕，人间重别时。忽闻牛女咏，并入鹡鸰诗。\n悟辱因超忍，牵情未遣思。乘杯倘有验，一水乞归期。"
        },
        {
            "标题": "严公解相还豫章追送淞陵作三首 其二",
            "作者": "皇甫汸",
            "内容": "明时扈圣廿年馀，始得衔恩谢直庐。秀水池台非旧筑，钤冈花径是新除。\n县家岁给山公粟，门巷高悬薛氏车。舟泊吴江秋乍冷，野人聊为献鲈鱼。"
        },
        {
            "标题": "严公解相还豫章追送淞陵作三首 其一",
            "作者": "皇甫汸",
            "内容": "古来开阁自平津，几见功成得奉身。逸老特蒙优诏赐，乞骸何用屡书陈。\n东都饮饯辞供帐，南驿乘符速去轮。归到宜春酒应熟，散金惟欲会乡人。"
        },
        {
            "标题": "严公解相还豫章追送淞陵作二首",
            "作者": "皇甫汸",
            "内容": "明时扈圣廿年余，始得衔恩谢直庐。秀水池台非旧筑，钤冈花径是新除。县家岁给山公粟，门巷高悬薛氏车。舟泊吴江秋乍冷，野人聊为献鲈鱼。"
        },
        {
            "标题": "严公解相还豫章追送淞陵作二首",
            "作者": "皇甫汸",
            "内容": "古来开阁自平津，几见功成得奉身。逸老特蒙优诏赐，乞骸何用屡书陈。东都饮饯辞供帐，南驿乘符速去轮。归到宜春酒应熟，散金惟欲会乡人。¤"
        },
        {
            "标题": "七夕二首 其一",
            "作者": "皇甫汸",
            "内容": "画郎面面图金粟，化塔层层现玉毫。舍利窗中看宿劫，栴檀林外听江涛。"
        },
        {
            "标题": "徐翰撰游齐云归因赠",
            "作者": "皇甫汸",
            "内容": "蓬阙云中岳，花源洞口春。幽探历山水，玄览出风尘。\n太史游何壮，兴公赋更新。宁知香案吏，今是玉堂宾。"
        },
        {
            "标题": "送叔氏游齐云",
            "作者": "皇甫汸",
            "内容": "新安春水绿，乘兴谒名山。石磴和云践，金庭就日攀。\n暂来辞竹下，独往出花间。若遇壶中客，应知得道还。"
        },
        {
            "标题": "早春奉柬王驾部时闻上书乞休未得",
            "作者": "皇甫汸",
            "内容": "耽寂怀摩诘，辞荣学右军。乡心随梗泛，春思藉兰薰。巴水初消雪，巫山尚掩云。汉家频遣祀，留待碧鸡文。"
        },
        {
            "标题": "寓京感事五首 其二",
            "作者": "皇甫汸",
            "内容": "围城高筑备辽西，夫婿蒙徵事鼓鼙。谁向月明啼玉箸，断肠知是杞梁妻。"
        },
        {
            "标题": "吴子仁舟泛遣兴",
            "作者": "皇甫汸",
            "内容": "湖上扁舟兴不违，春深何惜醉芳菲。寒生细雨花间湿，节近轻烟柳畔稀。\n散骑十年空未调，群鸥一夕已忘飞。溪边渔父休相问，楚客归来欲制衣。"
        },
        {
            "标题": "夏日来凤亭小集各赋",
            "作者": "皇甫汸",
            "内容": "首夏犹芳月，终宴就薰风。泛觞兰水上，置座竹林中。飞花代舞似，鸣鸟当歌同。笑将愁暂破，醉遣累俱空。更待西园景，留赏北山丛。"
        },
        {
            "标题": "送吴长洲调官阳谷",
            "作者": "皇甫汸",
            "内容": "看君移舄鲁门东，莫向南枝叹转蓬。邑是桑麻旧时地，民多弦诵古人风。\n城连黄石寻祠外，家隔青山望越中。却忆河阳春色里，桃花欲寄恨无穷。"
        },
        {
            "标题": "秋夜把酒对月",
            "作者": "皇甫汸",
            "内容": "宋生陈九辨，陆机歌百年。怅兹清秋日，聊使幽怀宣。\n矫矫归云雁，嘒嘒含风蝉。摧芳委朝露，俄景流夕川。\n鳞运有代谢，蕣荣无常妍。始知行乐贵，何用居情牵。\n长夜思秉烛，新月正登筵。金尊泛绿醑，宝瑟縆朱弦。\n商歌当枣下，楚舞出花前。馀名焉足藉，达生乃为贤。"
        },
        {
            "标题": "鸿胪主人索诗因缀赠篇",
            "作者": "皇甫汸",
            "内容": "凤阙芳年步，鸿胪旧藉传。观臣谁是主，卜地尔为贤。\n榻借朱明过，杯停素节旋。相逢即相识，倾盖故人怜。"
        },
        {
            "标题": "送子安家兄遣告皇陵之中都",
            "作者": "皇甫汸",
            "内容": "天授我高皇，龙飞自禹方。地曾留巨迹，云每识神光。宅镐谋应协，怀丰意讵忘。遂荒汤沐邑，因锢鼎湖藏。园县祠官给，泉闱烈考襄。粉榆无马鬛，松柏有乌翔。遹孝今王嗣，恢图中叶昌。监周兴礼乐，稽古备文章。观德崇新庙，栖灵狭旧乡。卜工维日吉，遐馈俟风将。东省推予仲，南宫曰尔良。春乡遥献节，秋水速征航。望气荆涂上，登<田汝>泗旁。御香陈玉碗，量币发金箱。别泪纷鸿雁，来歆陟凤凰。故都行欲赋，扬搉思何长。"
        },
        {
            "标题": "初发京口",
            "作者": "皇甫汸",
            "内容": "少年慕攀鳞，千里轻徒步。愧非登庙姿，亦谬临轩顾。\n朝跻赤墀涂，夕骋青门路。宁知世网婴，遂为儒冠误。\n昨浮湘江还，愿守箕山卧。不胜战者劳，心迹两乖忤。\n解缆指广陵，眷恋未能渡。兴歌瞩流波，庶几照情素。"
        },
        {
            "标题": "次韵送张允清游武当二首 其二",
            "作者": "皇甫汸",
            "内容": "看君已过古稀年，犹欲名山访列仙。可是向平婚嫁毕，不愁岐路有风烟。"
        },
        {
            "标题": "次韵送张允清游武当二首 其一",
            "作者": "皇甫汸",
            "内容": "归卧东山聊引年，始知傲吏已成仙。乘槎若遇浮丘子，定好相携蹑紫烟。"
        },
        {
            "标题": "十八夜儿楙治酒邀诸父待月始阴仍霁",
            "作者": "皇甫汸",
            "内容": "清夜欢游忽作阴，少时斜月复开林。倩教丝竹陶余兴，莫惜儿曹解此心。"
        },
        {
            "标题": "吴文部园中观秋千二首",
            "作者": "皇甫汸",
            "内容": "乍起花间渐出墙，只愁人远但闻香。娇容愿倩风为力，故制湘裙特许长。"
        },
        {
            "标题": "吴文部园中观秋千二首",
            "作者": "皇甫汸",
            "内容": "彩架朱丝荡碧空，翩翩双蝶逐花丛。祗知神女能行雨，不道仙姬会御风。"
        },
        {
            "标题": "秋日二首 其二",
            "作者": "皇甫汸",
            "内容": "关山回素节，水月湛清虚。暑气销兰酌，凉飔袭桂裾。\n露疑仙掌后，叶似洞庭初。愿得逢南雁，他乡一寓书。"
        },
        {
            "标题": "秋日偶成",
            "作者": "皇甫汸",
            "内容": "无那文园病，秋来独未苏。江风惊木落，檐日惜阴徂。拙宦同门限，劳生学户枢。愤忧何以托，惟是著《潜夫》。"
        },
        {
            "标题": "秋日二首 其一",
            "作者": "皇甫汸",
            "内容": "玉露零清夜，金风戒早秋。不堪人北去，已是火西流。\n月皎如迎扇，星低似犯舟。乡心轸兹序，起坐为悠悠。"
        },
        {
            "标题": "秋日怀王维祯",
            "作者": "皇甫汸",
            "内容": "京国岁华晚，江城风雨秋。疏声兼叶度，寒色带云流。\n薄宦潘生省，怀人谢监楼。如何潮落尽，犹未下仙舟。"
        },
        {
            "标题": "得李伯华书期余往晤感今追昔诗答之",
            "作者": "皇甫汸",
            "内容": "逢时四海羡弹冠，每过龙门卜夜阑。忽漫东归依泰岱，几凭西笑当长安。\n琼枝愿见何由得，尺素传来亦自难。更道辋川多胜迹，相邀裴迪共挥翰。"
        },
        {
            "标题": "郡斋作",
            "作者": "皇甫汸",
            "内容": "雅志怀山栖，复得理山郡。苍岫入南楹，白云带西径。\n虽事簿领劳，时与烟霞并。心旷眺已遐，迹沈寻亦近。\n下车芳载徂，牵牒明两迅。仁静乐有馀，拙迟澹无竞。\n命藻酬清晖，濡毫愧灵运。"
        },
        {
            "标题": "送王亮卿游天台",
            "作者": "皇甫汸",
            "内容": "岳路从兹始，仙源信可求。客情临海峤，乡语永嘉舟。\n天外看霞起，林间听瀑流。无能解缨去，送子欲神游。"
        },
        {
            "标题": "九月廿五日郢中遇雪",
            "作者": "皇甫汸",
            "内容": "岁闰生寒早，秋深遂雪飞。云连荆树密，日绕汉江微。\n园或疑梁是，溪将作剡非。但令闻妙曲，讵惜和人稀。"
        },
        {
            "标题": "惠应寺胡秀才读书处",
            "作者": "皇甫汸",
            "内容": "支公禅诵处，却有董生帷。地僻闻钟远，林荒下鸟迟。\n持经残雪映，闭户白云垂。辛苦精儒行，还应静者知。"
        },
        {
            "标题": "黄梅闻张令先已入省",
            "作者": "皇甫汸",
            "内容": "仙凫谒帝楚江归，芳草洲连赤壁矶。遥对双峰怀玉树，琴声寂寂落花稀。"
        },
        {
            "标题": "塞上曲三首 其一",
            "作者": "皇甫汸",
            "内容": "山城落日照居庸，抗岭回峦紫翠重。十月边关尘不起，万年陵寝雾常封。"
        },
        {
            "标题": "塞上曲三首 其二",
            "作者": "皇甫汸",
            "内容": "复有黄花高插天，烽火不动龙庭烟。岂为王公曾设险，亦知将士会忧边。"
        },
        {
            "标题": "闰七夕",
            "作者": "皇甫汸",
            "内容": "情是经年约，欢逢闰月催。临妆怜窈窕，欲渡思徘徊。\n鸟讶香车转，鸾惊绣阁开。今宵绛河上，应不厌重来。"
        },
        {
            "标题": "塞上曲三首 其三",
            "作者": "皇甫汸",
            "内容": "峨嵋山塞倚云霄，健马弯弓意气骄。夜半忽闻惊客汗，军中应识有嫖姚。"
        },
        {
            "标题": "秋日寺眺",
            "作者": "皇甫汸",
            "内容": "西锡混缁流，南冠类囚客。昨戾青阳徂，今来素秋迫。\n炎序俄戒凉，华滋互凋实。前因感六迷，后果證三惑。\n欲消尘世牵，聊晦空山迹。夙夜缅畏行，明朝露方白。"
        },
        {
            "标题": "三衢道中",
            "作者": "皇甫汸",
            "内容": "山居无别业，民俗半为农。树杪开山阁，溪弯置水舂。采薪朝候艇，乞火夜闻钟。岁晏收卢橘，犹堪比户封。"
        },
        {
            "标题": "山行值雨",
            "作者": "皇甫汸",
            "内容": "茂苑多春雨，花源信水乡。端居移物候，静悟得年芳。山合松云乱，湖消蕙雪长。思为拙者政，耕牧向河阳。"
        },
        {
            "标题": "山中赠蔡子木",
            "作者": "皇甫汸",
            "内容": "华省非常玩，青山聊对君。心将守空寂，迹许谢尘氛。\n竹涧晴鸣雨，松关昼偃云。倘逢名岳去，禽向得同群。"
        },
        {
            "标题": "紫霄峰庄道士房",
            "作者": "皇甫汸",
            "内容": "仙馆夕阳际，吴宫荒草馀。路迷花发后，云白鹤来初。\n醉客壶中酒，谋生柱下书。坐深寒月在，归驾欲凌虚。"
        },
        {
            "标题": "议狱诗 其九",
            "作者": "皇甫汸",
            "内容": "从桥犯玉辂，入庙窃珍环。释之自守法，抗节为平反。\n匪无尚方剑，三尺授奚愆。张汤视意旨，何啻鸾与鹯。\n矫矫安陵柏，异代同勉旃。"
        },
        {
            "标题": "送王少仪给事罢官还楚",
            "作者": "皇甫汸",
            "内容": "怜君得罪出梧垣，最是难招楚客魂。匹马乡关从此别，一尊岐路复何言。\n未须操乐聆钟子，便可为文吊屈原。木落洞庭堪涕泪，月明湘浦况闻猿。"
        },
        {
            "标题": "柬王职方",
            "作者": "皇甫汸",
            "内容": "北阙辞荣宦，南邦恋薄游。月临骑省夜，霜冷凤台秋。\n幕下时挥檄，帷中数进筹。平生忧国意，感激一登楼。"
        },
        {
            "标题": "四思诗 其四 天界寺　半峰上人禅诵处",
            "作者": "皇甫汸",
            "内容": "城南多古寺，争得道林居。马过谈经后，乌来施食馀。\n人天长示灭，花月几沦虚。飞锡何时晤，东山欲致书。"
        },
        {
            "标题": "天池遇刘侍御张文学留宿僧房余先返棹",
            "作者": "皇甫汸",
            "内容": "独往因春兴，相逢尽宿缘。散花初地雨，施食午时烟。\n山月分归照，龛镫就卧悬。无言去与住，谛想不离禅。"
        },
        {
            "标题": "史子示袁州诗亦赋",
            "作者": "皇甫汸",
            "内容": "闻君独抱感时心，说却袁州恨不禁。华屋春寒无处燕，沙堤日暮只啼禽。尚思祸起骖乘晚，犹道恩过赐剑深。诗报茂陵堪下泪，莫将吟入雍门琴。"
        },
        {
            "标题": "瑞雪识喜",
            "作者": "皇甫汸",
            "内容": "台云书乍歇，泽雪祷还来。萧苪薰犹焰，琼瑶花已开。\n礼同郊外卜，歌待郢中催。穑事先春望，嵩呼振地回。"
        },
        {
            "标题": "子约好谈玄理尝养一鹤每清宵唳彻余斋偶获其匹赋诗识喜属余和焉",
            "作者": "皇甫汸",
            "内容": "苏眈雅好应谁似，日对仙禽绝世氛。行傍瑶琴聊独引，飞来缑岭忽成群。\n雪中弄影时同舞，月下和鸣几处闻。览物与君浑念昔，乘轩曾亦滥机云。"
        },
        {
            "标题": "白符卿免官",
            "作者": "皇甫汸",
            "内容": "文章憎命不堪论，留滞官阶二十春。病里金丹思服食，晚来银艾笑垂身。\n明珠道上谁知己，红粉宫中惯妒人。归去名园多胜事，投书一为谢平津。"
        },
        {
            "标题": "古意二首 其二",
            "作者": "皇甫汸",
            "内容": "铜台遗令不堪悲，玉座犹怜歌舞时。怪得无情王处仲，一朝开阁散蛾眉。"
        },
        {
            "标题": "议狱诗 其十二",
            "作者": "皇甫汸",
            "内容": "奇邪效嚚讼，律案日以繁。遂逮见知法，复启告密门。\n大臣不释滞，主者胡守文。君子高五听，胪情或见原。\n匪贵发摘神，要使民无冤。"
        },
        {
            "标题": "崇道观登试剑石同龚温州",
            "作者": "皇甫汸",
            "内容": "采秀临丹壑，攀萝践白云。仙源那可测，巨石已中分。\n剑化灵犹在，炉寒火自焚。今宵看斗气，一为问夫君。"
        },
        {
            "标题": "怀胡长沙",
            "作者": "皇甫汸",
            "内容": "长安飞雪夜，载酒送君行。见雁愁无那，听猿泪实倾。\n楚云频入梦，湘水远含情。日暮江头望，何时召贾生。"
        },
        {
            "标题": "送吴山人之洛川访弟兼谒西亭王孙",
            "作者": "皇甫汸",
            "内容": "聚粮何所适，远与故山违。客路犹吟草，王门欲曳衣。\n行攀杨柳别，思逐鹡鸰飞。莫作梁园赋，淹留待雪归。"
        },
        {
            "标题": "悼释宗衍并示懋公",
            "作者": "皇甫汸",
            "内容": "竹房一夕掩，莲宇几时开。乍礼新封塔，空馀旧讲台。\n香飘林木变，月落水禽哀。为问传心偈，谁应更悟来。"
        },
        {
            "标题": "秋日莫宪副以寄怀之作书扇见贻赋答",
            "作者": "皇甫汸",
            "内容": "经年林卧无芳讯，一雁云间每致书。禾黍总荒新战地，蓬蒿犹满旧幽居。\n琼枝想见劳颜色，纨扇题将慰穆如。潘岳平生惟用拙，相如谁得似长舆。"
        },
        {
            "标题": "寄子约桃坞别业",
            "作者": "皇甫汸",
            "内容": "隐居思令弟，行役愧予昆。花隔南州榻，蓬深北郭门。\n委怀惟素帙，寄兴有清尊。乡梦因之望，时能到陆浑。"
        },
        {
            "标题": "荆州六咏送子约 其四 云亭泽",
            "作者": "皇甫汸",
            "内容": "七泽疏云梦，三湘汇洞庭。路随芳草绿，窗入远峰青。\n神馆朝蒸雾，仙槎夜犯星。悬知赐田者，词赋拟骚经。"
        },
        {
            "标题": "四美亭诗为大司成程舜敷作四首 其二",
            "作者": "皇甫汸",
            "内容": "地为崇文辟，斋因讲德开。草深知秘殿，松杪见灵台。\n映户群峰入，环桥一水回。但能留问字，不假酒肴来。"
        },
        {
            "标题": "憩四祖寺阅藏经",
            "作者": "皇甫汸",
            "内容": "清凉萧寺倚城西，避暑因来上界栖。为乞经文开宝藏，遂探谛语照金篦。\n晨披贝叶生岩石，夜诵昙花落水泥。自是远公容小谢，忘言终日对招提。"
        },
        {
            "标题": "游四祖寺",
            "作者": "皇甫汸",
            "内容": "谈经闻四祖，结宇在双峰。玄籥留真偈，冥筌出慧宗。\n招提悬白马，栏榥架青龙。泉落时浮钵，山深午罢钟。\n金河遥證果，石径悉盘松。屐往香泥印，衣归宝雾封。\n同兹探象教，一为谢尘踪。独惜僧徒散，空堂客思慵。"
        },
        {
            "标题": "五日松江道中",
            "作者": "皇甫汸",
            "内容": "积水云间杳，轻帆雨后孤。红巾横道路，白发滞江湖。\n客梦遥惊鹤，乡心欲问鲈。干戈正满眼，空对辟兵符。"
        },
        {
            "标题": "燕子矶荅蔡子木同用云字",
            "作者": "皇甫汸",
            "内容": "何处堪张组，江心一为君。岸回淮望树，帆带楚来云。\n浮迹沧波逝，同心芳草芬。临流无惜醉，此地易离群。"
        },
        {
            "标题": "子安馆中言别迟蔡子不至",
            "作者": "皇甫汸",
            "内容": "今夕西堂燕，明朝南浦人。雨滋将别泪，花黯欲离神。烛下杯停久，门前嘶马频。所期殊未至，含意独谁申。"
        },
        {
            "标题": "送尹兵曹擢河间守",
            "作者": "皇甫汸",
            "内容": "闻君初解尚书郎，出守雄邦迩帝乡。命下不殊冯翊诏，腰间争似会稽章。\n食前借箸筹多中，地上成图料已长。莫道宛王将献马，防秋日夜念遥疆。"
        },
        {
            "标题": "雁宕",
            "作者": "皇甫汸",
            "内容": "千山行入雁山中，犹道仙源路未通。钟落风涛知近海，衣生云雾若凌空。\n奇峰指点凭僧话，幽壑攀跻只鸟同。别向龙湫访飞瀑，一林晴雨石梁东。"
        },
        {
            "标题": "真州送客东归",
            "作者": "皇甫汸",
            "内容": "孤舟泊江渚，万里眺心长。月吐山头白，云披水面凉。\n海门潮汎汎，吴苑树苍苍。为有双鱼赠，因君达故乡。"
        },
        {
            "标题": "送大司马唐公龙养母还山",
            "作者": "皇甫汸",
            "内容": "司寇表陈情，君王诏许行。言归拜家庆，从此谢台衡。\n后乘遵鸿渚，前旌举凤城。谢安卧东野，疏广饯西京。\n八座夫人宠，三迁令母名。有怀桑景暮，无恙板舆轻。\n偕隐文焉用，閒居赋早成。丛萱当户发，新笋傍船迎。\n赠是山公杖，贻非颖叔羹。寿觞歌白雪，扇枕及朱明。\n一奏循陔咏，都令乡思生。朝来散孔席，余亦返柴荆。"
        },
        {
            "标题": "送陆子还洞庭",
            "作者": "皇甫汸",
            "内容": "朅来城市不堪居，归去湖山得自如。林屋树深无暑到，石门云偃觉尘疏。\n欢娱胜事还能几，零落交知太半馀。借问风帆何日下，将因明月迟秋初。"
        },
        {
            "标题": "送祖叟随姚太史游京",
            "作者": "皇甫汸",
            "内容": "为重一言诺，因轻千里心。青门赠柳色，白首念桑阴。\n旅迹蝇同附，乡书雁莫沉。平生抱琴德，行矣惠知音。"
        },
        {
            "标题": "送王良医之武冈",
            "作者": "皇甫汸",
            "内容": "白发微官在，沧江别路长。看星趋翼轸，问水过沅湘。采药身千里，闻猿泪几行。惟应鸿宝诀，犹得侍淮王。"
        },
        {
            "标题": "送王户曹擢九江守",
            "作者": "皇甫汸",
            "内容": "甘泉献赋早知名，才子为郎在两京。阙下承符初出守，郡中森戟已相迎。\n空庭庐岳晴云色，燕坐浔阳江水声。试觅古来《循吏传》，几人年少寄专城。"
        },
        {
            "标题": "送沈二仲文游浙中因寄田叔禾",
            "作者": "皇甫汸",
            "内容": "昔与田叔别，乃自汉东都。英髦值嘉运，睎翼荷天衢。\n轩缨无荣恋，竹帛有良图。玄疲子云草，书削路生蒲。\n撝旃辞京辇，纡驾领藩符。响臻倾四座，焱散各一隅。\n冉冉流岁月，骍骍奉驰驱。时违事已异，迹舛情复殊。\n冶容嫉众女，姱行嗤浅夫。敬通方见抵，仲翔亦被诬。\n杜门著越绝，倚市歌吴趋。愿因晨风想，共保朝露躯。\n之子羡黄鹄，西飞访白驹。气合双神剑，光俪两明珠。\n雄谈秋水至，藻思春葩敷。虹霓迟心赏，山水焉足娱。\n申缄缅契阔，抚已愧枪榆。"
        },
        {
            "标题": "送王户曹擢九江守",
            "作者": "皇甫汸",
            "内容": "廿泉献赋早知名，才子为郎在两京。阙下承符初出守，郡中森戟已相迎。空庭庐岳晴云色，燕坐浔阳江水声。试觅古来《循吏传》，几人年少寄专城？"
        },
        {
            "标题": "送项生入京",
            "作者": "皇甫汸",
            "内容": "为问西陵客，何时发永嘉。路随天外雁，舟泛雪中花。\n帝典虞堪并，皇图汉未加。行瞻天禄阁，载笔振瑶华。"
        },
        {
            "标题": "送郭侍御谪令闽中",
            "作者": "皇甫汸",
            "内容": "闽中为令似非轻，犹胜长沙逐贾生。花县暂看飞舄去，柏台争忆避骢行。\n山当剑浦云常暖，溪带樵川水最清。他日临轩访民瘼，封章留得直臣名。"
        },
        {
            "标题": "送徐绍卿还洞庭兼讯方子",
            "作者": "皇甫汸",
            "内容": "临水朝来望，还山西渡人。柳情非远道，花恨是残春。槁泽聊吟楚，寻源若避秦。祇应方处士，白首共垂纶。"
        },
        {
            "标题": "春日书抱柬当道诸君子二首 其二",
            "作者": "皇甫汸",
            "内容": "璿玑斡回运，宝历启东节。载阳薄曾晖，改阴谢凝结。\n条风衍遐圻，飞泽振穷穴。昔感百卉腓，今睹群芳悦。\n皇仁美无遗，物化滋未歇。恫予秉国桢，利宾晞朝列。\n命邑奚独愆，愬阍良自拙。天高赤墀涂，云暗黄金阙。\n区区谁见知，怛怛难具说。所藉扬末光，终然照孱劣。"
        },
        {
            "标题": "春日书抱柬当道诸君子",
            "作者": "皇甫汸",
            "内容": "璇机斡回运，宝历启东节。载阳薄曾辉，改阴谢凝结。条风衍遐圻，飞泽振穷穴。昔感百卉腓，今睹群芳悦。皇仁美无遗，物化滋未歇。恫予秉国桢，利宾晞朝列。命邑奚独愆，诉阍良自拙。天高赤墀涂，云暗黄金阙。区区谁见知，怛怛难具说。所藉扬末光，终然照孱劣。"
        },
        {
            "标题": "春日书抱柬当道诸君子二首 其一",
            "作者": "皇甫汸",
            "内容": "鳞次岁方献，骀荡化攸同。冻树荷灵曜，潜颖熙朝融。\n乘木政且平，升阶泽斯丰。奉三超神理，吹万等玄功。\n既渐八埏外，复被九垠中。泰来有畴祉，时往无再逢。\n牵世讵婴网，司晨犹在笼。效知匪患位，处才俾休躬。\n谁谓一羽弱，飏之戾层空。惧贻抢榆笑，愿托扶摇风。"
        },
        {
            "标题": "送郏荐和同年奉使山东为刘阁老营葬",
            "作者": "皇甫汸",
            "内容": "新裁绿袍使，遥捧紫书行。北阙方同侍，东山感独征。\n诗书瞻孔邑，旌节启王程。耆德思元老，玄庐在速成。"
        },
        {
            "标题": "送张尚宝谪淮南转运",
            "作者": "皇甫汸",
            "内容": "繁华自昔数扬州，君去无嗟夺凤游。试访名花吊隋苑，好攀丛桂对淮流。河桥月上开官舍，海县潮回放客舟。年少辟疆犹作吏，功成谁复念留侯。"
        },
        {
            "标题": "送朱生戍滇",
            "作者": "皇甫汸",
            "内容": "行尽黔中万叠山，昆明特秀五华间。漫过铜柱思乡泣，会见金鸡放赦还。"
        },
        {
            "标题": "送王甥受福重谒相府作",
            "作者": "皇甫汸",
            "内容": "归来贫贱幸相随，何事韩生复别离。供奉凭将三世术，遨游仍恋五陵私。\n惯谙客路如平地，祗恐人情异昔时。记得燕公曾误采，省堂应见旧题诗。"
        },
        {
            "标题": "送顾子懋涵应贡北上",
            "作者": "皇甫汸",
            "内容": "古来江左多英烈，顾荣人望尤超绝。班生岂好纨裤间，公子能持布衣节。\n早年作赋思凌云，同时幸遇圣明君。未果先容因狗监，徒然落魄在鸡群。\n一朝起就贤良荐，却向金门请褐见。横经论难诸儒前，夹陛惟闻帝称善。\n此时折角动朝绅，还须吐胆奏天人。为语洛阳新进者，更谁得似晚平津。"
        },
        {
            "标题": "郡学八景 其三 泮池",
            "作者": "皇甫汸",
            "内容": "璧水湛圜流，金波漾清沚。中有游鱼戏，荷香随风起。"
        },
        {
            "标题": "岁除前一日过竹堂寺",
            "作者": "皇甫汸",
            "内容": "尘世徂年易，空门驻日閒。看铭支遁座，味品释龙关。\n淑气诸天外，流芳双树间。未能除累劫，回首愧春还。"
        },
        {
            "标题": "太行道赠汪子之并州",
            "作者": "皇甫汸",
            "内容": "君不见太行之阻当重关，孟门中豁不可攀。虬峰千仞跨海外，鸟道百折盘云间。\n神功尚识五丁力，穆幸犹闻八骏还。巉巉兹地危哉艰，古来行者摧心颜。\n子独何为昧垂堂，仗剑驱车走太行。非因捧檄快毛义，何莫回驭从王阳。\n吁嗟乎人情丘壑未云险，世事风波在转眼。李陵台上望乡处，襄子桥边感恩去。\n丈夫弃繻归有期，安用牵衣苦留住。"
        },
        {
            "标题": "太平堤行",
            "作者": "皇甫汸",
            "内容": "太平门外古崇堤，嘉树扶疏夹路垂。负郭尽为芳草地，沿湖直绕白云司。当时王贡总仙才，况是承恩北阙来。御史府中乌半宿，尚书门下骑双回。青山几度朝陵节，玄水曾流袚洛杯。鸣珂再过平沙道，问舍多为后来少。已看奏赋甘泉宫，每忆传诗临海峤。惊心岁序易经春，举目湖山宛自新。含香不睹游兰客，息影徒逢爱树人。由来聚散皆无定，欲寄相思那可因。"
        },
        {
            "标题": "太华寺咏落花",
            "作者": "皇甫汸",
            "内容": "缀幌沾筵各有因，长安万树总辞春。残妆带雨犹含泣，薄质随风易损神。信断御沟争似叶，香消清路不如尘。朝逢鹿女衔将献，证却从前色误身。"
        },
        {
            "标题": "唐应德挽诗二首 其二",
            "作者": "皇甫汸",
            "内容": "奄弃人间世，空留海上营。三军齐洒泣，一市罢言征。\n凯乐成蒿唱，牙旗表素旌。更闻遗草在，犹是出师情。"
        },
        {
            "标题": "唐应德挽诗二首",
            "作者": "皇甫汸",
            "内容": "矢心怀北阙，扶病起东山。迢递萧关外，驱驰戎马间。\n龙韬聊自试，鹤驭竟无还。落尽淮南桂，悲来谁为攀。"
        },
        {
            "标题": "桃花岭",
            "作者": "皇甫汸",
            "内容": "晓度桃花岭，花枝并作春。源深迷去马，谷暖伫来莺。\n石壁生霞早，澄江濯锦新。傍岩谁独住，曾是避秦人。"
        },
        {
            "标题": "桃川宫",
            "作者": "皇甫汸",
            "内容": "昔为避世乡，今是朝宗路。桃花春水间，犹是寻源误。"
        },
        {
            "标题": "晓出左掖赠吴纯叔同年",
            "作者": "皇甫汸",
            "内容": "佩声初散紫宸朝，仙侣同携数并镳。缈缈凤凰回日驭，翩翩鳷鹊隔云霄。\n诗成贾至香犹在，文似相如渴未消。君署玉堂非忝窃，余从兰省慰招邀。"
        },
        {
            "标题": "题沈周八景图 其一 姑苏台",
            "作者": "皇甫汸",
            "内容": "瑶台高起阖城西，下瞰胥涛烟草萋。歌舞尽随麋鹿散，月明惟有夜乌啼。"
        },
        {
            "标题": "春日同诸君虎丘饯别蔡司空分得可中亭",
            "作者": "皇甫汸",
            "内容": "地选香台胜，亭开剑水春。月华悬一镜，海气俨重轮。\n圆缺看成幻，升沉悟是因。帝京千里共，遥夜怅音尘。"
        },
        {
            "标题": "晚登栖霞寺",
            "作者": "皇甫汸",
            "内容": "野寺投钟暮，禅灯隔水明。来寻种芝处，但见桃花生。\n绝顶围青嶂，弥天迩赤城。坐谈空色理，徒有驻颜情。"
        },
        {
            "标题": "子安新构虎丘山庄题赠",
            "作者": "皇甫汸",
            "内容": "河阳新别业，松径宛然存。流水才周舍，青山正在门。\n弹琴忘物累，拄杖听禽言。岂必长安道，栖迟可避喧。"
        },
        {
            "标题": "题美人蕉",
            "作者": "皇甫汸",
            "内容": "带雨红妆湿，迎风翠袖翻。欲知心不卷，迟暮独无言。"
        },
        {
            "标题": "题茉莉二首",
            "作者": "皇甫汸",
            "内容": "香惯临风细，花偏映日生。若将人试拟，小玉定齐名。"
        },
        {
            "标题": "题牡丹",
            "作者": "皇甫汸",
            "内容": "一种天香异，千株国色倾。应怜花似脸，半醉倚华清。"
        },
        {
            "标题": "题茉莉二首",
            "作者": "皇甫汸",
            "内容": "萼密聊承叶，藤轻易绕枝。素华堪饰鬘，争趁晚妆时。"
        },
        {
            "标题": "同蔡中郎过王员外宅怀子安兄",
            "作者": "皇甫汸",
            "内容": "委巷驻高车，清溪夹幽宅。细雨急逝年，凝灯照寒夕。依同南树情，飞异西陵迹。为假云中翰，一寄天台客。"
        },
        {
            "标题": "题古沙赠汪氏",
            "作者": "皇甫汸",
            "内容": "自得沧洲趣，应知投隐心。鸥群朝复暮，鸿迹古还今。\n聚散因风易，盈虚损日深。仙源隔水见，迷路倚花寻。\n观化同河上，忘机类汉阴。从来谢尘垢，惟是托渊沈。"
        },
        {
            "标题": "题桃源图",
            "作者": "皇甫汸",
            "内容": "试问桃花几度新，武陵深处旧迷津。也知圣世非秦日，移向东都别作春。"
        },
        {
            "标题": "题燕",
            "作者": "皇甫汸",
            "内容": "绿袅轻丝巷柳斜，朱颜依旧映桃花。双双惯向春风舞，爱得宫腰似赵家。"
        },
        {
            "标题": "秋夜集李守衙斋",
            "作者": "皇甫汸",
            "内容": "政閒庭每寂，吏散日犹曛。下榻生秋思，传杯语夜分。\n暗花微泫露，纤月净开云。失路聊相倚，何期御李君。"
        },
        {
            "标题": "途中遇周舍人因寄天保给事",
            "作者": "皇甫汸",
            "内容": "含悲辞玉几，将命发瑶京。凤藻衔春思，龙江事远行。\n无由蹑仙驾，犹自阻王程。会向天台去，传书与步兵。"
        },
        {
            "标题": "过张子新居",
            "作者": "皇甫汸",
            "内容": "早学樊生圃，初归平子田。蕉阴清簟上，花气绿窗前。\n客每携樽往，予思借榻眠。墙东喜相接，无用买邻钱。"
        },
        {
            "标题": "天界寺赠半峰上人",
            "作者": "皇甫汸",
            "内容": "顾省纷俗婴，寻山惬幽趣。秋水净金河，寒云翳珠树。了看花落时，莫辨鸟还处。休公别来诗，江生拟将赋。"
        },
        {
            "标题": "重过天平寺寻僧不遇",
            "作者": "皇甫汸",
            "内容": "空山重到处，双树隔年芬。飞锡游方去，馀香坐自焚。\n窗通邻寺塔，岩落别峰云。何物堪留晤，清泉竟日闻。"
        },
        {
            "标题": "题沈周八景图 其三 天平山",
            "作者": "皇甫汸",
            "内容": "万笏山头一径分，半通祠宇半连坟。可怜僧舍成灰劫，落尽泉声见白云。"
        },
        {
            "标题": "念别再赋",
            "作者": "皇甫汸",
            "内容": "征车欲戒且停鞍，把酒今翻别更难。双鬓岂堪承再窜，一麾犹自恋微官。\n江枫落后淮城暮，沙雁飞时楚塞寒。遥忆吴门何处是，定因白马向南看。"
        },
        {
            "标题": "雨夜邀唐兵曹滏河舟泛同寇广平",
            "作者": "皇甫汸",
            "内容": "滏流春滚滚，与子暮乘槎。解缆生风雨，停杯感岁华。\n河阳聊种树，上苑忆看花。他日相思泪，题书寄省鸦。"
        },
        {
            "标题": "秋日王舍人邀游支硎山同陆仪曹",
            "作者": "皇甫汸",
            "内容": "同舟叨二客，飞盖此追随。峭石攒云际，疏林著雨时。\n山秋登更爽，寺寂坐相宜。何处堪禅悟，寒泉独在斯。"
        },
        {
            "标题": "访史恭甫于铜官山中",
            "作者": "皇甫汸",
            "内容": "仙潭如镜不飞尘，花径深藏洞壑春。灵运凿山因作主，郑庄置驿远通宾。\n新题殿角悬金额，旧倚窗扉化玉人。闻道太常方禁酒，步虚声里夜朝真。"
        },
        {
            "标题": "同省中诸僚游徐公子凤台园",
            "作者": "皇甫汸",
            "内容": "名园似与辟疆同，载酒时堪集上公。户里群山能自入，林间三径若为通。\n穿池半引长淮水，种树多移禁苑丛。不是策勋麟阁后，谁应开第凤台中。"
        },
        {
            "标题": "同王子集蔡子馆",
            "作者": "皇甫汸",
            "内容": "相逢西府讶初筵，为语当时一惘然。户下鸣蒐频带雨，湖边落木似催年。人传台岳题诗后，客向长沙奉召还。机事对君浑遣尽，莫嫌争席主人前。"
        },
        {
            "标题": "挽顾公子二首 其二",
            "作者": "皇甫汸",
            "内容": "劳生归是息，委化寿非材。未果山公识，翻同鲤也灾。\n萤飞无散帙，麦尽有空台。叹惜灵光赋，将谁属草来。"
        },
        {
            "标题": "阙下送王水部时献军器闻留省免官",
            "作者": "皇甫汸",
            "内容": "君除戎器谒彤墀，检阅忘劳匠氏推。南国鉴人非有道，西京怜士愧无知。\n伤心白璧那应弃，挥手青门从此辞。雁宕山前逢故老，少谈边事更忧时。"
        },
        {
            "标题": "辞邑晚发",
            "作者": "皇甫汸",
            "内容": "斜日扬帆卫水滨，长风吹浪下天津。心悬凫舄辞花县，梦入鲈鱼忆钓纶。\n江畔白鸥晴对客，野田黄雀暖依人。疏狂自笑三年尹，漂泊犹为万里身。"
        },
        {
            "标题": "晚征",
            "作者": "皇甫汸",
            "内容": "落日启王程，凉飔拂使旌。六朝嘉丽地，千里壮游情。\n鸟影山前月，江流树里声。重来弃繻处，关吏讵知名。"
        },
        {
            "标题": "吴吏部馆闻陈氏洞箫",
            "作者": "皇甫汸",
            "内容": "雅乐初调夏，宾筵飒已秋。将声传凤翼，合曲度莺喉。\n咽处非关怨，危时似寄愁。翩翩公子宅，直拟接秦楼。"
        },
        {
            "标题": "过泉上人竹所寻王履吉读书处",
            "作者": "皇甫汸",
            "内容": "素业依香积，芳林托化城。偶来乘逸兴，何处不春情。\n载酒莺花下，谈经象马鸣。王猷安可见，空自竹丛生。"
        },
        {
            "标题": "往视城南别业",
            "作者": "皇甫汸",
            "内容": "夙龄不事产，落魄怀英风。抗志云霄外，绝恋蓬蒿中。避世岂在远，汉廷聊见容。未识山川险，安知途路穷。两自违京辇，久欲返临邛。疏公有遗业，精舍开墙东。命策值萧序，览物感情悰。径密多陈莽，林荒非故丛。昔往候门稚，今归成塞翁。鸣蜩若腾笑，驯麇俨相从。抟飞乏高翼，何为苦微躬。吾庐倘可适，税驾幸来同。"
        },
        {
            "标题": "赠何侍御",
            "作者": "皇甫汸",
            "内容": "古来崧岳诞生申，西望云岩信有神。晖映昼逢衣绣客，动摇时见避骢人。\n封章满积台中草，抗志深埋都下轮。吴国遗风将欲采，对君祗恐不堪陈。"
        },
        {
            "标题": "题钱氏悬罄室",
            "作者": "皇甫汸",
            "内容": "长卿尝壁立，仲蔚亦蓬居。今日钱郎舍，清风每晏如。\n贫同悬罄后，隐似挂瓢馀。误点屏间笔，閒翻案上书。\n客喧门结驷，妇叹釜生鱼。但谢千钟馈，何须儋石储。"
        },
        {
            "标题": "闻报纪事",
            "作者": "皇甫汸",
            "内容": "五楼钟鼓不闻扬，三殿同灾特异常。凭玉须颁罪己诏，止车应受直臣章。尧心自是安茨室，汉祀何能救柏梁。遥想千官趋走地，却于西内拜君王。"
        },
        {
            "标题": "闻报三首 其三",
            "作者": "皇甫汸",
            "内容": "朝迁玉座已生尘，夜隔纱罗独黯神。可是少君凭幻术，望中犹得见夫人。"
        },
        {
            "标题": "闻报三首 其一",
            "作者": "皇甫汸",
            "内容": "太乙祠前礼玉清，炉姻灯火彻霄明。赐锦裁为朝斗服，宫词按出步虚声。"
        },
        {
            "标题": "月下闻琵琶笙箫各赋一首",
            "作者": "皇甫汸",
            "内容": "朱弦斜抱月明中，翠袖轻调半逐风。一曲关山无限恨，相思犹自到离宫。"
        },
        {
            "标题": "闻报三首 其二",
            "作者": "皇甫汸",
            "内容": "玉辇离宫驻未回，金吾夜报柏梁灾。可怜粉黛成灰烬，错指长门是化台。"
        },
        {
            "标题": "闻刘子威还自洛阳奉简",
            "作者": "皇甫汸",
            "内容": "别记殷秋日，归当聿暮时。枚生游似倦，陶令去嫌迟。试问山川胜，聊陈风土宜。铜台经故寝，金谷展荒祠。潘县犹花发，梁园但黍离。鬓先凋作素，衣尽化为缁。余抱伤弓恨，君遭按剑疑。因声附张邴，久宦欲何为。"
        },
        {
            "标题": "夜泊江州",
            "作者": "皇甫汸",
            "内容": "浔阳江上夜，春月映残辉。风静微闻柝，潮回悉露矶。\n梦随吴地尽，魂向楚乡飞。岂但琵琶曲，能沾司马衣。"
        },
        {
            "标题": "过朱义民里",
            "作者": "皇甫汸",
            "内容": "卫兹怀国计，卜式上边输。表里施丹戟，题门赐宠符。\n淳风未凋谢，华屋渐榛芜。就食无群犬，巢林有一乌。\n徒令下马客，感事问田夫。"
        },
        {
            "标题": "梦二生行",
            "作者": "皇甫汸",
            "内容": "忆昔同心友，陈生为之首。更忆投分交，周子逸且豪。\n陈生奇余言在耳，青云置身果如此。惜尔早世不慭遗，九渊慰尔应无悲。\n周子知我虽相新，胶漆不异我与陈。睥睨一世尔自许，落落谁忘竹亭语。\n吁嗟二子来梦中，鬓毛不改容颜同。风尘惨怆旅服改，灯火荡漾芳尊空。\n绨袍犹恋当年别，觉后使我心悲咽。二子一死嗟一生，我欲于子知交情。"
        },
        {
            "标题": "赠汪子尝从空同游梁者也",
            "作者": "皇甫汸",
            "内容": "卜宅近仙源，晴沙别有村。花时游洛水，雪后访梁园。\n买笑黄金尽，耽诗白发繁。李膺门下客，叹息几人存。"
        },
        {
            "标题": "吴江夜泊有感 其一",
            "作者": "皇甫汸",
            "内容": "日洛吴江霜气清，越乡姻树眼中明。虚传八月乘槎去，不似当年奉使情。"
        },
        {
            "标题": "吴江夜泊有感 其二",
            "作者": "皇甫汸",
            "内容": "江上停舟系水杨，伴人鸥鸟自成行。惊心一夕遥千里，不独秋深恨漏长。"
        },
        {
            "标题": "吴趋行",
            "作者": "皇甫汸",
            "内容": "吴趋自昔称嘉丽，画栋雕楹倾甲第。陈粟流衍充海陵，杂贿筒韬溢廛肆。\n两塘游舫载笙歌，十里娼楼结罗绮。津亭偃鼓昼不鸣，城门弛钥夜无闭。\n刺绣非关恤纬忧，呼卢岂解谈兵事。共道繁华景运开，宁知氛祲递为灾。\n矛鋋突入长洲苑，烽火燎起姑苏台。击钟连骑十万户，一夕化作咸阳灰。\n青眸没虏冢安在，白骨横野江吞哀。命将出师闻受脤，可怜名隳身亦殒。\n桓桓司马功最高，鸟尽弓藏翻构衅。吁嗟往事勿重陈，徙者稍复困稍振。\n岛夷举酒相庆饮，眼轻中国为无人。旃蒙夏五旄头现，御史台中传羽箭。\n风帆习险乘波涛，霜简宣威疾雷电。材官驺发躬秉麾，甲士先登汗交练。\n我军遇寇屯三沙，背水列阵聊一战。提壶挈箪争饷师，农不易耕市不变。\n夷奴倒戈遂折北，斩首千级日未昃。血染鲸鲵海水腥，气阚彪虎郊云黑。\n飞书奏凯献明堂，天子为进万年觞。金缯大赉颁内府，竹帛垂声纪太常。\n司勋作颂镌贞石，丰碑峨峨海壖立。父老览之皆感泣，举头但见长安日。\n欲往叩阍控天子，借君持斧坐镇此。功成麟阁图尔形，御史封侯自温始。"
        },
        {
            "标题": "吴溪夜泛",
            "作者": "皇甫汸",
            "内容": "湖山西郭外，一往一为情。日夕看佳气，云霞不断生。野烟随径合，渔火隔溪明。渡口迎归处，犹能认棹声。"
        },
        {
            "标题": "时钱谣",
            "作者": "皇甫汸",
            "内容": "先王通货兴民利，遂令圜法相更制。周室曾闻九府开，汉京尽是三官"
        },
        {
            "标题": "谒伍相祠",
            "作者": "皇甫汸",
            "内容": "志士谢明哲，胥君怀謇忠。覆郢既云烈，强吴亦称雄。\n逞怨匪报德，交乱岂图功。贯矢麾使却，脱剑闵途穷。\n鞭平良已酷，陷嚭竟奚恫。载革浮江上，抉目窥城东。\n踟蹰顾玄寝，恻怆历朱宫。冠旒缅生貌，服衮乖吾衷。\n一闻歌小海，流思托回风。"
        },
        {
            "标题": "今辰行五月十二日先忌辰作",
            "作者": "皇甫汸",
            "内容": "今辰何辰心烦伤，无言伫立涕沾裳。悠悠苍天安可问，肃肃玄寝神如将。\n忆昔承恩拜家庆，初筵白发双相映。采兰不顾尚书期，及瓜每后君王命。\n此时嘉宾四座倾，满堂宴笑春风生。繁弦促柱发雅奏，白华朱萼敷鲜英。\n人事分明有代谢，庆者在门吊在舍。申伯虚传崧岳灵，方朔奄随岁星化。\n高台垂云为我阴，密室含霜讵知夏。昔日千金献寿人，今翻上食穗帷陈。\n悲风南来少宁树，颓波东逝不回津。以此思哀哀更泣，亦知予告何嗟及。\n岂复殷勤杯酒欢，空馀髣髴画图看。黄门且念奉母去，清河欲诔痛才难。"
        },
        {
            "标题": "武林追忆子安",
            "作者": "皇甫汸",
            "内容": "曾见褰帷向越城，非关为吏厌承明。身随零露朝先尽，恨落江潮夜未平。芳草不传池上梦，薇花犹系省中情。湖心诸寺闻题遍，留取山僧护姓名。"
        },
        {
            "标题": "戊申除夕",
            "作者": "皇甫汸",
            "内容": "帝京明旦忆朝天，客舍曾开守岁筵。一谢鹓鸾非道路，空将犬马愧韶年。\n钟声逼曙传花外，灯影分宵落酒前。拟向东皋理春事，张平今已赋归田。"
        },
        {
            "标题": "夕宴孙氏园亭",
            "作者": "皇甫汸",
            "内容": "金谷犹良夜，花源即往时。承君开别馆，道客向前池。歌散云轻驻，杯长月暗移。莫持无限兴，留作去来思。"
        },
        {
            "标题": "昔时行赠王亮卿下第之松江谒刘侯",
            "作者": "皇甫汸",
            "内容": "昔时邂逅长安道，下马通名何草草。今来会晤阖城傍，把剑语故俱茫茫。\n问君何来西出秦，拂君衣上洛阳尘。颜凋但使友人识，金尽徒令妻嫂嗔。\n君不见吴王宫阙荒芜久，世事何如饮醇酒。新月正照鹿台花，离心欲赠华亭柳。\n男儿快意须目前，安用馀名润身后。蒲鞭为郡有刘君，骢马风流迥不群。\n江上鲈鱼逢正美，客中鹤唳更堪闻。莫嗟失路无知己，行见张华荐陆云。"
        },
        {
            "标题": "西天寺（傍即虢国墓）",
            "作者": "皇甫汸",
            "内容": "弥勒禅林雨，将军陇树烟。长安今罢笑，留恨向西天。"
        },
        {
            "标题": "西苑二首 其二",
            "作者": "皇甫汸",
            "内容": "万花遥引绿云衢，一水回沿紫禁隅。月向妆楼悬作镜，星分太液泻成珠。\n天门韶濩闻难识，海岳蓬莱望不殊。见说君王频幸此，夜来游赏倍欢娱。"
        },
        {
            "标题": "西苑二首 其一",
            "作者": "皇甫汸",
            "内容": "瑶宫翠殿标云外，珠栋雕栏照水边。花萼御楼唐讵数，露盘仙掌汉空传。\n啼残禦宿无凡鸟，长出昆明尽异莲。共道灵台成不日，宁知睿想自经年。"
        },
        {
            "标题": "夏日湖泛作采莲曲",
            "作者": "皇甫汸",
            "内容": "雀舫疑杯度，虹桥似带萦。湖光湛处全无暑，云气浮时半有晴。\n此时流水歌声起，此日采莲殊未已。帆回橹转逐桥斜，树里溪边是妾家。\n翠裙妒杀风前叶，红粉娇于水上花。花开花落独含愁，人去人来不断游。\n玉斝醉霞何惜晚，瑶华零露易惊秋。秋露蒹葭没，秋水芙蓉歇。\n菱镜年年非故颜，荷衣夜夜空明月。"
        },
        {
            "标题": "夏日湖泛作采莲曲",
            "作者": "皇甫汸",
            "内容": "雀舫疑杯渡，虹桥似带萦。湖光湛处全无暑，云气浮时半有晴。此时流水歌声起，此日采莲殊未已。帆回橹转逐桥斜，树里溪边是妾家。翠裙<女忌>杀风前叶，红粉娇于水上花。花开花落独含愁，人去人来不断游。玉斝醉霞何惜晚，瑶华零露易惊秋。秋露蒹葭没，秋水芙蓉歇。菱镜年年非故颜，荷衣夜夜空明月。"
        },
        {
            "标题": "将入滇折兰赠吴二纯叔",
            "作者": "皇甫汸",
            "内容": "海上尘吹阻盍簪，宣游曾共楚江潭。赠兰何似攀杨柳，佩取芳心报日南。"
        },
        {
            "标题": "送吴二纯叔便道省觐",
            "作者": "皇甫汸",
            "内容": "玉堂仙客锦衣回，画舫轻帆莫漫催。入里便趋嘉庆拜，隔江须惠好音来。\n落梅恨早闻吹笛，丛菊愁偏照别杯。自古越乡形胜地，赤城霞起即天台。"
        },
        {
            "标题": "吴纯叔挽词二首 其二",
            "作者": "皇甫汸",
            "内容": "年少推江左，才高妒洛阳。向晨星落落，叹逝水茫茫。\n座为亡琴冷，苔因断履荒。楚魂招不返，谁与擅词场。"
        },
        {
            "标题": "柬吴吏部纯叔",
            "作者": "皇甫汸",
            "内容": "冉冉清秋末，戚戚幽怀始。借问所怀谁，翩翩佳公子。\n从告返家园，薄言恋桑梓。岂乏睎世符，缅契齐物旨。\n婴情匪轩服，委志在文史。驰翰扬英芬，敷藻烂成绮。\n为道日方损，修能时见忌。屡偃东郭扉，果惬南山屺。\n酒德参浮萍，琴心间流水。回飙谢嚣尘，何能渝令美。"
        },
        {
            "标题": "答吴二纯叔",
            "作者": "皇甫汸",
            "内容": "江城一别后，已是隔年春。弃置同遗迹，相逢但怆神。\n产因淹宦减，鬓以悼亡新。徒奉平原藻，嗟无可赠人。"
        },
        {
            "标题": "吴纯叔解官初还投赠二首 其二",
            "作者": "皇甫汸",
            "内容": "世网已能辞，云山从所思。那知投劾日，正及阅耕时。\n海近群鸥下，庭閒百草滋。看君无愠色，犹自恨归迟。"
        },
        {
            "标题": "过广平怀吴二纯叔",
            "作者": "皇甫汸",
            "内容": "尔昔承麾日，余兹趋府情。棠阴覆听事，苔石见题名。\n梦里丛台月，愁中漳水声。何如窗岫色，能忆谢宣城。"
        },
        {
            "标题": "南征道中书情二十韵",
            "作者": "皇甫汸",
            "内容": "伊昔干明主，相期附俊臣。会逢兴礼乐，诏许奏天人。\n要路方晞足，灵台果致身。官嫌楚尹仕，业守鲁儒贫。\n讵意违时好，从兹被世屯。怀芳嗟靡托，投璧忌无因。\n叶县凫将晚，河阳树易春。省中疲执戟，都下欲埋轮。\n章甫空游越，貂裘已敝秦。醒狂丞相笑，长揖列侯嗔。\n受辱先关木，图功后徙薪。恩私蒙日月，旅窜困风尘。\n贾谊才犹远，虞翻枉未伸。太行非险道，汉水是迷津。\n宠失朱颜尽，交移白首新。沈冥颂酒德，诙调论钱神。\n倦鸟惟垂翼，枯鱼或纵鳞。自能存北叟，何必让西宾。\n秋气看萧瑟，征途事苦辛。平生寸衷在，末俗向谁陈。"
        },
        {
            "标题": "先春一日金坛道中",
            "作者": "皇甫汸",
            "内容": "穷途明日已逢春，残夜题书报密亲。吹笛曾为行市客，解衣聊作刺船人。\n苍苍树色云连郭，寂寂江声月满津。不是才华应取忌，肯令王粲在风尘。"
        },
        {
            "标题": "晓至献花岩",
            "作者": "皇甫汸",
            "内容": "断壑牛山转，层岩鹿苑通。天花僧供里，江鸟梵音中。\n禅坐彯香气，玄言悟色空。晨扉初地在，回恋意无穷。"
        },
        {
            "标题": "题施比部四号诗 其三 岘山铁笛",
            "作者": "皇甫汸",
            "内容": "岘山高兮苕水深，陟窈窕兮眺岖嵚。朝骋驾兮东麓，夕弭节兮西岑。\n启玉齿兮坐芳林，横铁笛兮吹龙吟。洪涛震兮玄云阴，参差管籥难为音。"
        },
        {
            "标题": "题沈周八景图 其六 百花洲",
            "作者": "皇甫汸",
            "内容": "吴王宫绕百花洲，十里香随脂水流。芳杜尽凋惟鸟雀，飞来飞去候龙舟。"
        },
        {
            "标题": "题枫香驿亭子",
            "作者": "皇甫汸",
            "内容": "秋入枫林霜叶零，劳劳吴楚此孤亭。阶前湖水环双碧，槛外庐山送远青。"
        },
        {
            "标题": "冬夜对月闻敌退",
            "作者": "皇甫汸",
            "内容": "木落但疏林，萧然月色深。无愁蟾兔缺，祗惜岁华侵。\n霜露流寒影，关山恋故阴。汉家新罢战，万里照归心。"
        },
        {
            "标题": "十九日雨夜子约卷灯重晏",
            "作者": "皇甫汸",
            "内容": "良夜应难再，欢悰讵有央。一灯怜棣萼，终宴眷兰芳。\n细雨频吹座，轻寒半入觞。自惊时已过，何惜借馀光。"
        },
        {
            "标题": "赠龙沙宗藩父子",
            "作者": "皇甫汸",
            "内容": "偶作洪都客，因承清燕私。秋风兰被坂，夜雪竹交池。\n授简何能赋，吹竽谢所知。传家自有学，并善楚元诗。"
        },
        {
            "标题": "题新红",
            "作者": "皇甫汸",
            "内容": "春色才堪拥座中，小乔曾亦恨春风。临妆若使罗郎见，定折桃花赋比红。"
        },
        {
            "标题": "郡学八景 其四 杏坛",
            "作者": "皇甫汸",
            "内容": "瑶坛茂文杏，得地岁华深。时有青衿子，横经坐晚阴。"
        },
        {
            "标题": "送李子植卿自圯县迁和顺",
            "作者": "皇甫汸",
            "内容": "可怜潘岳仍怀县，犹忆河阳桃李时。年少有才今共忌，风流为政去多思。\n太行日暮凫堪远，上党云回雁独迟。人世别筵那遽促，天涯后会渺难期。"
        },
        {
            "标题": "宿茅山道院",
            "作者": "皇甫汸",
            "内容": "逶迤仙径礼神君，缥缈三峰锁白云。丹洞桃花春正发，星坛瑶草岁常芬。\n山间鍊药人难识，天上吹笙世讵闻。独宿便思成道去，夜深鸾鹤幸来群。"
        },
        {
            "标题": "伯兄季弟往虎丘山庄为仲氏卜葬地",
            "作者": "皇甫汸",
            "内容": "青山旧别业，兹地欲藏舟。罢旦荒台在，辞春暗水流。\n开阡异京兆，托体共林丘。总识溪桥路，伤哉可重游。"
        },
        {
            "标题": "冬日宿弥陀寺览沙河令方豪题壁有感",
            "作者": "皇甫汸",
            "内容": "古殿诸天近，空门半月悬。佛身金作粟，灯火玉生莲。\n潘岳当年咏，王维此地禅。微吟重怀往，愁绝不成眠。"
        },
        {
            "标题": "立春日同刘侍御集张幼于赤城山房",
            "作者": "皇甫汸",
            "内容": "荏苒惊时序，迟回恋物华。隔宵林带雨，拂曙海呈霞。\n隐迹原南郭，辞流属大家。阳春何事早，先遣笔生花。"
        },
        {
            "标题": "赠胡开府五十",
            "作者": "皇甫汸",
            "内容": "早见成功日，仍开介寿年。平津将拜阁，充国尚留边。\n海外传声教，朝中伫凯旋。蘧龄跻半百，田客拥三千。\n有美堪垂后，无非可悟前。乐悬金石赐，侍从绮罗妍。\n令月逢青女，佳期会列仙。萸房重荐酒，桃核并登筵。\n戏马馀风嗣，椎牛宴享偏。吴山颂维岳，越水咏如川。\n鸿烈谁能纪，微才惧莫宣。清宵望南极，应喜丽台躔。"
        },
        {
            "标题": "宿玄真观",
            "作者": "皇甫汸",
            "内容": "暂谢直城中，因栖羽士宫。秋声上苑别，芳树小山同。\n玄览何能遣，幽思或未通。祗馀悬解意，可以息微躬。"
        },
        {
            "标题": "寄罗达夫于雪浪阁二首 其一",
            "作者": "皇甫汸",
            "内容": "一自看花罢，俱为泛梗人。余栖吴苑月，君卧洞门春。\n道在惟宗鲁，文成欲过秦。关山戎马后，何处嗣音尘。"
        },
        {
            "标题": "寄罗达夫于雪浪阁二首 其二",
            "作者": "皇甫汸",
            "内容": "抗疏辞金马，谈经就碧山。阅川嗟浪逝，忘世觉云閒。\n即了期言下，相逢恐梦间。兹游非泛雪，讵作剡溪还。"
        },
        {
            "标题": "玄武湖供事三首 其一",
            "作者": "皇甫汸",
            "内容": "澄湖一浚后，千古见流长。映带群峰秀，沿洄十里苍。\n蓬瀛信有地，云水自为乡。鱼钥传中使，星槎倚夕郎。\n幕间存往迹，镜里驻年芳。延眺非关恋，兹游讵可常。"
        },
        {
            "标题": "奉和家兄山中喜雪十二韵",
            "作者": "皇甫汸",
            "内容": "忆昨天门雪，飘飖下紫宸。计时方社享，协日已郊禋。\n圣主元无逸，斋心况有神。瑶花不隔夜，琪树自先春。\n畯喜哗驰道，官仪俨从臣。幸祠卑视汉，登禅耻言秦。\n萍泽游空豫，桑林祷独真。叨陪扈跸列，曾奉属车尘。\n念子俱留滞，题诗更绝伦。洛中应减价，海内实遗珍。\n黄竹赓歌意，青霄感慨身。遥思文似者，谯是荐雄人。"
        },
        {
            "标题": "天界寺访半峰上人闻已入楚",
            "作者": "皇甫汸",
            "内容": "松关静闭座凝尘，童子花间笑候宾。挂却袈裟看有相，持来如意赠无因。\n昭丘直指弥天路，湘水遥通慧海津。衡岳若逢飞锡后，不知留偈与何人。"
        },
        {
            "标题": "朱将军第夏宴二首 其二",
            "作者": "皇甫汸",
            "内容": "筵开西第午风轻，玉映冰山四座清。暑气翻成秋气肃，莲歌按出凯歌声。"
        },
        {
            "标题": "朱将军第夏宴二首 其一",
            "作者": "皇甫汸",
            "内容": "海上军书久不通，閒抛锁甲挂凋弓。谁知河朔追凉处，却在营门细柳中。"
        },
        {
            "标题": "忆昔行寄徐公子",
            "作者": "皇甫汸",
            "内容": "忆昔金陵高会时，东南玉树满留司。淮水桥边看饮马，石城门外待张帷。\n白日阴霾不常好，冲飙激雾移苍昊。自信蛾眉肯让人，谁知豺口横当道。\n黜陟徒闻吏部尊，模棱颇笑尚书耄。六七豪贵皆无恙，二三贤隽翻凋丧。\n张翰归来减宦情，顾荣死后嗟人望。\n此时意气不能平，慷慨先怀襆被情。北海羞称男子辈，西州宁避党人名。\n一朝聚散胡容易，眼前得失须臾事。酣饮莫问黄公垆，悲歌犹记荆卿市。\n从来势利不相和，输心安用结交多。牛首山中空岁月，燕矶石上几风波。\n寄语翩翩魏公子，侯生别去奈愁何。"
        },
        {
            "标题": "同盛二过永福寺",
            "作者": "皇甫汸",
            "内容": "偶然同素侣，来此访缁流。古寺鸣钟处，空山落木秋。\n迹随青嶂灭，心共白云留。祗隔秦淮水，宁知是沃洲。"
        },
        {
            "标题": "棘寺燕居",
            "作者": "皇甫汸",
            "内容": "退食依西省，间庭坐转深。一天流麦雨，斜日散槐阴。\n每抱文园病，难忘故国心。自非干禄学，实恐负朝簪。"
        },
        {
            "标题": "养疴江寺招长公不至",
            "作者": "皇甫汸",
            "内容": "理人愧无术，摄已徒婴患。假息赞公舍，披味医王观。\n逃虚行灭迹，执热坐挥汗。空桑岂常庐，聊得慰怀安。\n美酒非上药，亦足寄情欢。鹫峰敛夕霄，莺湖回清澜。\n心将碧云合，目随弦月殚。所期殊未至，还寝独长叹。"
        },
        {
            "标题": "长安十六夜歌",
            "作者": "皇甫汸",
            "内容": "长安十六夜如洗，千门万户烟花里。闺中少妇夜出游，陌上行人忽成市。粲粲珠钿映月来，翩翩翠袖抟风起。风前月下逞娇姿，爱惜春花能几时。无那蓂荃先落荚，只愁杨柳渐飞丝。游丝飞入黄金地，扑牖穿帘果何意。凤甸常悬祷雪忧，鳌山久罢观灯戏。灯光却照五侯家，列炬然膏满绛纱。岂谓铺金能作埒，亦知剪彩易为花。银花火树开佳节，遂令观者相环列。霍氏门墙有后尘，魏其池馆空前辙。凄凉往事已为陈，恨杀怀春似玉人。莫贱兰房今夜女，故多椒掖旧时亲。明珰尽结琼瑶丽，袨服争看锦绣新。襦曳茝时香散霭，袜移莲处暗生尘。香尘冉冉随芳步，共道非烟亦非雾。驰目还怜梁下期，客冶又为桑间误。皞阇今已羡如云，夙夜谁当畏行露。铁锁遥开天上桥，渐台何必待符招。二南倘被翘薪化，四海应回广髻谣。"
        },
        {
            "标题": "夜过张子不值",
            "作者": "皇甫汸",
            "内容": "偶随明月过君家，幽径无人自落花。书帙乱抛青玉案，尚余萤火挂窗纱。"
        },
        {
            "标题": "谒周孝侯墓",
            "作者": "皇甫汸",
            "内容": "地是先朝赐，桥犹异代存。枯枝交陇树，流水到祠门。落日瞻遗像，英风想逝魂。蹉跎余亦晚，愁向陆生论。"
        },
        {
            "标题": "梁园行送范学宪移官河藩",
            "作者": "皇甫汸",
            "内容": "昔日梁王最好文，别馆多招作赋群。授简花时进枚叟，含毫雪夜台邹君。\n竹下从游聊戏水，柳边抽思总凌云。一旦荣名安在哉，后来特数邺中才。\n魏陵西望空陈迹，漳水东流可重回。使君本出文正裔，绳祖常怀忧世志。\n慷慨欲勒燕然勋，深湛岂尚雕虫技。武林桃李半在门，会稽竹箭皆搜致。\n移藩遥指伊涧瀍，停骖访我吴趋市。闭关栖病谢通宾，伏枕题诗赠远人。\n君不见菟园铜雀尽萧条，藻缋雄图共寂寥。相如倦作游梁客，定自衔恩入汉朝。"
        },
        {
            "标题": "徐母秦夫人五十",
            "作者": "皇甫汸",
            "内容": "笄字贤声渥，缡归礼数崇。鸣鸡戒寝似，卜凤兆占同。\n瑟彻夫君日，机存母氏风。承欢百岁半，抱恨一生中。\n书断因山宰，香销为令公。惟馀兰早秀，长得倚萱丛。"
        },
        {
            "标题": "赠异僧如金",
            "作者": "皇甫汸",
            "内容": "幻术传僧吒，神光显佛图。阽危犹引足，冒险似忘躯。\n木末同猿挂，檐间学鸟趋。伫看多宝就，会有百灵扶。"
        },
        {
            "标题": "忆游虎山寺",
            "作者": "皇甫汸",
            "内容": "自识溪桥路，常怀释道林。水流精舍曲，门闭洞湖阴。日向芙蓉度，春从杨柳深。未消游后兴，还似欲相寻。"
        },
        {
            "标题": "留省早春奉怀诸兄弟三首 其一",
            "作者": "皇甫汸",
            "内容": "故园君卧处，帷里阅年芳。微雨高城霁，寒冰春水长。\n黄鹂啼汉署，白马见吴乡。几许劳相忆，书来问景光。"
        },
        {
            "标题": "又赋雨花台",
            "作者": "皇甫汸",
            "内容": "多少南朝寺，长干觉路分。天花飞昼雨，江树隔重云。\n礼塔镫难灭，临台日易曛。莫因逢净侣，开社欲留君。"
        },
        {
            "标题": "二鹦鹉诗 其一",
            "作者": "皇甫汸",
            "内容": "慧性能言冰雪姿，玉阶曾亦侍光仪。年来翠袖争承宠，讵是霓裳进舞时。"
        },
        {
            "标题": "二鹦鹉诗 其二",
            "作者": "皇甫汸",
            "内容": "身向炎方万里归，众宾谁不讶朱衣。汉庭白首为郎者，犹未衔恩得借绯。"
        },
        {
            "标题": "永兴寺散步",
            "作者": "皇甫汸",
            "内容": "帝城西觅古丛林，万木寒垂六月阴。庭下闲花斋后偈，门前空水定时心。"
        },
        {
            "标题": "王元美读张幼于纨绮集赠之以诗余亦嗣作",
            "作者": "皇甫汸",
            "内容": "阿士题诗自绮年，新将珠玉缀成编。共言体出西京后，更道声从大历前。\n池上咏鹅思不假，席间赋犬句争传。同心一见能嗟赏，可是王融得我先。"
        },
        {
            "标题": "武备厅咏弓饯子安",
            "作者": "皇甫汸",
            "内容": "随处是离筵，戎亭征马翩。那知四方志，犹黯一尊前。\n候吏先驱弩，儒臣始佩弦。缄愁对新月，寒雁落江天。"
        },
        {
            "标题": "咏扇",
            "作者": "皇甫汸",
            "内容": "吴茧新传制，齐纨旧得名。尘来聊障面，歌罢尚持情。\n学月何曾满，怀风不奈轻。莫须逢内史，价始重稽城。"
        },
        {
            "标题": "咏赠发",
            "作者": "皇甫汸",
            "内容": "宝髻斜安堕马妆，偷将鸾剪试分香。缠君玉腕劳相忆，底是春心如许长。"
        },
        {
            "标题": "咏赠发二首 其二",
            "作者": "皇甫汸",
            "内容": "鸦鬓双盘似楚云，聊将一缕赠夫君。枕边丝断情犹系，镜里香销恨岂闻。"
        },
        {
            "标题": "酬周公瑕七夕见赠",
            "作者": "皇甫汸",
            "内容": "京国俱流寓，禅堂独病栖。徒怀七襄咏，犹恋六尘迷。\n金锁秋声飒，银河夜色低。不堪摇落意，脉脉凤城西。"
        },
        {
            "标题": "咏虞山倒影",
            "作者": "皇甫汸",
            "内容": "今夜看山色，翻从一水中。溪岚乘月吐，岩翠合云空。波净明葭菼，沙寒落雁鸿。临杯挹仙桧，星影乱芳丛。"
        },
        {
            "标题": "忧居张叟携琴过访",
            "作者": "皇甫汸",
            "内容": "谢客卧山林，烦君远见寻。年华惊会面，云海结交心。\n流水夜方静，迅商秋已深。沾襟自有泪，无俟更闻琴。"
        },
        {
            "标题": "雪夜访王稚钦投赠二首 其二",
            "作者": "皇甫汸",
            "内容": "倦游东观后，招隐北山前。不与公卿事，翻多农圃缘。\n临池宜有翰，挂壁但无弦。余亦怀归思，谁能更待年。"
        },
        {
            "标题": "庚申元日立春",
            "作者": "皇甫汸",
            "内容": "常年同正旦，今岁独兼春。蓂砌才抽荚，椒盘并具辛。\n不知颁历后，遇此几何人。拂曙苍旂转，风光一倍新。"
        },
        {
            "标题": "王使君养晦郊居一鹿随之游因寄",
            "作者": "皇甫汸",
            "内容": "池上挥毫久不闻，避人独与鹿为群。乘车欲向空山去，何似王乔驾白云。"
        },
        {
            "标题": "吴纯叔招游天池听讲解今为中丞墓",
            "作者": "皇甫汸",
            "内容": "石径缘源此共攀，香林深处迥尘寰。寻游始讶春将尽，入室何知客到还。\n坐见雨花飞户外，时闻流水响松间。莲峰祗合开僧社，却笑滕公浪卜山。"
        },
        {
            "标题": "诸同年邀游徐氏东园",
            "作者": "皇甫汸",
            "内容": "王家别业帝城隈，髣髴离宫天上开。仙榜曾看中赐出，名花多自远移来。\n千山凿石崤函似，百道疏泉太液回。胜槩不殊金谷里，兹游欲赋谢潘才。"
        },
        {
            "标题": "送沈二游越中",
            "作者": "皇甫汸",
            "内容": "提琴谢氛俗，抗策访名山。世事兴亡后，秋心词赋间。\n石潭沿月弄，天目倚云攀。别有观涛兴，枚生定未还。"
        },
        {
            "标题": "王守游越",
            "作者": "皇甫汸",
            "内容": "仙帆遥指武陵西，幕府年来静鼓鼙。行县双旌劳省敛，向山五马任攀跻。\n湖波已觉秋风飒，烽火犹怜芳草萋。韦守郡齐多胜事，六桥何用羡苏堤。"
        },
        {
            "标题": "九日聂尉邀余江游至定光岩登高",
            "作者": "皇甫汸",
            "内容": "凤刹元侵汉，龙宫况倚台。慈灯乘月起，福酒荐花开。\n云气空中现，江光定里来。还将吹帽兴，并作泛槎回。"
        },
        {
            "标题": "病中闻己儿游张公洞占寄",
            "作者": "皇甫汸",
            "内容": "名山探尽赋难成，卧病江淹减笔精。见说灵光将属草，童心亦自有高情。"
        },
        {
            "标题": "送驾部王子督楚学",
            "作者": "皇甫汸",
            "内容": "中兴文运应图开，声教遥知薄海回。共看济济多周士，更道彬彬悉楚材。\n楚乡今上龙飞地，代来总是攀鳞起。里社鸣时河正清，銮舆幸后云常紫。\n骚坛屈宋本称雄，谁为操斤向郢中。明堂岂羡菁茅贡，江汉先歌棫朴风。\n奉扬德化劳宸眷，蜀郡王褒被嘉荐。藻鉴曾推吏部郎，才华况属瀛洲彦。\n君不见伯乐不生良骥缺，钟期死后朱弦绝。曲学翻为弟子嘲，离经徒守迂儒说。\n作范如君夐出伦，文从三变一朝新。道傍散木犹蒙顾，径里幽兰并沐春。\n寄言和氏私相喜，千载今逢辨玉人。"
        },
        {
            "标题": "寄莫宪使",
            "作者": "皇甫汸",
            "内容": "不睹鱼中素，宁知隔岁情。一官聊自免，万事若无营。\n发为辞刘白，书因去赵成。思君对烟草，江上唤愁生。"
        },
        {
            "标题": "赋得处处春云生",
            "作者": "皇甫汸",
            "内容": "春色蔼无际，朝云最可怜。金枝纷映带，玉叶缀联翩。弄影交疏里，含情飞盖边。长安遥向日，何处奉非烟。"
        },
        {
            "标题": "雨过高座寺",
            "作者": "皇甫汸",
            "内容": "积雨黯花丘，缘云入香界。修策振林间，疏钟落峰外。康乐诵《阿含》，陈思演《清呗》。欲除常恋牵，惟是逃虚快。"
        },
        {
            "标题": "九日同省僚欧阳清陈乙俞咨伯登慈仁寺阁值雨作二首 其二",
            "作者": "皇甫汸",
            "内容": "地拟龙山胜，天开凤野雄。玉移兰省散，金泛菊尊空。\n雁度凭高外，猿参习静中。忽闻飞法雨，真欲御归风。"
        },
        {
            "标题": "雨霁过江",
            "作者": "皇甫汸",
            "内容": "六月江门雨乍回，孤帆带雨晚微开。潮声半逐雷声去，山气全衔云气来。"
        },
        {
            "标题": "九日同省僚欧阳清陈乙俞咨伯登慈仁寺阁值雨作二首 其一",
            "作者": "皇甫汸",
            "内容": "宝地蟠香阁，金天轶化城。慈云当牖缀，定水过轩明。\n座演沙尼梵，杯餐楚客英。玄探兼节赏，并与畅高情。"
        },
        {
            "标题": "玉河怨",
            "作者": "皇甫汸",
            "内容": "玉河西堤柳青色，含烟弄雾金门侧。水接昆池波欲流，日升翰苑光先得。日光照耀九龙开，万骑千官天上回。仗影迥迷飞絮去，珮声遥杂啭莺来。莺啭皇州春渐暮，曳珮鸣珂漫如故。物态那禁鳞运催，人情总为繁华误。一夜秋风歇众芳，萍水悠悠枉断肠。不见曲眉颦旧黛，只闻羌笛怨斜阳。"
        },
        {
            "标题": "忆昨行赠夏都谏",
            "作者": "皇甫汸",
            "内容": "忆昨天王下手敕，辨方经野开蚕室。稽古真卑汉未遑，锐情直所周无逸。\n王假还宜照日中，圣作何须守明述。君不见洄沿川水映柔桑，窈窕郊宫护棘墙。\n玄黄欲献夫人茧，朱绿聊为公子裳。又不见青坛翠幕蔼中田，缥驾新从此上旋。\n遂使鳐鱼呈瑞象，顿令铜雀颂丰年。呜呼天子劝耕后劝织，王业艰难果谁测。\n七月重歌姬旦诗，一朝实赖黄门力。呜呼今之黄门古遗直，抗言朝宁生颜色。\n马客逢君时已来，岂俟吹嘘到上台。北郊更起匡衡论，前席遥怜贾谊才。\n男儿志于立功慎自擅，掀天揭日奔雷电。退食方依青琐闱，传宣直至黄金殿。\n稽首亲承玉语温，威颜咫尺君王面。书锡丝纶龙凤蟠，币颁锦绣云霞炫。\n纡紫围金未足荣，致君尧舜应争羡。呜呼致君尧舜应争羡。"
        },
        {
            "标题": "玉泉亭",
            "作者": "皇甫汸",
            "内容": "怪石随崖豁，灵泉出涧幽。灌园双瓮在，挂壁一瓢留。\n气积金扉影，凉生玉树秋。尘缨犹未谢，延伫愧清流。"
        },
        {
            "标题": "送金宪使之蜀少随父经此",
            "作者": "皇甫汸",
            "内容": "蜀道遥天末，巴江春水分。嗟余游少小，送客想氤氲。\n燕坐琴台月，褰帷剑阁云。知君能谕俗，无待长卿文。"
        },
        {
            "标题": "元夕熊子叔抑过集时谪常州",
            "作者": "皇甫汸",
            "内容": "国论何年定，乡心此夕摇。雁飞天畔驿，龙隐日南桥。谪宦恩非薄，之夷路讵遥。谁怜梁傅泪，曾洒汉文朝。"
        },
        {
            "标题": "元夕熊子叔抑过集时谪常州",
            "作者": "皇甫汸",
            "内容": "窜后相逢地，那知在旧京。旅颜灯下改，心事酒中倾。\n沙柳非吴苑，江花是晋城。夫君怀古意，一为驻行旌。"
        },
        {
            "标题": "月下柬子安兄奉使将归",
            "作者": "皇甫汸",
            "内容": "纤月吐帘帷，清光到卮酒。分似奁镜影，已卜佩刀期。桂惜飞花萼，荆怜别树枝。预愁江上夜，千里共相思。"
        },
        {
            "标题": "览报二绝 其一",
            "作者": "皇甫汸",
            "内容": "沙塞飞书达汉京，甘泉烽火彻宵明。停銮莫向冯唐问，颇牧何由得再生。"
        },
        {
            "标题": "阅马作",
            "作者": "皇甫汸",
            "内容": "骠骑归天育，龙驹服义台。种多洼水产，献或宛城来。\n辔以明珠饰，装将瑞锦裁。摐金元逸足，喷玉岂凡材。\n弄影盘花曲，骄嘶系柳隈。黄池饮初罢，御苑猎方回。\n不数周王骏，何言卫国騋。北群从此富，西域未须开。"
        },
        {
            "标题": "访白仪曹夜游园亭",
            "作者": "皇甫汸",
            "内容": "当时移宅过江东，早岁为园象洛中。归谢玉阶年不待，梦疑金谷路遥通。\n游看花石存先业，坐偶琴书见父风。曾是竹林沉饮客，夜经垆下忆嵇公。"
        },
        {
            "标题": "留省早春奉怀诸兄弟三首 其二",
            "作者": "皇甫汸",
            "内容": "君行知岁隔，已是别离深。独作留秦客，凄其动越吟。\n云天连海峤，雪路暗山阴。日暮临湖望，谁传芳草心。"
        },
        {
            "标题": "早春漫兴",
            "作者": "皇甫汸",
            "内容": "春迟今岁因逢闰，独往寻春春望赊。日午阴崖初散雪，夜深微雨乍催花。星桥已见收灯市，山郭频闻觅酒家。自是金阊嘉丽地，不缘兵火减繁华。"
        },
        {
            "标题": "留省早春奉怀诸兄弟三首 其三",
            "作者": "皇甫汸",
            "内容": "江门身自寄，云路尔方招。马齿随愁长，鸰心积望遥。\n花间趋左掖，柳外候东朝。为说淮堤上，风光异洛桥。"
        },
        {
            "标题": "早春五华寺",
            "作者": "皇甫汸",
            "内容": "淑气南中早，春游上界清。寺缘双树建，山识五华名。\n积雾邻沧海，馀霞似赤城。沉灰如可辨，浩劫在昆明。"
        },
        {
            "标题": "以独草一笏兰芷笔二枝赠别盛二",
            "作者": "皇甫汸",
            "内容": "独草新传越国烟，双兰并结中山兔。此日临岐特赠君，他时为写离思赋。"
        },
        {
            "标题": "赠蔡子木",
            "作者": "皇甫汸",
            "内容": "林间车马不相闻，说却长安隔世氛。何事故人成白首，犹看羁宦在青云。\n重开火树因留客，乍熟春醪若待君。莫问平生诗思苦，一从身隐更焉文。"
        },
        {
            "标题": "赠金医",
            "作者": "皇甫汸",
            "内容": "少年学道出长桑，闭户时窥五色方。汉武甘泉初铸鼎，好将灵药献君王。"
        },
        {
            "标题": "默游园歌赠李侍御",
            "作者": "皇甫汸",
            "内容": "汉武雄图歌㡳定，西京得人号全盛。萧朱结绶羡同升，王贡弹冠许相庆。\n建安才子数应徐，陈阮同时托后车。清秋飞盖追随夜，良燕哀筝润耳馀。\n我明中兴逢圣主，海内贤豪尽罗取。尚书门下期不来，宰相阁东延始聚。\n共知旧事已更新，谁谓今人莫如古。李君文藻玉堂才，晚乘骢马入兰台。\n忽看西狩从游日，正值南闽奉使回。止辇故乡宸眷久，召君立拜荆门守。\n后宫惯是妒蛾眉，满朝况易倾蝇口。拂衣一朝辞楚关，思君万里望苍山。\n可怜素发俱凋尽，且喜清扬得再攀。柱下园居守渊默，邀我开尊坐泉石。\n屈指交游半不存，灰心勋业都堪释。愧我蓬飘空岁年，微官瓠落尚风烟。\n因君欲谒多罗偈，出却人间烦恼缘。"
        },
        {
            "标题": "户曹席上赠王进士宗沐",
            "作者": "皇甫汸",
            "内容": "少年献策承明后，遂见乘轺出汉关。司马新为巴蜀使，买臣初向会稽还。\n江边路转通吴苑，天外霞标指越山。不是绛纱门下客，何由琼树一相攀。"
        },
        {
            "标题": "赠庆上人",
            "作者": "皇甫汸",
            "内容": "早年销迹在空门，寺数南朝此最尊。莫以无为成净业，好将焚诵答明恩。"
        },
        {
            "标题": "岳东伯游天台归赠",
            "作者": "皇甫汸",
            "内容": "平生山水兴，聊作越乡游。海峤千盘路，江城九月秋。\n云中访精舍，花里下轻舟。何事怀婚嫁，经年独滞留。"
        },
        {
            "标题": "赠王使君健",
            "作者": "皇甫汸",
            "内容": "之子东南美，人称廊庙姿。早膺多士选，遂承明主私。\n珥笔趋仙室，彯缨入禁墀。长卿常侍从，摛藻奉如丝。"
        },
        {
            "标题": "赠王生",
            "作者": "皇甫汸",
            "内容": "世业本青箱，诜诜后益昌。谈应呼小友，书已授中郎。\n鹏路瞻霄近，鸡窗惜昼长。阿翁虽善赋，辍草待灵光。"
        },
        {
            "标题": "赠盛秀才",
            "作者": "皇甫汸",
            "内容": "避喧因就辟支禅，江左玄风属少年。数借慈灯挥藻赋，更从积雪照韦编。潮生静夜滩声转，月上空林塔影悬。愧我闲来寻白社，逢君却在虎溪边。"
        },
        {
            "标题": "赠黄侍御中北上",
            "作者": "皇甫汸",
            "内容": "君王遥待侍臣回，况御阳春左个开。早为乘骢仙阙去，犹烦罗雀翟门来。\n盘餐献岁聊传菜，驿路轻寒已见梅。一自南中持宪后，至今六诏想风裁。"
        },
        {
            "标题": "张仲读书吴山",
            "作者": "皇甫汸",
            "内容": "辍养辞南陔，驾言迈西郭。问子将何之，避喧谢羁缚。堂闾岂不怀，云林谅有托。风叩支关清，月鉴董帷薄。披帙就长明，静夜灵花落。羊亡屏意筌，猿定启心籥。幽谷闻鸟鸣，澄湖眺鱼乐。霞绮杂烟丝，桃柳互纷灼。时枉塘上篇，日积丘中作。焉得奋羽翰，因君适寥廓。"
        },
        {
            "标题": "长安行赠陈子克脩",
            "作者": "皇甫汸",
            "内容": "长安昔日花如绮，走马看花事已矣。吁嗟岁月无停晷，回首又值春风起。\n陈生久客长安里，按剑誓将归故里。呜呼陈生归且止，古来晚暮多豪士。\n桑弧蓬矢志四方，区区肯效儿女子。君不见今燕台，乐剧不宾胡为哉。\n他年自识公孙对，暂时岂为刘蕡哀。驷马车，黄金印。\n他时乘此佩之去，花柳迎人故山处。"
        },
        {
            "标题": "子安初制巾服履赠之",
            "作者": "皇甫汸",
            "内容": "何事平原服，翻同楚客衣。将从东洛隐，宁羡尚方归。\n云卧轻偏适，山居懒不违。因声报王贡，情已昔年非。"
        },
        {
            "标题": "张公洞二首 其二",
            "作者": "皇甫汸",
            "内容": "羽客还丹地，花丘阅世殊。危梁款汉凿，叠石类秦驱。\n披雾看衣湿，攀岩藉策扶。不知斜日在，燃烛送归途。"
        },
        {
            "标题": "张公洞二首 其一",
            "作者": "皇甫汸",
            "内容": "兹山灵气在，复以至人传。石壁晴飞雨，松门昼锁烟。\n万形疑海市，一线引壶天。为问苍苔迹，青骡去几年。"
        },
        {
            "标题": "乌夜啼",
            "作者": "皇甫汸",
            "内容": "长乐宫中秋夜长，美人新得幸君王。别馆不愁金作屋，曲池无羡玉为梁。门前数报公车过，楼下时闻脂粉香。总是啼乌声转切，欢娱那解曲凄凉。"
        },
        {
            "标题": "雨过子约斋中听琴同子安作",
            "作者": "皇甫汸",
            "内容": "取适家园近，来忘风雨中。幽窗荆树引，别馆竹林通。\n寂寞身俱是，沉冥意颇同。雅琴何以托，流水正无穷。"
        },
        {
            "标题": "长干行送陆仪曹重补南署",
            "作者": "皇甫汸",
            "内容": "长干里，金铺夹兰戺。陵树苍苍控石城，淮流湜湜通江水。\n廿年高卧东山庐，一朝更踏西京市。马上耽游期不顾，缓辔微吟日将暮。\n都人观者语道傍，白头何自始为郎。莫恨汉家今用少，须看止辇拜冯唐。"
        },
        {
            "标题": "长兄斋中尝畜白鹦鹉一只亡后归之于人",
            "作者": "皇甫汸",
            "内容": "客到花间问主人，隔帘先听语声频。今来却作乌衣燕，飞向东家别哢春。"
        },
        {
            "标题": "长兄斋中尝畜白鹦鹉一只亡后归之于人哀赋二首 其二",
            "作者": "皇甫汸",
            "内容": "尘生窗畔绿阴稀，不见笼中舞雪衣。何似义乌能恋主，寒枝栖尽尚来飞。"
        },
        {
            "标题": "正觉寺访大林和尚",
            "作者": "皇甫汸",
            "内容": "何处堪消世，文公可晤言。谈经传慧印，作礼在祗洹。\n萝月閒中磬，松风定后幡。讵辞双树下，夜久驻归轩。"
        },
        {
            "标题": "正阳城楼西角二鹭巢焉",
            "作者": "皇甫汸",
            "内容": "并负青云翼，来耽紫阁栖。攀龙窥殿北，随雉卧城西。顾影依霜洁，鸣筹候月迷。振雍殊可咏，聊此谢尘泥。"
        },
        {
            "标题": "春日闻怡山文人治园因赠",
            "作者": "皇甫汸",
            "内容": "为园更喜逢春早，开径还宜引兴深。南国小山聊地隐，习池新水足渊沉。\n栽花种柳年年事，语燕鸣鸠处处音。自笑玉颜真忝窃，无缘金谷日相寻。"
        },
        {
            "标题": "与郑司士夜话",
            "作者": "皇甫汸",
            "内容": "故国经年别，他乡会面难。人疑天外至，花似梦中看。\n山瘴侵毡湿，江流绕舍寒。不知台省客，谁念一儒官。"
        },
        {
            "标题": "夏日游中峰寺二首 其一",
            "作者": "皇甫汸",
            "内容": "向子怀名岳，孙生慕福庭。何时将陟远，兹地乃探灵。\n寒落岩前瀑，晴披嶂外屏。非因尘是染，谁识累为冥。"
        },
        {
            "标题": "夏日游中峰寺二首 其二",
            "作者": "皇甫汸",
            "内容": "牵世将奚适，眈山聊近寻。千林夏木秀，一径晚云深。\n给苑时游鹿，香床或戏禽。言思辞苦热，来此息慈阴。"
        },
        {
            "标题": "仲冬对月数宴答子约",
            "作者": "皇甫汸",
            "内容": "冬暖因恒霁，宵游及望舒。弓形云际引，桂魄露中疏。栖恋鹪鹩后，恩深蟋蟀余。清光能几度，再满岁将除。"
        },
        {
            "标题": "仲冬对月数宴答子约",
            "作者": "皇甫汸",
            "内容": "冬煖因恒霁，宵游及望舒。弓形云际引，桂魄露中疏。\n栖恋鹪鹩后，思深蟋蟀馀。清光能几度，再满岁将除。"
        },
        {
            "标题": "重赠董少姬二首 其二",
            "作者": "皇甫汸",
            "内容": "旧日啼红尚清衣，可禁沾袂泪重挥。江流亦恐愁难浣，愿逐寒潮一度归。"
        },
        {
            "标题": "舟中对月书情",
            "作者": "皇甫汸",
            "内容": "不识别家久，但看明月晖。关山一以鉴，驿路远相违。\n影落吴云尽，凉生楚树微。天边有乌鹊，思与共南飞。"
        },
        {
            "标题": "重赠董少姬二首 其一",
            "作者": "皇甫汸",
            "内容": "玉人重喜醉花前，璧月流光夜可怜。何事花飞人别去，却因圆缺悟尘缘。"
        },
        {
            "标题": "周以言黄圣长过我先人城南故居赋诗见示怅然答此",
            "作者": "皇甫汸",
            "内容": "疏公别业倚荒城，三径萧条蔓草生。薛邑台池今日泪，平泉花石旧时盟。\n斋中岁序看驹隙，门外春风换鸟声。不是求羊同过客，题诗那得更伤情。"
        },
        {
            "标题": "访徐公子新居病起慰款追昔作",
            "作者": "皇甫汸",
            "内容": "第宅逢新徙，琴书俨旧存。钟山遥入户，淮水正当门。\n隐几枚乘发，穷途阮籍樽。谁怜众宾客，今日散平原。"
        },
        {
            "标题": "禹量席上追忆牛首之游",
            "作者": "皇甫汸",
            "内容": "坐忆双峰赏，神惊五载还。林犹青嶂外，路即白云间。\n旧客皆凋丧，佳期可重攀。空馀风景在，感泣似牛山。"
        },
        {
            "标题": "追昔家居兄弟多燕会觞歌之乐特盛者如眺飞素",
            "作者": "皇甫汸",
            "内容": "细雨吹寒入草堂，萧萧落叶间鸣蒐。游情病后知因减，嘉会年来信不常。东郭雪残惟有卧，西园月在总堪伤。争酬丽藻谁能赋，空使词林泣谢庄。"
        },
        {
            "标题": "子陵祠",
            "作者": "皇甫汸",
            "内容": "问水下桐津，看山入富春。花源别是路，鱼鸟自为邻。\n独作垂竿客，多惭荐藻人。沧波流不尽，何以溯芳尘。"
        },
        {
            "标题": "秋日往梅林庄居",
            "作者": "皇甫汸",
            "内容": "疏公守旧业，班生慕常庐。薄游千里外，一出十载馀。\n偶与密亲迩，惄焉怀所居。东林扉尚偃，北郭径始除。\n青山蔼盈户，绿水湛通渠。流盼悉成往，眷言思遂初。\n将从古人学，乞归事耕畬。顾惊年迹乖，坐使情兴纡。"
        },
        {
            "标题": "赠华子潜学士",
            "作者": "皇甫汸",
            "内容": "暂辞供奉在西京，南国聊兼吏隐名。信美江山多胜事，更馀花鸟寄春情。\n校书芸阁编应就，给札兰台赋已成。闻道青宫开讲幄，早陈车马待桓卿。"
        },
        {
            "标题": "子约方有南役而余亦将北上作",
            "作者": "皇甫汸",
            "内容": "自怜出处何尝定，为恋明时更起家。路指两乡纡宦辙，江分八月引仙槎。\n峰回雁信传来易，岁晚兰芳欲寄赊。到忆燕昭台上望，楚天西尽是章华。"
        },
        {
            "标题": "子约患臂奉讯",
            "作者": "皇甫汸",
            "内容": "静摄应无恙，尘劳暂有亏。才非类拥肿，德或似支离。燕坐停琴后，朝霖罢灌时。向来观化意，翻讶肘生枝。"
        },
        {
            "标题": "自君之出矣二首 其一",
            "作者": "皇甫汸",
            "内容": "自君之出矣，坐令衣带缓。思君如悬萝，缠绵不能断。"
        },
        {
            "标题": "访同年李伯华于章丘",
            "作者": "皇甫汸",
            "内容": "拂衣归卧一丘安，命驾何辞千里难。书插高楼虫蠹尽，棋抛别墅鸟污残。\n雄心每向词中发，变态都将戏里看。自愧交知成白首，犹持长剑倚人弹。"
        },
        {
            "标题": "自君之出矣二首 其二",
            "作者": "皇甫汸",
            "内容": "自君之出矣，何处不相思。在物愿为箸，君前无只时。"
        }
    ],
    "对话内容": [
        {
            "Type": "宫廷官场对话",
            "Location": "南京吏部",
            "Background": "皇甫汸刚刚被任命为吏部郎中，正在与同僚讨论近期的政务。王廷陈提及新政的实施，皇甫汸表示对改革的支持，并建议在选拔官员时应更加注重品德与才华。",
            "Dialogue": "{\n    角色名:王廷陈 \n    动作:(微微颔首、目光凝重)\n    讲话:陛下新政之施行，民间反应如何？我认为对于官员的选拔，品德与才华应当并重，方可行之有效，若只重视权势之得失，恐怕难以长久。我曾听闻陛下对于此事有过深思，愿闻教诲。此时正值国家之关键时期，若能于此时选出贤良之士，必能使政局安定，百姓得以安宁。然则，不知皇甫郎中对此有何高见？\n}\n\n{\n    角色名:皇甫汸 \n    动作:(拱手作揖、神情坚定)\n    讲话:王尚书所言甚是，臣以为，选拔官员之道，固在德才兼备，然尤须注意于其志向与品行。若一味依仗外表之华丽与权势之显赫，必将滋生贪腐之风，反使国家蒙羞。臣愿尽绵薄之力，辅佐陛下推行有效之策，确保新政得以顺利实施。历史上诸多教训告诫我们，唯有德行之士，方能治国平天下，方能使得国家富强、江山稳固。此乃臣之所愿，亦是对历史之深刻反思。希望王尚书能够同心协力，助国家兴旺。\n}"
        },
        {
            "Type": "诗词戏剧对话",
            "Location": "长洲故居",
            "Background": "在一个春日的午后，皇甫汸和兄弟皇甫涍、皇甫冲在长洲的园中吟诗作对。皇甫汸提到“江水悠悠，花落无声”，引发了兄弟们对往事的回忆，感慨时光流逝。",
            "Dialogue": "{\n    角色名:皇甫涍 \n    动作:(捋须微笑、目光柔和)\n    讲话:兄长今春似乎心情颇佳，吟诵起诗来更是潇洒自如，恰如江水悠悠，花落无声，令人心旷神怡。此情此景，真是令人感叹时光流逝，兄长是否还记得往年与我共游山水之事？倘若有机会，何不再携手同游，重温那些美好时光？\n}\n\n{\n    角色名:皇甫汸 \n    动作:(微微一笑、神情回忆)\n    讲话:涍弟所言极是，往昔游山玩水之乐，至今仍在我心中荡漾。江水悠悠，恰似往年欢笑之声，花落无声，仿佛时光在我们的指尖悄然流逝。此情此景，确实令人怀念，然则，岁月不待人，唯愿珍惜眼前，珍惜身边的亲情与友情。若有机会，定当再携手共游，重温那份无忧无虑的欢愉。时光虽逝，然心中那份情谊却愈加深厚。待我书成之日，必将邀君共赏，畅谈人生之事。\n}"
        },
        {
            "Type": "家庭市井对话",
            "Location": "苏州长洲",
            "Background": "皇甫汸的母亲黄氏正在邻里闲聊，提到皇甫汸的婚事，周围的邻居纷纷赞美儿子的才华和成就，希望能为他寻一良配。",
            "Dialogue": "{\n    角色名:黄氏 \n    动作:(手托下巴、微笑着与邻里闲聊)\n    讲话:汸儿在外为官，日夜奔波，真是辛苦了。听闻他在南京任职，已有了不小的成就，真让我这个做母亲的感到无比自豪。可惜他至今未婚，我常在想，是否该为他寻一位贤良淑德的良配，助他在仕途上更上一层楼。你们觉得如何，若有合适的人选，切莫私藏，务必告诉我。\n}\n\n{\n    角色名:邻居 \n    动作:(点头称赞、脸上带着欣慰)\n    讲话:黄氏嫂子所言极是，皇甫公子才华出众，日后必能成就一番事业。若能寻得良缘，正是天作之合。听闻附近有几位年轻姑娘，品德与才华兼备，实在适合汸公子。不如嫂子去探探，若合适，便可促成这桩佳缘。汸公子若有伴侣，定能更加专心于公事，未来前途无量。\n}"
        },
        {
            "Type": "书信交流",
            "Location": "吴越边境",
            "Background": "皇甫汸致书给好友黄鲁曾，表达自己对诗文的热爱，附上自己新作的诗篇，期待黄鲁曾能为其作序，亦盼望两人能有机会再聚。",
            "Dialogue": "{\n    角色名:皇甫汸 \n    动作:(提笔写信、神情专注)\n    讲话:黄鲁曾兄，我近来心中惦记，特致书一封。自从我在南京任职以来，政务繁忙，然我对诗文的热爱始终不减。最近我有几篇新作，虽未尽完美，然希望兄能为我作序，助我一臂之力。自古文人相惜，愿君不吝赐教，共同探讨诗词之道。盼望兄能应允，亦期待在不久的将来与君再聚，共叙闲情。愿君平安。\n}\n\n{\n    角色名:黄鲁曾 \n    动作:(接过信件、神情欣喜)\n    讲话:皇甫兄所致信笺，我已细读，字里行间满载情谊。兄之诗文才华，实乃我辈所敬仰，今有幸为兄作序，实在是我的荣幸。诗文之道，需相互砥砺，惟愿我能助兄一臂之力。待我读毕所作，定当细细品评，盼望能与兄共赏佳作。愿兄安好，早日相见。\n}"
        },
        {
            "Type": "宫廷官场对话",
            "Location": "朝堂",
            "Background": "在一次朝会上，皇甫汸因其书法被特邀展示，严嵩对此表示赞赏，称其为“文士之表率”，引得其他官员纷纷称赞，气氛热烈。",
            "Dialogue": "{\n    角色名:严嵩 \n    动作:(微微一笑、目光中透露着欣赏)\n    讲话:皇甫郎中，听闻您书法之美，今日特邀您来此展示，实乃众官员所盼。书法乃国之重器，您能为我朝增光添彩，实在令人振奋。期待您能在此展现一番，让我等也借此机会沐浴在您的才华之中。您可否与我们分享您书法背后的故事与感悟？\n}\n\n{\n    角色名:皇甫汸 \n    动作:(恭敬作揖、神情谦逊)\n    讲话:严大人所言过誉，书法乃是我多年所爱，然才疏学浅，难以承受如此厚望。然则，书法于我而言，不仅仅是笔墨之间的艺术，更是心灵寄托与情感的流露。每一笔每一划皆倾注了我对生活的热爱，对国家的期许。若能在此与各位同仁分享，实乃三生三世之幸。愿与各位共勉，不负此生之才华，共同为我朝的繁荣富强而努力。希望能以此激励在座诸位，砥砺前行。\n}"
        },
        {
            "Type": "诗词戏剧对话",
            "Location": "处州府",
            "Background": "皇甫汸在任职期间，邀请好友徐祯卿共饮，吟诵诗作，彼此对时局和人生感慨万千，徐祯卿提到“浮云游子意”，皇甫汸深有同感。",
            "Dialogue": "{\n    角色名:徐祯卿 \n    动作:(举杯相邀、神情豪迈)\n    讲话:皇甫郎中，今朝得以共饮，真乃快事。诗酒趁年华，何不一同吟诵，畅谈时局与人生？我听闻您在南京期间，政务繁忙，但仍不忘书法与诗文，实在令人敬佩。您可否与我分享您的所思所感，或许我们能从中得到启发，共同探讨人生的意义。\n}\n\n{\n    角色名:皇甫汸 \n    动作:(微微一笑、端起酒杯)\n    讲话:徐兄所言极是，人生如白驹过隙，时光匆匆而逝，唯有诗酒相伴，方能留下些许回忆。至于政务，虽繁忙，但我始终认为，诗文乃是心灵的寄托，亦是生活的调剂。正如我最近所作的诗，意在表达对时局的思考与感慨。今与兄共饮，正是借此机会，畅所欲言，分享彼此的见解。希望能在这欢聚之际，感受到人生的真谛，激励我们在仕途与人生中不断追求卓越。愿今夜共赏美酒，畅谈未来。\n}"
        },
        {
            "Type": "家庭市井对话",
            "Location": "家中书房",
            "Background": "皇甫汸的弟弟皇甫濂在书房中请教兄长关于诗文的创作，皇甫汸耐心传授自己的经验和体会，强调要善于观察生活，融入诗中。",
            "Dialogue": "{\n    角色名:皇甫濂 \n    动作:(捧书向兄长请教、神情渴望)\n    讲话:兄长，您在诗文方面的造诣我常感佩，最近我也尝试作诗，但总觉得难以入手。您可否指点我几句，教我如何才能更好地表达心中所想？我希望能在诗词中找到自己的声音，您作为我的榜样，定能给我带来启发。\n}\n\n{\n    角色名:皇甫汸 \n    动作:(微微一笑、语气温柔)\n    讲话:濂弟，诗词之道，首先在于心中有情，情动于衷，方能言之成文。写诗要善于观察生活，将身边的点滴融入心中，便能激发灵感。正如我所作的《安平元夕对闽客作》，即是对当时心境的真实写照。希望你在创作时，能以情为笔，以景为纸，捕捉那些瞬间的感动，方能写出动人的诗篇。愿你在这条诗词之路上，能够找到自己的声音，尽情表达，成就一番事业。\n}"
        },
        {
            "Type": "诗词戏剧对话",
            "Location": "诗会现场",
            "Background": "在一次文人聚会上，皇甫汸与文征明等人相遇，大家围绕着“岁月如歌”的主题互相赋诗，气氛活跃，皇甫汸以“春江花月夜”引得大家共鸣。",
            "Dialogue": "{\n    角色名:文征明 \n    动作:(举杯邀饮、神情愉悦)\n    讲话:皇甫郎中，今日聚会，真是诗酒相伴，乐趣无穷。您以“岁月如歌”为题作诗，实在引人入胜，能否为我再吟一首，共同感受这春光明媚的日子？我相信您的才华定能让在座诸位为之动容，诗词如酒，越饮越醇，愿与大家共醉于此。\n}\n\n{\n    角色名:皇甫汸 \n    动作:(微微一笑、举杯回敬)\n    讲话:文兄所言极是，诗词确实如酒，越吟越觉其味醇厚。今日聚会，正是良辰美景，不妨以诗相赠。今我为各位吟一首《白云山》，以表达此刻的心情：青山行处尽，始觉白云深。愿我们在此刻，共享这份宁静与美好，畅所欲言，尽情挥洒心中所感。愿文兄与在座诸位都能在这春光中，找到属于自己的那份温暖与欢愉。\n}"
        },
        {
            "Type": "书信交流",
            "Location": "长洲",
            "Background": "皇甫汸写信给严嵩，表达对其政务处理的赞赏，并询问严嵩关于治国理政的见解，信中夹杂着自己对未来的憧憬。",
            "Dialogue": "{\n    角色名:严嵩 \n    动作:(端坐书案前、神情凝重)\n    讲话:皇甫郎中，近日朝中政务繁多，您对此有何见解？我认为，国事之重，非但需得贤良之士之辅佐，亦需您这样的年轻才俊之参与。倘若能将您的才华与经验融入到治国理政之中，必能为国家的发展添砖加瓦。您是否愿意就此事与我深入探讨，或许能为朝堂带来新的思路与方向。\n}\n\n{\n    角色名:皇甫汸 \n    动作:(拱手作揖、语气坚定)\n    讲话:严大人所言，正是我心之所向。国家之兴衰，关乎每一个臣子的责任。我愿将我的所学与经验，融入朝政之中，共同推动国家的发展。治国之道，在于仁政与德治，唯有注重品德与才华之平衡，方能选拔出真正为国为民之士。我期待能与您及众位同仁，深入探讨，共谋发展之策。若能为国家贡献绵薄之力，实乃我之愿望。\n}"
        },
        {
            "Type": "家庭聚会对话",
            "Location": "长洲家中",
            "Background": "皇甫汸的家族聚会，家人们围坐一堂，谈论着家族的兴衰与皇甫汸的工作，皇甫汸分享自己在南京的经历，家人们为其感到自豪。",
            "Dialogue": "{\n    角色名:皇甫汸 \n    动作:(微笑着看向家人、神情愉悦)\n    讲话:家人们，今日聚会，真是令人感到无比温暖。在南京任职期间，虽忙碌，但心中始终惦记着家族的兴衰与发展。我在朝中所见所闻，实乃一片繁华，而这一切，皆因有你们的支持与期望。愿我们在这欢聚一堂的时刻，共同畅谈未来的希望，谋划家族的美好明天。若能为家族添砖加瓦，实乃我之所愿。\n}\n\n{\n    角色名:家人 \n    动作:(齐声应和、神情兴奋)\n    讲话:皇甫公子如此奋发向上，实在令人感到自豪。我们全力支持您在朝中的一切努力，希望您能在仕途上更进一步，成就一番事业。若能为家族带来荣光，我们定会倍感欣慰。希望您能早日成婚，成家立业，这是我们最大的期盼。\n}"
        }
    ]
}