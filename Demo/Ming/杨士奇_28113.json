{
    "基本信息": {
        "姓名": "杨士奇",
        "性别": "男",
        "出生年份": "1365",
        "死亡年份": "1444",
        "享年": "80",
        "朝代": "明",
        "家庭区分": "未详"
    },
    "亲属关系": [
        "杨士奇的长子; 第一子是杨稷",
        "杨士奇的次子是杨",
        "杨士奇的直系后裔是杨寅秋",
        "杨士奇的玄孙;四世孙是杨海"
    ],
    "其他关系": [
        "杨士奇友的对象是周德",
        "杨士奇推荐的对象是王钰",
        "杨士奇推荐的对象是彭琉",
        "杨士奇推荐的对象是李奎",
        "杨士奇推荐的对象是傅霖",
        "杨士奇为罗性之学生",
        "杨士奇为梅尧臣所著书作序",
        "杨士奇为王袆所著书作序",
        "杨士奇为虞集所著书作序",
        "杨士奇为张昱所著书作序",
        "杨士奇为张昱所著书作序",
        "杨士奇为释宗泐所著书作序",
        "杨士奇为王叔英之弟子",
        "杨士奇为宗泽作墓志铭",
        "杨士奇为赵友同作墓志铭",
        "杨士奇为王沂作墓志铭",
        "杨士奇为杨谦作墓志铭",
        "杨士奇为王琎作墓志铭",
        "杨士奇为戴良所著书作跋",
        "杨士奇为陈旅所著书作跋",
        "杨士奇为周伯琦所著书作跋",
        "杨士奇为鲜于枢所著书作跋",
        "杨士奇为丁鹤年所著书作跋",
        "杨士奇为程巨夫之书、画作跋",
        "杨士奇为危素之书、画作跋",
        "杨士奇为范梈之书、画作跋",
        "杨士奇为鲜于枢之书、画作跋",
        "杨士奇为宋敏之书、画作跋",
        "杨士奇同僚的对象是蹇义",
        "杨士奇同僚的对象是古朴",
        "杨士奇致书朱震亨",
        "杨士奇为程巨夫之建筑物题咏、记、命名",
        "杨士奇为戴良之诗文作跋",
        "杨士奇为揭傒斯之诗文作跋",
        "杨士奇为傅若金之诗文作跋",
        "杨士奇为刘岳申之诗文作跋",
        "杨士奇为柳贯之诗文作跋",
        "杨士奇为余阙之诗文作跋",
        "杨士奇为吴海之诗文作跋",
        "杨士奇为陈旅之诗文作跋",
        "杨士奇为李祁之诗文作跋",
        "杨士奇为周伯琦之诗文作跋",
        "杨士奇为刘因之诗文作跋",
        "杨士奇为陈孚之诗文作跋",
        "杨士奇为陶宗仪之诗文作跋",
        "杨士奇为郑玉之诗文作跋",
        "杨士奇为汪克宽之诗文作跋",
        "杨士奇为刘瑾之诗文作跋",
        "杨士奇为释宗泐之诗文作跋",
        "杨士奇为丁鹤年之诗文作跋",
        "杨士奇为杨允孚之诗文作跋",
        "杨士奇为杜思敬之诗文作跋",
        "杨士奇为罗天益之诗文作跋",
        "杨士奇为潘昂霄之诗文作跋",
        "杨士奇为吴澄之诗文作跋",
        "杨士奇为陈𣐕之诗文作跋",
        "杨士奇为黄溍之诗文作跋",
        "杨士奇为虞集之诗文作跋",
        "杨士奇为陈栎之诗文作跋",
        "杨士奇为杨维祯之诗文作跋",
        "杨士奇为董真卿之诗文作跋",
        "杨士奇为史伯璇之诗文作跋",
        "杨士奇为刘友益之诗文作跋",
        "杨士奇为王沂之诗文作跋",
        "杨士奇为左克明之诗文作跋",
        "杨士奇为李恕之诗文作跋",
        "杨士奇为李廉之诗文作跋",
        "杨士奇为辛文房之诗文作跋",
        "杨士奇为涂溍生之诗文作跋",
        "杨士奇为祝尧之诗文作跋",
        "杨士奇为盛熙明之诗文作跋",
        "杨士奇为黄冔之诗文作跋",
        "杨士奇为杨中之诗文作跋",
        "杨士奇为杨士弘之诗文作跋",
        "杨士奇为杨景行之诗文作跋",
        "杨士奇为杨学文之诗文作跋",
        "杨士奇为解观之诗文作跋",
        "杨士奇为刘闻之诗文作跋",
        "杨士奇为刘履之诗文作跋",
        "杨士奇为刘永之之诗文作跋",
        "杨士奇为钱天祐之诗文作跋",
        "杨士奇为释来复之诗文作跋",
        "杨士奇为饶介之诗文作跋"
    ],
    "入仕信息": [
        {
            "入仕方式": "荐举 (保任,保举)",
            "入仕年份": "未详",
            "入仕年龄": "未详"
        },
        {
            "入仕方式": "贡生 = 贡监生(笼统) (明清宾贡,功贡)",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "侨仲",
            "别名类型": "字"
        },
        {
            "别名": "文贞",
            "别名类型": "谥号"
        },
        {
            "别名": "东杨",
            "别名类型": "字"
        },
        {
            "别名": "东里先生",
            "别名类型": "室名、别号"
        },
        {
            "别名": "杨寄",
            "别名类型": "未详"
        },
        {
            "别名": "杨寓",
            "别名类型": "别名、曾用名"
        },
        {
            "别名": "杨遇",
            "别名类型": "未详"
        },
        {
            "别名": "罗寓",
            "别名类型": "未详"
        },
        {
            "别名": "西杨",
            "别名类型": "室名、别号"
        },
        {
            "别名": "西阳先生",
            "别名类型": "室名、别号"
        }
    ],
    "任职信息": [
        {
            "官职": "教谕",
            "起始年份": "未详",
            "结束年份": "未详",
            "任职方式": NaN,
            "任职地点": "魏县"
        },
        {
            "官职": "教谕",
            "起始年份": "未详",
            "结束年份": "未详",
            "任职方式": NaN,
            "任职地点": "魏县"
        },
        {
            "官职": "教谕",
            "起始年份": "未详",
            "结束年份": "未详",
            "任职方式": NaN,
            "任职地点": "魏县"
        },
        {
            "官职": "教谕",
            "起始年份": "未详",
            "结束年份": "未详",
            "任职方式": NaN,
            "任职地点": "魏县"
        },
        {
            "官职": "教谕",
            "起始年份": "未详",
            "结束年份": "未详",
            "任职方式": NaN,
            "任职地点": "魏县"
        },
        {
            "官职": "教谕",
            "起始年份": "未详",
            "结束年份": "未详",
            "任职方式": NaN,
            "任职地点": "魏县"
        },
        {
            "官职": "教谕",
            "起始年份": "未详",
            "结束年份": "未详",
            "任职方式": NaN,
            "任职地点": "魏县"
        },
        {
            "官职": "训导",
            "起始年份": "未详",
            "结束年份": "未详",
            "任职方式": NaN,
            "任职地点": "石城"
        },
        {
            "官职": "训导",
            "起始年份": "未详",
            "结束年份": "未详",
            "任职方式": NaN,
            "任职地点": "石城"
        },
        {
            "官职": "训导",
            "起始年份": "未详",
            "结束年份": "未详",
            "任职方式": NaN,
            "任职地点": "石城"
        },
        {
            "官职": "训导",
            "起始年份": "未详",
            "结束年份": "未详",
            "任职方式": NaN,
            "任职地点": "石城"
        },
        {
            "官职": "训导",
            "起始年份": "未详",
            "结束年份": "未详",
            "任职方式": NaN,
            "任职地点": "石城"
        },
        {
            "官职": "训导",
            "起始年份": "未详",
            "结束年份": "未详",
            "任职方式": NaN,
            "任职地点": "石城"
        }
    ],
    "地理信息": [
        {
            "地名": "江夏",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "迁住地",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "迁住地",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "迁住地",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "迁住地",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "迁住地",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "迁住地",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "迁住地",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "迁住地",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "迁住地",
            "开始年份": "未详",
            "结束年份": "未详"
        },
        {
            "地名": "江夏",
            "地址类型": "迁住地",
            "开始年份": "未详",
            "结束年份": "未详"
        },
        {
            "地名": "太和州",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "文渊阁书目",
            "著述年份": "1424",
            "著述角色": "未详"
        },
        {
            "著述名称": "东里全集",
            "著述年份": "1424",
            "著述角色": "未详"
        },
        {
            "著述名称": "历代名臣奏议",
            "著述年份": "1424",
            "著述角色": "未详"
        },
        {
            "著述名称": "仁宗实录",
            "著述年份": "未详",
            "著述角色": "未详"
        },
        {
            "著述名称": "古今列女传",
            "著述年份": "未详",
            "著述角色": "未详"
        },
        {
            "著述名称": "太宗实录",
            "著述年份": "未详",
            "著述角色": "未详"
        },
        {
            "著述名称": "重修太祖实录",
            "著述年份": "未详",
            "著述角色": "未详"
        },
        {
            "著述名称": "三朝圣谕录:三卷",
            "著述年份": "未详",
            "著述角色": "未详"
        },
        {
            "著述名称": "代言录:一卷",
            "著述年份": "未详",
            "著述角色": "未详"
        },
        {
            "著述名称": "别本东里文集:二十五卷",
            "著述年份": "未详",
            "著述角色": "未详"
        },
        {
            "著述名称": "奏对录:一卷",
            "著述年份": "未详",
            "著述角色": "未详"
        },
        {
            "著述名称": "文渊阁书目:四卷",
            "著述年份": "未详",
            "著述角色": "未详"
        },
        {
            "著述名称": "文籍志",
            "著述年份": "未详",
            "著述角色": "未详"
        },
        {
            "著述名称": "沙羡藳",
            "著述年份": "未详",
            "著述角色": "未详"
        },
        {
            "著述名称": "法书志",
            "著述年份": "未详",
            "著述角色": "未详"
        },
        {
            "著述名称": "石台藳",
            "著述年份": "未详",
            "著述角色": "未详"
        },
        {
            "著述名称": "宣宗实录",
            "著述年份": "未详",
            "著述角色": "未详"
        },
        {
            "著述名称": "东里文集",
            "著述年份": "未详",
            "著述角色": "未详"
        }
    ],
    "社会区分": [
        "书法家",
        "诗人",
        "工于文",
        "[为官者：文]"
    ],
    "机构情况": [],
    "经历事件信息": [],
    "财富情况": [],
    "个人简介": [
        "杨士奇（1366～1444），明代大臣、学者，名寓，字士奇，以字行，号东里，谥文贞，汉族，江西泰和（今江西泰和县澄江镇）人。官至礼部侍郎兼华盖殿大学士，兼兵部尚书，历五朝，在内阁为辅臣四十余年，首辅二十一年。与杨荣、杨溥同辅政，并称“三杨”，因其居地所处，时人称之为“西杨”。“三杨”中，杨士奇以“学行”见长，先后担任《明太宗实录》、《明仁宗实录》、《明宣宗实录》总裁。 ► 杨士奇的诗文(700篇)"
    ],
    "诗词文章内容": [
        {
            "标题": "发淮安",
            "作者": "杨士奇",
            "内容": "岸蓼疏红水荇青，茨菰花白小如萍。双鬟短袖惭人见，背立船头自采菱。"
        },
        {
            "标题": "题伯牙鼓琴图",
            "作者": "杨士奇",
            "内容": "平生山水意，托此孤桐丝。之子无旋期，茫茫谁复知。\n閒来幽树下，欲奏已迟迟。"
        },
        {
            "标题": "简胡学士索木芙蓉栽 其二",
            "作者": "杨士奇",
            "内容": "闻种拒霜遮水槛，春前分乞数枝栽。总知宋玉才情绝，会约花时作赋来。"
        },
        {
            "标题": "卧病集杜答黎信十首",
            "作者": "杨士奇",
            "内容": "隔户杨柳弱袅袅，孰知茅斋绝低小。人生留滞生理难，强移栖息一枝安。\n朋知来问腼我颜，安得广厦千万间。青春欲尽急还乡，身欲奋飞病在床。\n荆扬春冬异风土，终日戚戚思羁旅。形神寂寞甘辛苦，世人那得知其故。\n自断此生休问天，浊醪粗饭任吾年。将诗不必万人传。\n小儿学问止论语，恰有三百青铜钱。"
        },
        {
            "标题": "惜别行送朱存礼致仕归鄱阳",
            "作者": "杨士奇",
            "内容": "御柳含春绿初遍，紫燕黄鹂满芳甸。晓日承恩拜九重，银鞍白马骄嘶风。\n我出送之城之东，惜别且驻无匆匆。忆昔携书汉江涘，邂逅论心托交义。\n折梅载酒春共游，烧烛联诗夜无寐。卿才卓荦不可羁，雄词健笔皆如飞。\n积金堆玉岂暇顾，登山临水常忘归。南飞云鹄北飞雁，渺渺天涯两分散。\n即今三十馀六年，前日红颜皆白颠。五岭炎方桂林好，忠辅贤王已身老。\n功成名遂天所全，七十归来世看宝。嗟余樗散质，□□□□清。\n未有涓尘效禆益，虚叨宠禄孤圣明。望卿去兮惭感并。\n倾离尊，饯远道。重是平生故，何由尽怀抱。官河三月波溶溶，片片飞落桃花红。\n九华匡庐翠未了，芝山秀出鄱湖东。武山南在芝山上，解绂他年定相访。"
        },
        {
            "标题": "奉天门早见后午被召至右顺门晚退口号",
            "作者": "杨士奇",
            "内容": "紫禁西连万岁山，宣呼重入觐龙颜。拜承圣语丁宁训，满袖天香出九关。"
        },
        {
            "标题": "寒夕独坐乡思浩然有怀何文渊 其二",
            "作者": "杨士奇",
            "内容": "薄雪俄消瓦，惊风复撼窗。蹉跎忽晏岁，寂寞伴寒缸。\n病骨支难稳，愁心郁未降。何由冰泮日，联棹溯西江。"
        },
        {
            "标题": "道傍杏花一树盛开",
            "作者": "杨士奇",
            "内容": "碧草初出地，杏花红满枝。粲粲耀晨旭，盈盈娇路岐。\n称我庭阶赏，植远不可移。玩之未忍别，念当长育时。"
        },
        {
            "标题": "秋夜长",
            "作者": "杨士奇",
            "内容": "月明星稀河汉凉，高秋蟋蟀鸣洞房。愁人不寐独彷徨，披衣徐步出东厢。\n白露如玉兰委芳，感激涕泪纷纵横。为君含思思断肠，念君迢遥异他乡。\n欲往从之河无梁，夜长悠悠夜未央。援琴弹丝写哀伤，山川万里永相望，我独与尔为参商。"
        },
        {
            "标题": "简胡学士索木芙蓉栽 其一",
            "作者": "杨士奇",
            "内容": "牡丹芍药皆姱丽，总怯风霜不耐秋。只好芙蓉伴修竹，清华晚映北窗幽。"
        },
        {
            "标题": "盘谷草堂",
            "作者": "杨士奇",
            "内容": "盘之中兮崇丘，交青葱兮松柏。怀先祖兮永逝，托吉壤兮玄宅。\n跽酌兮寒泉，荐兰秀兮芳菊。春雨零兮秋露，耿孝思兮无斁。"
        },
        {
            "标题": "盘谷草堂 其二",
            "作者": "杨士奇",
            "内容": "盘之中兮幽居，聊逍遥兮栖迟。朝采兮林芳，夕揽兮岩芝。\n仁与义兮是明怀，孔颜兮吾师。安吾分兮蹇劣，何富贵兮可期。"
        },
        {
            "标题": "题画",
            "作者": "杨士奇",
            "内容": "延白云兮山中，荫乔木兮水澨。之君子兮空谷，憺逍遥兮终岁。"
        },
        {
            "标题": "蒋隐溪挽辞 其三",
            "作者": "杨士奇",
            "内容": "玉佩兮琼琚，霓衣兮霞裾。秉元化兮握灵枢，列缺从兮丰隆趋。\n倏阴而阳兮忽卷而舒，睨视浊世兮如污渠。飘然乘风兮凌太虚，参王乔与韩终兮列仙为徒。\n游紫微兮帝之都，怅思公兮邈天衢。"
        },
        {
            "标题": "送别辞",
            "作者": "杨士奇",
            "内容": "留石瑱兮洞庭，遗兰佩兮澧浦。羌不怀兮别离，独徘徊兮延伫。"
        },
        {
            "标题": "盘谷草堂 其三",
            "作者": "杨士奇",
            "内容": "盘之中兮良畴，下宜稻禾兮高宜来牟。春出耕兮夏耨，旦勤斯兮夕休。\n或雨旸兮匪时，何仓庾兮有秋。怀古人兮食力，吾弗力兮谁尤。"
        },
        {
            "标题": "蒋隐溪挽辞 其二",
            "作者": "杨士奇",
            "内容": "北风凛凛兮天雨霜，木叶脱落兮百草黄。翩铭旌兮辞高堂，岂灵车兮秀冲冈。\n蒿里歌兮哀以伤，玄室一閟兮夜甚长。魂渺渺兮何方，螺山崔崔兮螺川汤汤。\n青原与白鹭兮郁相望，怅思公兮游故乡。"
        },
        {
            "标题": "题少保杨澹庵江乡归趣图",
            "作者": "杨士奇",
            "内容": "巴陵西畔楚江分，曾泛湖波望岳云。借得君山小龙笛，月明吹向洞庭君。"
        },
        {
            "标题": "蒋隐溪挽辞 其一",
            "作者": "杨士奇",
            "内容": "顾瞻兮堂前，卷帷幕兮藉兰荃。陈清醑兮载肥鲜，韵悲管兮切哀弦。\n凄风激兮棂轩，云黯黪兮灵来旋。恍如睹于形色兮俨若聆夫笑与言，言可聆兮意不传，怅思公兮临几筵。"
        },
        {
            "标题": "题岁寒三友图",
            "作者": "杨士奇",
            "内容": "松苍苍兮虬枝，竹翛翛兮凤羽。梅皎皎兮琼芳，凛寒节兮偕处。\n芬芳菲兮春晖，倏零落兮秋露。惟所禀之贞洁，阅岁年于迟暮。\n含匏笙兮云中，和清角兮月下。谅同志兮金石，渺予怀兮延伫。"
        },
        {
            "标题": "短歌行",
            "作者": "杨士奇",
            "内容": "青天高高行白日，忽西倾兮又东出。人生百年能几时，身计未成早已衰。\n子孙成行各长大，手种苍松尽成盖。来日苦短去日长，何不饮酒居华堂。\n流光催人急复急，八十龙钟悔无及。"
        },
        {
            "标题": "隔谷歌",
            "作者": "杨士奇",
            "内容": "严风凋角弓，钲鼓鸣不止。弟兄但隔谷，咫尺异生死。\n丈夫报国甘苦辛，此时顾恩宁顾身。讵知兄弟左右手，临难方为行路人。\n升高聊一望，力尽心未已。仰天呼兄兄不来，壮发冲冠直如指。\n生为同气亲，死作异乡尘。自矜雄豪重仁义，谁保艰难不相弃。\n岂不见南山桂树同根生，百年雨露同枯荣。又不见桓山之鸟同巢哺，欲去回翔不能征。\n人生有情乃若此，天地惨寂终难平。呜呼宾客满堂歌伐木，且请停杯歌隔谷。"
        },
        {
            "标题": "培山书屋辞为金学士作",
            "作者": "杨士奇",
            "内容": "崔嵬兮培山，窈窕兮幽居。前峨峨兮芳林，俯溜溜兮澄渠。\n鸟交交兮和鸣，云英英兮敛舒。山中人兮采芝，聊栖迟兮恬以愉。\n集夫容兮为衣，杂兰椒兮佩袆。列左右兮图书，以旦以夕兮不知渴饥。\n爰稽古兮唐虞，惟孔颜兮吾之师。世远兮心同，游志千载兮乐且无期。\n静与动兮有时。承景运兮翱翔，登金门兮玉堂，焕云汉兮发天章。\n奉圣君兮九五，弘化理兮道弥光。眷山中兮故居，渺予怀兮能忘。"
        },
        {
            "标题": "铜雀妓",
            "作者": "杨士奇",
            "内容": "高台凝望处，西陵落照边。昼日自歌舞，秋风咽管弦。\n恩随漳水远，恨与邺云连。惟有昏鸦集，时时近墓田。"
        },
        {
            "标题": "颜谷辞",
            "作者": "杨士奇",
            "内容": "山青青兮郁盘，又英英兮白云。蔼嘉树兮颜谷，流泸水兮澄源。\n源左右兮上有原田，鱼潜泳游兮禾麻秀蕃。谷中之人兮连居接门，一姓盛大兮伯叔弟昆。\n不斲为饰兮朴之惇，夕还诵弦兮画行耨耘。嗟嗟夫子兮超哉拔伦，金玉为质兮组绣文。\n握廉秉节兮服义仁，袆椒茝兮有馥其身。逍摇徜徉兮以秋以春，胡不永世兮溘飘尘。\n嗟嗟夫子兮身去名存，怀不可见兮空可闻。世纷纷兮华薄群，安得硕人兮永亲。\n空望颜谷兮涕泗沾巾。"
        },
        {
            "标题": "云山幽居图",
            "作者": "杨士奇",
            "内容": "翠岭兮岧岧，白云兮洋洋。渺澄波兮滉瀁，交春木兮芬芳。\n息有庐兮济有梁，田可穑兮原可以桑。蹇驽足兮周行，时不处兮岁将晏，遵东皋兮聊彷徉。"
        },
        {
            "标题": "退轩辞",
            "作者": "杨士奇",
            "内容": "芝橑兮桂户，山阿兮水澨。云鳞鳞兮石磊磊，交松萝兮延薜荔。\n华纷纷兮袭予，春之兰兮秋之蕙。羌何为兮独往，舒萧散兮泄泄。\n念盛衰兮有时，盍满盈兮豫戒。抚年岁兮将晏，日斯征兮月斯迈。\n纷骎骎兮忘归，余何为兮靡止。揽吾辔兮旋轸，返吾车兮旧里。\n恬澹兮以休，全之兮终始。怀夫子兮高风，邈游心兮千载。"
        },
        {
            "标题": "商妇词",
            "作者": "杨士奇",
            "内容": "贩茶近在青山侧，贩珠远求沧海浔。全家衣食需多少，渺渺鲸波愁妾心。"
        },
        {
            "标题": "题古木竹石",
            "作者": "杨士奇",
            "内容": "珊瑚出水天漠漠，翡翠横波月将落。隔林罢歌湘浦词，片云还向君山归。"
        },
        {
            "标题": "征妇词",
            "作者": "杨士奇",
            "内容": "他家荡子滞吴门，妾家夫婿戍皋兰。共是闺中别离泪，妾愁辛苦又愁寒。"
        },
        {
            "标题": "龙马乐歌九首 其五",
            "作者": "杨士奇",
            "内容": "圣人作，万物睹。神之骏，出西夏。日千里，汗流赭。宜乘御，扬神武。"
        },
        {
            "标题": "七夕吟寄夏四秀才",
            "作者": "杨士奇",
            "内容": "迢迢天汉流，粲粲织女明。牵牛出其东，何不长合并。\n伊昔承嘉遇，欢言尽平生。宴乐未及终，回驾趣修程。\n斯须忽不见，安得伸中情。别长会日促，暌违岁复盈。\n终日秉机杼，七襄不能成。思欲展嬿婉，谁乐各㷀㷀。\n同心而离居，叹息涕泪零。"
        },
        {
            "标题": "龙马乐歌九首 其八",
            "作者": "杨士奇",
            "内容": "龙马出，应皇德。皇圣仁，覆万国。天祐圣，贞符锡。圣子孙，千万亿。"
        },
        {
            "标题": "龙马乐歌九首 其六",
            "作者": "杨士奇",
            "内容": "身矫矫，首昂昂。虬之跃，龙之骧。迈兹白，越飞黄。协乾符，表文明。"
        },
        {
            "标题": "龙马乐歌九首 其三",
            "作者": "杨士奇",
            "内容": "龙马出，掩骥群。捷流电，籋矞云。入玉阙，登金门。灵自天，瑞圣君。"
        },
        {
            "标题": "龙马乐歌九首 其二",
            "作者": "杨士奇",
            "内容": "龙马出，神骏发。镜夹瞳，玉喷沬。追迅风，凝皓雪。灵瑞臻，耀天阙。"
        },
        {
            "标题": "龙马乐歌九首 其四",
            "作者": "杨士奇",
            "内容": "龙马出，象应乾。旦历秦，晡憩燕。秣珠票，饮琼泉。偕祥麟，徵太平。"
        },
        {
            "标题": "龙马乐歌九首 其九",
            "作者": "杨士奇",
            "内容": "龙马出，昭圣世。光八表，和四裔。奉宗社，格天地。隆家邦，永文治。"
        },
        {
            "标题": "龙马乐歌九首 其七",
            "作者": "杨士奇",
            "内容": "乾之方，星之精。萃厥灵，挺异生。维圣仁，来嘉祯。维圣仁，寿万龄。"
        },
        {
            "标题": "龙马乐歌九首 其一",
            "作者": "杨士奇",
            "内容": "龙马出，自西极。应天驷，跃方泽。具龙仪，皦玉色。嶷山立，备纯德。"
        },
        {
            "标题": "从军行六章 其六",
            "作者": "杨士奇",
            "内容": "皇威既清肃，奏凯发回军。明旦谒金门，饮至劳殊勋。\n赏赉过百千，麾下歘见分。拜稽谢万乘，归钓清江濆。"
        },
        {
            "标题": "自君之出矣 其一",
            "作者": "杨士奇",
            "内容": "自君之出矣，闻道戍凉州。思君如明月，夜夜向西流。"
        },
        {
            "标题": "上之回",
            "作者": "杨士奇",
            "内容": "传警甘泉外，扬銮载道周。回中戒巡省，云动赴遐陬。\n春色承雕辇，山光影翠旒。吾皇亿万岁，岁岁总来游。"
        },
        {
            "标题": "从军行六章 其四",
            "作者": "杨士奇",
            "内容": "令严岂不惜，军动良苦辛。冰行屡及暮，露坐恒达晨。\n所倚主将明，抚养义且仁。恩威两无遗，谁不思奋身。"
        },
        {
            "标题": "从军行六章 其五",
            "作者": "杨士奇",
            "内容": "奋身一何勇，压敌三重围。师行倚大义，奇谋定足希。\n所向势莫当，降者日以归。杀之昧天道，纵之表皇威。"
        },
        {
            "标题": "芳树曲",
            "作者": "杨士奇",
            "内容": "阳和二月时，列树发葳蕤。凝辉映绮阁，飘香度锦帷。\n蝶戏栖浮蕊，莺响隐高枝。芳华今若此，千春亦不移。"
        },
        {
            "标题": "雨雪曲",
            "作者": "杨士奇",
            "内容": "边城九月尽，雨雪正霏霏。兼霰侵毡幕，如冰晃铁衣。\n塞垣深莫辨，边云冷不飞。鬓毛分可拟，征戍几时归。"
        },
        {
            "标题": "从军行六章 其三",
            "作者": "杨士奇",
            "内容": "出门意气都，上马跨雕鞍。旌旗亘千里，戈矛霜雪寒。\n来苏望苦深，遄驱敢辞难。经过令严肃，鸡狗亦得安。"
        },
        {
            "标题": "折杨柳",
            "作者": "杨士奇",
            "内容": "双堤夹道傍，垂柳复垂杨。攀条知色改，缀絮讶丝长。\n思妇悲迟暮，征夫望故乡。一闻清角起，谁不泪沾裳。"
        },
        {
            "标题": "自君之出矣 其二",
            "作者": "杨士奇",
            "内容": "自君之出矣，镜台尘网生。思君如海水，浩荡何时平。"
        },
        {
            "标题": "关山月",
            "作者": "杨士奇",
            "内容": "关山月，皎洁如清霜。连营接幕夕流光。流光犹得照故园，征人见月徒伤魂。\n四时弦望如流去，可惜韶华暗中度。深闺少年两别离，还如婵娟缺半规。\n缺半规，三五来复圆，一身远戍何时旋？"
        },
        {
            "标题": "将进酒",
            "作者": "杨士奇",
            "内容": "将进酒，酒满瓯。华馔肆陈，炰羔炙牛。将进酒，酒满觞。\n高怀雅度，众宾在堂。将进酒，勿蹉跎。奉君寿，为君歌。\n白日西逝，黄河东驰。人生几时。将进酒，青天翳云，沧海扬波。\n人生奈何。将进酒，晴光摇荡二月时，紫花葳蕤黄柳垂。\n花前百鸟春乱啼，玉颜雪皎扬素眉。清歌宛转舞逶迤。\n将进酒，君莫辞。"
        },
        {
            "标题": "从军行六章 其一",
            "作者": "杨士奇",
            "内容": "少小从六军，英声振三边。拓疆有勋业，貂蝉二十年。\n遭遇亨嘉辰，万里净烽烟。顾视双宝刀，精光犹彻天。"
        },
        {
            "标题": "结客少年场行",
            "作者": "杨士奇",
            "内容": "置酒高堂上，嘉殽列肥鲜。结交并豪侠，四座皆少年。\n意气不复殊，肝胆相披宣。仰视白日辉，一言誓青天。\n贻我紫绮裘，报君珊瑚钩。暮从邯郸饮，朝入洛城游。\n横行无七贵，傲睨凌五侯。腰间双青龙，精光含九秋。\n投躯报知己，慷慨当仇雠。性命如鸿毛，夕死无怨尤。"
        },
        {
            "标题": "蜀道难",
            "作者": "杨士奇",
            "内容": "蜀山峨峨连剑阁，百丈飞崖俯奔壑。逶迤鸟道出云中，江横石栈凌虚空。\n行人未行先胆落，马足凌竞度还却。由来此路险莫当，王遵策驭如康庄。\n未若人心有崎曲，眼前十步能摧毂。"
        },
        {
            "标题": "陌上桑",
            "作者": "杨士奇",
            "内容": "陌上桑。柔条未全劲，碧叶纷低昂。秦家女儿年十五，朝日成妆把筐筥。\n把筐筥，盈盈南陌前。明珠结宝带，翡翠贴花钿，一身皎皎尽成妍。\n使君从南来，顾盼久徘徊。遥见东方骑，惆怅空乘五马回。"
        },
        {
            "标题": "从军行六章 其二",
            "作者": "杨士奇",
            "内容": "宝刀白昼鸣，旄头出西陲。平明有诏书，遴选行率师。\n甲士百万馀，桓桓各如貔。慷慨出门去，妻子安足辞。"
        },
        {
            "标题": "紫骝马",
            "作者": "杨士奇",
            "内容": "紫骝马，黄金鞯。五花错落锦连钱。三鬃剪出鸣向天，红丝饰鞚珊瑚鞭。\n扬鞭揽辔殊慨然。愿得出身事明主，驰马挥刀奋威武。\n一为除凶报千古。"
        },
        {
            "标题": "行路难",
            "作者": "杨士奇",
            "内容": "行路难，路多岐。青天白日光洞地，出门相背东西驰。\n忆昔贫贱时，两情如胶漆。共言生死不相违，握手披肝誓天日。\n君今得意成大勋，金章封侯蒙主恩。六曹贵臣却避马，两府官僚趋过门。\n一朝富贵谁能及，翻笑傍人百忧集。平生金石安足论，对面云泥不相揖。\n世事悠悠安可期，芳春花木秋易衰。冰霜岁寒不改色，却羡南山松柏枝。"
        },
        {
            "标题": "君马黄",
            "作者": "杨士奇",
            "内容": "君马黄，我马白。并出青楼东，俱驰绿杨陌。陌头春日游人多，复恐红尘暗玉珂。\n长安大道净如洗，回辔联翩若流水。一双意气逼青春，共指天门五云里。\n男儿高步会成名，何须一日千里行。"
        },
        {
            "标题": "绝句 其一",
            "作者": "杨士奇",
            "内容": "客程行及半月，春色看分浅深。杨柳乍舒河北，桃花开遍淮阴。"
        },
        {
            "标题": "挽李处士 其一",
            "作者": "杨士奇",
            "内容": "乡里共高淳朴，朝廷荐锡褒封。康宁九十馀二，岿然雪岭青松。"
        },
        {
            "标题": "绝句 其二",
            "作者": "杨士奇",
            "内容": "淮上天连芳草，江南云涌清峰。瓜步春潮落日，广陵烟树残钟。"
        },
        {
            "标题": "晚发安山驿和答金公素 其二",
            "作者": "杨士奇",
            "内容": "荒渚菰蒲带雨，隔河篱落飞烟。淮南渺渺何处，怅望秋鸿去边。"
        },
        {
            "标题": "题竹赠士振南归",
            "作者": "杨士奇",
            "内容": "清风林下归客，明月池头故家。杏树百年乔木，芸编累世生涯。"
        },
        {
            "标题": "挽李处士 其二",
            "作者": "杨士奇",
            "内容": "白发身全诸福，班衣欢绕十孙。最是凤毛五采，明时翙翙高骞。"
        },
        {
            "标题": "荨麻林早发",
            "作者": "杨士奇",
            "内容": "四更零露衣湿，十里飘风帽斜。足底河流石涩，马头月色云遮。"
        },
        {
            "标题": "晚发安山驿和答金公素 其一",
            "作者": "杨士奇",
            "内容": "津头卖瓜未过，村中酿黍才沽。薄暮安山道上，萧萧白苇黄榆。"
        },
        {
            "标题": "题蒋院判墨竹",
            "作者": "杨士奇",
            "内容": "石面苔文绿遍，林间竹色青垂。二月东风吹雨，阳和发育当时。"
        },
        {
            "标题": "题山水小画赠康甥归西昌",
            "作者": "杨士奇",
            "内容": "凫渚斜通鹤径，水亭静对林扉。群峰云际相待，一棹江南未归。"
        },
        {
            "标题": "具庆堂诗",
            "作者": "杨士奇",
            "内容": "郁郁乔林，发厚于本。源厚且深，其流斯远。"
        },
        {
            "标题": "承训堂诗",
            "作者": "杨士奇",
            "内容": "奕奕高堂，有父有母。父母孔慈，锡我教诱。其教伊何，曰义与仁。\n于爱之真，于言之谆。敬恭听之，允率履之。父母孔仁，而敢怠违。\n父母犹天，敬事朝夕。我行或怠，贻我父戚。孝哉旸也，永钦尔终。\n尔德式嗣，福禄来崇。"
        },
        {
            "标题": "题玉簪",
            "作者": "杨士奇",
            "内容": "姑射之姝，翠旌如帏。惟显簪玉，不睹容辉。"
        },
        {
            "标题": "题谖草",
            "作者": "杨士奇",
            "内容": "对此谖草，粲乎有章。我自陶陶，何忧何忘。"
        },
        {
            "标题": "题水仙",
            "作者": "杨士奇",
            "内容": "汉广之滨，清洛之汭。留此娟好，邂逅谁遗。"
        },
        {
            "标题": "永思堂诗",
            "作者": "杨士奇",
            "内容": "南山之木，厥有本根。浩浩川流，则亦有原。"
        },
        {
            "标题": "题降龙",
            "作者": "杨士奇",
            "内容": "云行雨施，万物咸春。收敛神用，渊潜自珍。"
        },
        {
            "标题": "题白云山房图",
            "作者": "杨士奇",
            "内容": "高山在上，清流在下。懿彼幽人，托此适处。"
        },
        {
            "标题": "题鹡鸰图",
            "作者": "杨士奇",
            "内容": "人之亲爱，至性所有。维兄与弟，如足如手。兄弟急难，我心则疚。\n兴言赴之，匍匐敢后。沿江历湖，自南而北。遥遥万里，敢遑暇息。\n亦既晤觏，季也其羸。沦坠泥涂，伯也伤悲。矢辞吁天，天听高高。\n伯也怦怦，中心孔劳。昔我始来，青阳肇序。日月云迈，岁聿斯暮。\n念桑与梓，我行将归。顾视予季，予宁不怀。顾谓予季，予岂汝违。\n予行复来，春以为期。鹡鸰之诗，在昔有作。兄弟急难，视古何怍。"
        },
        {
            "标题": "题兰",
            "作者": "杨士奇",
            "内容": "懿此芳兰，在彼岩阿。为佩为带，怀哉九歌。"
        },
        {
            "标题": "题菊",
            "作者": "杨士奇",
            "内容": "秋霜既肃，黄花始妍。爰掇爰餐，聊可永年。"
        },
        {
            "标题": "题陈宪龙",
            "作者": "杨士奇",
            "内容": "云行雨施，阳德之亨。丰穰以成，天下以平。"
        },
        {
            "标题": "题画",
            "作者": "杨士奇",
            "内容": "鸟啼花落春暮，云白山青雨馀。溪南有客访隐，林下何人著书。"
        },
        {
            "标题": "题张子俊山水",
            "作者": "杨士奇",
            "内容": "高山崔崔，青川浏浏。息有幽居，济有轻舟。已远人境，同志来求。\n优哉游哉，足以忘忧。"
        },
        {
            "标题": "题陈宪虎",
            "作者": "杨士奇",
            "内容": "虨虨其文，眈眈其视。岂不虓怒，父子仁在。"
        },
        {
            "标题": "题鄂渚赠别图送人归庐陵 其一",
            "作者": "杨士奇",
            "内容": "鹦鹉江中红树，凤凰城里青山。借问来游几日，秋水兰舟独还。"
        },
        {
            "标题": "题鄂渚赠别图送人归庐陵 其二",
            "作者": "杨士奇",
            "内容": "客游黄鹤矶畔，家住金鱼浦前。心似波间明月，随君先过螺川。"
        },
        {
            "标题": "题泉坡学士龙",
            "作者": "杨士奇",
            "内容": "时而渊潜，时而云升。乾元九五，天下文明。"
        },
        {
            "标题": "荣寿堂诗",
            "作者": "杨士奇",
            "内容": "奕奕高堂，奉父与母。父母善仁，天锡多祜。厥祜伊何，耆耄皆臻。\n和乐且康，皓首赪颜。云章自天，式显贲之。命服煌煌，封秩貤之。\n孰无父母，偕老几何。云谁之居，被时宠嘉。福禄鼎来，其奚自致。\n嗣有君子，熙帝之载。桓桓君子，奠此南服。民恃方伯，朝倚岳牧。\n维敬维仁，以共帝命。维孝维忠，以乐具庆。"
        },
        {
            "标题": "东川迎养图诗十章",
            "作者": "杨士奇",
            "内容": "东川之漘，栾栾柏松。君子于行，其乐融融。"
        },
        {
            "标题": "送尤安礼 其五",
            "作者": "杨士奇",
            "内容": "与子成说，方何为期。既曰归止，曷云能来。子宁不来，悠悠我思。"
        },
        {
            "标题": "驺虞诗",
            "作者": "杨士奇",
            "内容": "维天至仁，涵育万类。维我皇明，一德作配。穆穆太祖，奄有八埏。\n仁覆其人，大哉如天。皇帝仁圣，同符太祖。天命人归，缉熙九五。\n皇帝曰祗，予临兆民。上天皇考，予承维仁。乃诏多方，乃循旧章。\n乃求遗逸，乃登俊良。德教宣明，霈泽覃敷。靡彊不驯，靡弱不扶。\n濡槁涤污，起废疏堙。天叙秩秩，人文彬彬。□□□□，小大熙熙。\n夏葛冬裘，不知渴饥。声教渐被，孰有内外。迩悦远来，极地所载。\n雕题漆齿，椎结辫发。梯航重译，俯伏北阙。至和孚洽，恊于天人。\n无远弗庭，百祥萃臻。嘉禾瑞麦，甘露芝草。白雉黄犀，皇不为宝。\n维钧有山，在彼周疆。乃产异兽，皓质缁章。酋耳脩尾，身虎而驯。\n食不生物，性麟之仁。维周亲王，往钧于田。迫之弗惊，扰之以还。\n曰斯驺虞，皇仁之符。不远千里，献于皇都。王拜稽首，皇帝仁圣。\n维仁动天，灵祥恊应。帝曰匪予，予弟仁孝。发祥周邦，维王之召。\n王曰匪臣，万邦帝治。帝德致祥，臣敢冒之。群臣百工，观视嗟叹。\n自昔有闻，于今实见。欢欣拜舞，帝仁所来。帝曰予仁，曾曷下施。\n予怀忠贤，为国之祯。菽粟布帛，民资以生。时无不获，予治斯德。\n嘉祥异物，岂予攸亟。群臣拜手，皇帝圣德。大禹不伐，商宗恭默。\n皇心一揆，皇寿万岁。维天降祥，如川方至。臣职载记，获睹休异。\n敬陈歌诗，永告来世。"
        },
        {
            "标题": "题辉侄兰",
            "作者": "杨士奇",
            "内容": "幽澹其芳，介于贞石。何彼鸾凤，而栖枳棘。言念君子，可以观德。"
        },
        {
            "标题": "瑞星诗",
            "作者": "杨士奇",
            "内容": "惟天之高，荡荡难名。仁覆万类，大德曰生。惟君宪天，行天之道。\n仁育群生，下民是保。天监君德，有允肖之。来享来歆，为祥为祺。\n皇钦天命，嗣临大宝。严孝宗庙，祗奉圣母。夙夜恭勤，惟德之霈。\n始于家邦，弘及四海。饥者食之，寒者衣之。槁者濡之，仆者植之。\n如艺黍稷，薅莠与稂。驱去螟螣，罔俾害伤。矜恻鳏孤，抚字无告。\n有昧弗率，勉勉教诏。除其凛冽，敷之融和。化戚以愉，易啸以歌。\n立纲布纪，惟贤之庸。推亡固存，履道大公。乃脩德化，制礼作乐。\n天叙有常，人文焕若。芒芒四裔，雨露所坠。慕义归诚，靡或弗至。\n上帝曰俞，允光予命。何以报锡，式鸿厥庆。嘉禾异麦，骈出于下。\n骈出于上，庆云膏露。宣德庚戌，月维己丑。其日丁亥，夕瑞在酉。\n大星如丸，九斿之傍。有彗若射，金玉其煌。素蟾东生，皎乎相辉。\n河汉为蒙，参井为微。厥名含誉，太史敷奏。百辟嵩呼，贺祥献寿。\n皇德仁圣，谦让是崇。归功穹祇，归功祖宗。归功圣母，亦及臣子。\n申命饬励，敬哉无怠。稽古大圣，轩辕唐虞。咸有瑞星，昭德之符。\n皇德格天，前圣一致。肆用作诗，永告来世。"
        },
        {
            "标题": "后山诗为江西林宪副作",
            "作者": "杨士奇",
            "内容": "崔崔后山，清漳之漘。下蟠厚坤，上摩穹旻。"
        },
        {
            "标题": "仁安堂诗为任敬立赋八章",
            "作者": "杨士奇",
            "内容": "奕奕高堂，丽于城隅。有植其"
        },
        {
            "标题": "蒋氏三径诗九章",
            "作者": "杨士奇",
            "内容": "瞻彼三径，于湖之侧。鹤岭在南，凤冈在北。"
        },
        {
            "标题": "听乌轩诗为刘宗韶作",
            "作者": "杨士奇",
            "内容": "民物之生，厥赋惟均。气禀既殊，灵秀维人。其生之初，父子之慈。\n民物斯同，靡或有亏。林栖者乌，性纯且仁。反哺维勤，其参其鶱。\n维父维母，生我鞠我。父母孔劳，我心曷舍。雨露既濡，履之则悲。\n哀我父母，我宁以时。乌鸣且和，养适其私。静言听之，我心何如。\n天之高矣，日之远矣。哀哀父母，我心曷已。立身扬名，维孝之大。\n勖尔君子，敬励于志。"
        },
        {
            "标题": "圣孝瑞应诗",
            "作者": "杨士奇",
            "内容": "惟皇御极，八纮率俾。曰孝曰仁，爰教爰理。惟皇考妣，著存无间。\n岂曰羹墙，斯须有见。洋洋圣灵，陟降在天。遑遑孝思，皇心有虔。\n乃循玄范，乃脩金录。爰伸终慕，暨惠普率。惟皇渊衷，斋庄纯一。\n对越有严，有恪有翼。上帝有言，忱孝予子。百神有言，笃恭于主。\n至诚感孚，祯应骈臻。缟鹤傞傞，青鸾䎙䎙。下上坛壝，周旋庑序。\n徘徊翱翔，如掖神驭。煜煜宝盖，绛节黄麾。流越端门，如神往来。\n复有神人，有言有告。出入倏忽，邈不可究。复有卿云，五章烂垂。\n轮囷葳蕤，琪叶金支。粲粲天乳，湑湑甘露。既零道苑，亦降陵树。\n厌浥琼脂，淋漓玉津。以荐以餐，统和天人。讫事秉虔，如盥未荐。\n绳绳休徵，叠出层见。有深规甃，有泉潗潗。苾芬充达，沾者酡颊。\n穹祇发祥，式昭孝诚。群臣拜手，皇德之徵。皇曰匪予，天地考妣。\n降鉴畀祐，锡时蕃祉。自昔明圣，膺祥务敬。汝予恊恭，庶臻永庆。\n群臣拜手，惟皇圣明。皇不自圣，臣敢怠宁。有臣士奇，纪载是职。\n敬陈歌诗，永播无极。"
        },
        {
            "标题": "题升龙",
            "作者": "杨士奇",
            "内容": "阳德中正，与时偕行。乾元九五，天下文明。"
        },
        {
            "标题": "送冯钦训郎中持节使安陆",
            "作者": "杨士奇",
            "内容": "金册颁恩玉玺封，秋清四牡出南宫。九华飞翠迎江上，白雪操弦候郢中。\n使者通经才不忝，亲王祗命礼兼隆。故家文献存遗谱，归过沙溪觅姓冯。"
        },
        {
            "标题": "题彭宪佥白海青图",
            "作者": "杨士奇",
            "内容": "由来搏击威，云鸿不敢即。伫睇极青冥，群飞皆戢翼。\n柏府坐看时，重有秋霜色。"
        },
        {
            "标题": "送彭仲宜归荆州",
            "作者": "杨士奇",
            "内容": "四月都城风日好，远客违家思芳草。秦淮河畔问南船，重译楼前出长道。\n道傍送者皆缙绅，玉堂编修情独亲。此来相看轻千里，此会相欢能几晨。\n晨发无由执杯酒，折赠空持白门柳。临分缱绻复申言，已去苍茫尚回首。\n芦笋纷纷接浦桥，鲥鱼队队逐兰桡。吹笛晚邀池口月，扬帆晴带海门潮。\n归到绣林应夏五，鹧鸪啼歇榴花吐。家庆趋承白发欢，云光回粲斑衣舞。\n还携双鲤放江湄，江水朝宗日夜驰。都将乡邑平安报，稍解京华契阔思。"
        },
        {
            "标题": "雷道夫随侍朝京还见示途中诸诗辄用奉柬",
            "作者": "杨士奇",
            "内容": "帝子趋朝归上国，儒臣随侍历脩程。渌波不动听鼍鼓，白雁纷回避羽旌。\n逦迤关河千嶂出，参差宫阙五云明。非因此去游观乐，谁识当时赋颂声。"
        },
        {
            "标题": "游白云观",
            "作者": "杨士奇",
            "内容": "仲春气清和，招携适所适。扬策指灵阿，联镳度脩陌。\n山开画障明，川含浮练白。真境历逶迤，玄关敞虚寂。\n既歆道气澄，缅望尘氛隔。金鼎窥神丹，玉壸漱云液。\n潇洒两仙童，妙歌出金石。石髓会当逢，琼芝庶可食。"
        },
        {
            "标题": "游白云观 其二",
            "作者": "杨士奇",
            "内容": "云台远人境，升高适奇观。西瞻五华秀，东顾绿漫漫。\n坐玩金夫渠，流咏翠琅玕。祥飙含桂树，仙禽唳石坛。\n闻昔有至士，于此养神丹。飞盖一朝举，翱翔紫霞端。\n道高用自超，志一功匪难。脱屣当何时，相从命青鸾。"
        },
        {
            "标题": "赠尚书吕公挽诗 其一",
            "作者": "杨士奇",
            "内容": "清比蓝田玉，含辉故有馀。乡人尊德义，世业重诗书。\n渭水淹吟兴，莲峰对隐居。百年皆过隙，不泯羡芳誉。"
        },
        {
            "标题": "赠尚书吕公挽诗 其二",
            "作者": "杨士奇",
            "内容": "瑞世生贤杰，登朝奉圣明。身膺二品养，官赠六卿荣。\n光宠真千载，遭逢自一经。龙章照玉玺，褒拂极平生。"
        },
        {
            "标题": "瑞鸨诗",
            "作者": "杨士奇",
            "内容": "西过流沙沙浩浩，远来良马标瑞鸨。凤膺虬首耳竹披，目如夹镜扬光辉。\n天生瑞鸨毛质异，一片玄云被全体。高题中点雪光明，四蹄皆白如瑶琼。\n有时长鸣欲奋迅，捲地萧萧朔风振。轩昂卓荦真龙驹，电迈云驰见奇骏。\n圣人御天海宇清，泰阶六符明且平。房星储精产灵物，为祥为异来神京。\n葱河昆崙夜飞度，左右王良皆造父。羁金络玉立彤墀，恩荣屡得重瞳顾。\n自昔名马称骕骦，亦有紫燕兼飞黄。当时万马皆莫及，敢与瑞鸨争腾骧。\n玉陛朝回仙仗下，五色云车未骖驾。瀛洲草绿风日和，顾影长嘶意潇洒。\n国手含毫儗曹霸，瑞鸨龙姿今见画。圣皇图治急才贤，审象亦闻求在野。\n大明当天万物睹，会有夔龙帝时举。箫韶九奏神人和，瑞鸨凤麟同率舞。"
        },
        {
            "标题": "送王希积训导归西昌",
            "作者": "杨士奇",
            "内容": "子家县城西，我家县城东。两家世婚媾，况复文献风。\n我生甫十年，时节诣王氏。所重先代交，肯耻遗孽子。\n王氏两尊翁，颙昂众具瞻。长翁春阳煦，次翁秋霜严。\n矜我故人孙，每见垂接诱。或頫摩其颠，或引执其手。\n随事赐诲教，不间精与粗。亦或厉颜色，绳过及砭愚。\n我稍辨路蹊，两翁厌尘世。老成一凋亡，如矇迷所逝。\n后来琼台公，亦得承切磋。终焉聚时少，不如别日多。\n中岁仕京华，而翁亦继起。同在玉堂署，还同职文史。\n同心奉四圣，两京三十春。出入常相比，居止常相邻。\n有酒相劝酬，有诗相赓咏。襟怀同一清，冰雪炯相映。\n众星不逮旦，松柏见严冬。向来亲好人，存者两衰翁。\n王氏森佳儿，玉树照庭庑。顾我独何为，忧煎迫心苦。\n子出自昆冈，佩服书与诗。他乡屡邂逅，无几辄乖离。\n朝家有大事，匍匐万里至。因遂跻高堂，觐省慰亲意。\n十月蓟北寒，朔风断河流。岂不恋侍下，公程迫难留。\n我具斗酒酌，送子即远道。追惟子先祖，中怀惄如捣。\n峨峨邑黉宫，诜诜于子师。问学资其求，言动表其仪。\n才器之所成，必出良模范。子家崇庆守，前矩犹可鉴。\n为教在立本，致道而笃行。逝川苟不息，沛然达沧溟。\n坦坦白龙洲，湜湜金鱼浦。庶闻百里间，士习追邹鲁。"
        },
        {
            "标题": "扈从巡边至宣府往还杂诗（六首）",
            "作者": "杨士奇",
            "内容": "山望鸡鸣势入云，下循仄径棘纷纷。不辞涉险观遗碣，重是欧阳太史文。"
        },
        {
            "标题": "扈从巡边至宣府往还杂诗（六首）",
            "作者": "杨士奇",
            "内容": "北斗初高月未斜，五更清露净尘沙。道边丛绕炉香立，多是耆人候翠华。"
        },
        {
            "标题": "扈从巡边至宣府往还杂诗（六首）",
            "作者": "杨士奇",
            "内容": "居庸关中四十里，回冈复岭度萦纡。道傍石刻无人识，尽是前朝蒙古书。"
        },
        {
            "标题": "扈从巡边至宣府往还杂诗（六首）",
            "作者": "杨士奇",
            "内容": "红叶离离净可书，绿渠流水见游鱼。老臣虚拜貂裘赐，一路阳和护属车。"
        },
        {
            "标题": "五月八日史馆困睡梦侍献陵顾问边事觉而感赋",
            "作者": "杨士奇",
            "内容": "阴山瀚海已澄清，犹似当年轸圣情。万事伤心同梦过，白头清泪不胜零。"
        },
        {
            "标题": "扈从巡边至宣府往还杂诗（六首）",
            "作者": "杨士奇",
            "内容": "关外初冬似早春，僧房犹见菊花新。时平扈从巡边塞，宣府回銮只二旬。"
        },
        {
            "标题": "送廖教谕自谦之任沅江",
            "作者": "杨士奇",
            "内容": "平生孝友江乡重，一别蹉跎二十年。紫诰新求盘谷里，乌纱远上洞庭船。\n秋风粳稻家家熟，楚水鳊鱼处处鲜。想见斋居倚脩竹，弦歌长满绿云边。"
        },
        {
            "标题": "宣德庚戌十月廿五日扈从宣府回作",
            "作者": "杨士奇",
            "内容": "扈从归程闻好语，山妻携得小孙来。到家已是风霜老，犹有黄花待我回。"
        },
        {
            "标题": "题金文鼎清风楼卷 其五",
            "作者": "杨士奇",
            "内容": "先生已别金陵去，归住吴淞近海滨。淇澳潇湘随处有，清风明月共何人。"
        },
        {
            "标题": "别用之后其夕闻尚留江上赋此奉柬",
            "作者": "杨士奇",
            "内容": "日出高城啼曙乌，城边风色柳疏疏。关河岁晏侵冰雪，客子天寒叹道途。\n明旦乘潮应鼓枻，谁家烧烛且倾壶。平生未解伤离别，却掩衡门坐郁纡。"
        },
        {
            "标题": "题竹送徐侍郎之南京户部并简黄少保",
            "作者": "杨士奇",
            "内容": "徐卿起毗陵，卓卓才行良。遭时长郎署，特达清誉彰。\n圣朝重守边，简贤赞军政。爰陟少司马，肃肃将帝命。\n甘州国西鄙，密比戎狄疆。宛宛筹画运，煜煜威武扬。\n扫荡边尘净，旋归觐丹闱。天颜为悦霁，褒赉隆光辉。\n当宁所孜孜，养民为首事。龙虎壮南都，遂进司徒贰。\n维时五月中，暑雨亘昏晨。草草戒行李，匆匆发河津。\n河水方茫洋，舟行疾于羽。溯济乱淮流，超然越江浦。\n念昔西行日，醉折杨柳枝。如何复斯别，托意淇上猗。\n兹植殊凡植，贞操挺桓桓。耻效艳丽姿，傲兀冰霜寒。\n元老东莱公，勋庸五朝旧。我别才四旬，旷若三春久。\n卿行烦致声，善保金玉躬。上以翼圣明，下以宁瘝痌。"
        },
        {
            "标题": "送周孟简乃兄",
            "作者": "杨士奇",
            "内容": "龙楼彻五鼓，城上乌啼曙。客子思故乡，晨衣出门去。\n犹顾玉堂馆，忽别金陵浦。明日大江干，相思荆树寒。"
        },
        {
            "标题": "别刘宗诚",
            "作者": "杨士奇",
            "内容": "湖南十月新雁飞，白苇渐高黄橘稀。兰舟去远复回首，唯见星沙连杳微。\n前年作官临海峤，海畔家家说司徼。一日衔哀返故丘，三春忽尽不迟留。\n遥趋北阙朝明主，暂下南楼谢旧游。此地贤郎独为客，把卷看云几朝夕。\n江边迎喜拜亲闱，馆下含情别师席。临岐牵手重依依，可怜恩义两难违。\n春来有使题芳札，想为殷勤报鹤矶。"
        },
        {
            "标题": "次韵荅耐轩学士病中见寄",
            "作者": "杨士奇",
            "内容": "龙河初暖动春波，久病文园近若何。知有官曹频问讯，自惭邻舍少经过。\n茶香永夜分能数，诗句新年写渐多。雪茧乌丝烦屡寄，閒烧红烛和清哦。"
        },
        {
            "标题": "胡学士在北京闻予病寄诗慰问次韵奉酬 其五",
            "作者": "杨士奇",
            "内容": "绣锦传来五色丝，翔鸾翥凤粲离离。知公头白丹心在，况是文章老不衰。"
        },
        {
            "标题": "胡学士在北京闻予病寄诗慰问次韵奉酬 其六",
            "作者": "杨士奇",
            "内容": "朝回清坐广文毡，病起閒逃苏晋禅。了彻六尘成梦觉，迩来三月已无眠。"
        },
        {
            "标题": "胡学士在北京闻予病寄诗慰问次韵奉酬 其七",
            "作者": "杨士奇",
            "内容": "尽恋长生养性灵，力求大药扣玄扃。庄生自有逍遥论，不道千龄胜百龄。"
        },
        {
            "标题": "胡学士在北京闻予病寄诗慰问次韵奉酬 其二",
            "作者": "杨士奇",
            "内容": "平明阊阖九天开，玉佩趋朝百辟来。圣主正需调鼎用，诸公应荐和羹梅。"
        },
        {
            "标题": "胡学士在北京闻予病寄诗慰问次韵奉酬 其一",
            "作者": "杨士奇",
            "内容": "玉堂新署绿阴凉，日想承宣近御床。班马雄词真特达，唐虞化日正舒长。"
        },
        {
            "标题": "胡学士在北京闻予病寄诗慰问次韵奉酬 其四",
            "作者": "杨士奇",
            "内容": "头白目昏过五十，不禁四体病交攻。君恩未有涓埃报，却怪书来感叹同。"
        },
        {
            "标题": "胡学士在北京闻予病寄诗慰问次韵奉酬 其三",
            "作者": "杨士奇",
            "内容": "盛世才华翰苑多，龙光星彩贯天河。自怜同在承恩地，不奈频年远别何。"
        },
        {
            "标题": "同蔡骐尚远尤安礼文度朱智仲礼杨翥仲举蔡胄用严游东山得剪字",
            "作者": "杨士奇",
            "内容": "步出城东门，逍遥望云巘。累月怀佳游，兹晨遂登践。\n梵宇绕层阿，飞楼凌绝岘。方塘涵湛碧，乔林茂敷衍。\n繁翳幽莫通，丰茸纷不剪。攀磴穷高跻，缘径屡回转。\n是时微雨收，轻霞澹舒卷。睇遥素横川，俯夷绿盈畎。\n陟降体自便，顾睇心已缅。况接旷士言，复偶释子辩。\n析空理弗昩，违喧抱逾展。何因此间栖，永令浮虑遣。"
        },
        {
            "标题": "十月十六日侍从赴北京出江东门",
            "作者": "杨士奇",
            "内容": "十月朝天趋蓟北，城中争送向江皋。朋俦载酒飞觥数，儿子褰裳徒步劳。\n满路和风喧鼓吹，中天晴日耀旗旄。纷纷喜气随行骑，回首钟山紫翠高。"
        },
        {
            "标题": "题勉仁学士草虫图",
            "作者": "杨士奇",
            "内容": "种瓜于田，既勤且劬。弃瓜于道，遽厌其馀。群趋于腐，为蚁斯足。\n虫睨于傍，其亦有欲。物各付物，天道流行。动植之微，可玩生成。"
        },
        {
            "标题": "题王氏水竹居 其七",
            "作者": "杨士奇",
            "内容": "叨禄京华总白颠，天恩有典赐归田。煮茶亭上伴烧笋，更折长竿共钓鲜。"
        },
        {
            "标题": "揽辔",
            "作者": "杨士奇",
            "内容": "款段独行迟，揽辔亦自适。天清无片云，遥遥见山色。"
        },
        {
            "标题": "奉教围猎擒虎歌",
            "作者": "杨士奇",
            "内容": "山头围猎日将午，猛士如林尽貔虎。凌云铜角一声落，驰马争前捷飞羽。\n草间咆哮谁敢撄，赤手缚之如缚鼠。柙中耽耽目如炬，犹激阴风动平楚。\n生擒一虎直百兽，况乃杀获连四五。睿情所重扬威武，奏凯归营叠笳鼓。\n山村羔豚散不收，扫除民患民无忧。欢呼仰荷储皇赐，道傍拜舞歌千秋。"
        },
        {
            "标题": "非所寄示康甥荣",
            "作者": "杨士奇",
            "内容": "旦暮圜扉下，清羸念尔身。闭门堪避俗，省事足怡神。\n药里时常检，书灯夜少亲。亦知相念切，来问勿频频。"
        },
        {
            "标题": "题伯牙子房子猷太白四图 其二",
            "作者": "杨士奇",
            "内容": "兴王必有佐，授道自有师。长者幸赐教，鞠躬敢辞卑。\n向来一编书，帷幄坐见施。从容成功退，去谒谷城祠。"
        },
        {
            "标题": "题伯牙子房子猷太白四图 其四",
            "作者": "杨士奇",
            "内容": "夫容九叠屏，上有瀑布悬。浩浩不可极，银河泻青天。\n览之登高咏，超然锦袍仙。观物当求源，我欲升其巅。"
        },
        {
            "标题": "题四皓子期子猷太白四图 其二",
            "作者": "杨士奇",
            "内容": "潇洒林下居，清泠膝上琴。高山与流水，千载一知音。"
        },
        {
            "标题": "题四皓子期子猷太白四图 其四",
            "作者": "杨士奇",
            "内容": "灵岳乾坤秀，飞泉河汉垂。超然山水兴，身在白云涯。"
        },
        {
            "标题": "挽凌孝子",
            "作者": "杨士奇",
            "内容": "闽有凌孝子，十六丁丧乱。辛苦奉双亲，岩谷日奔窜。\n晨汲寒涧饮，暮拾枯薪爨。跬步皆畏途，触目增愁叹。\n百死幸脱归，双亲遄弃违。艰难殡浅土，恸哭血泪挥。\n孤身惟影伴，㷀㷀竟何依。经年寇盗息，来返乡园扉。\n拮据葺屋庐，黾勉遂家室。处宗仁有施，处乡义无失。\n宁辞荐辟荣，甘就原丘逸。云胡未下寿，盖棺事奄毕。\n昔有江巨孝，汉史高其人。谁言千载下，令德无与伦。\n天道远弗爽，为善福必臻。凌氏身后荣，煌煌垂不泯。"
        },
        {
            "标题": "题伯牙子房子猷太白四图 其三",
            "作者": "杨士奇",
            "内容": "都城二三月，名花艳芳春。车马填九衢，歌钟动四邻。\n焉知竹林下，潇洒绝纤尘。兴至时独造，清风含八垠。"
        },
        {
            "标题": "题伯牙子房子猷太白四图 其一",
            "作者": "杨士奇",
            "内容": "八音丝为尊，由来识者难。邂逅两相契，何辞为君欢。\n妙绝山水操，殷勤一再弹。相知苟不尽，徒贻后时叹。"
        },
        {
            "标题": "题四皓子期子猷太白四图 其一",
            "作者": "杨士奇",
            "内容": "万叠青山外，林居頫涧滨。翛然四老者，知是茹芝人。"
        },
        {
            "标题": "题四皓子期子猷太白四图 其三",
            "作者": "杨士奇",
            "内容": "冻合千山雪，荒村愁未眠。谁知乘兴者，夜棹剡溪船。"
        },
        {
            "标题": "题赵琬司业竹 其二",
            "作者": "杨士奇",
            "内容": "贤关一扫榛荆净，满目清风翠玉枝。成阴结实当自此，早晚云霄观凤仪。"
        },
        {
            "标题": "题赵琬司业竹 其一",
            "作者": "杨士奇",
            "内容": "琅玕竹荫玛瑙石，桥门风致自銮坡。司成堂上咏淇澳，六馆诸生日切磋。"
        },
        {
            "标题": "赋得彭郎矶送王澄渊知县",
            "作者": "杨士奇",
            "内容": "彭郎矶，连峰秀如马。蜿蜒崒嵂凌烟霄，万里江流走其下。\n彭郎何处所，大姑渺相望。小姑云鬟亦谁见，对门一柱空青苍。\n晴云寒雨朝还夕，飞鸟回翔树如箦。楚舵吴樯日往来，江上行人几今昔。\n西连彭泽县，高柳当县门。过者纷纷忆陶令，小姑彭郎谁暇言。\n去岁东来谒丹阙，矶下徘徊清兴发。今年作令蜀西行，重过矶边还有情。\n情思彭泽千载士，岂为彭郎山水清。"
        },
        {
            "标题": "题梅赠王澄渊贰守 其三",
            "作者": "杨士奇",
            "内容": "四十年来金石交，枉烦青眼顾衡茅。临岐不尽岁寒意，持赠罗浮月一梢。"
        },
        {
            "标题": "题梅赠王澄渊贰守 其一",
            "作者": "杨士奇",
            "内容": "分手都门岁月赊，思君夜夜梦梅花。贞姿一段清于雪，不让西湖处士家。"
        },
        {
            "标题": "题梅赠王澄渊贰守 其二",
            "作者": "杨士奇",
            "内容": "铁作根株玉作神，耻随桃李混芳尘。一从移植青山侧，野水疏篱自在春。"
        },
        {
            "标题": "题竹赠王澄渊归",
            "作者": "杨士奇",
            "内容": "握手临分思不禁，都门十日雨涔涔。荒州远邑存遗爱，蜀岭黔江见越吟。\n万里客途堪白首，三朝臣节只丹心。清风潇洒安成郭，未许投閒坐竹林。"
        },
        {
            "标题": "临川吴氏慈节堂",
            "作者": "杨士奇",
            "内容": "结发被衿帨，来为君子嫔。行年始三八，空遗未亡身。\n玉台寂寞掩明镜，罗帷惨澹栖暗尘。膝下两男儿，提携心独苦。\n寒窗雪夜课诗书，虚牖霜晨把机杼。临阶双桂同本根，春风并秀凌青云。\n煌煌珠翟明鹤发，寿酒日进慈颜醺。嫁时白玉镜，团团光皎洁。\n百年高堂乐未央，长看清辉似明月。"
        },
        {
            "标题": "早发通州望朝阳门",
            "作者": "杨士奇",
            "内容": "沧海熹微曙色红，露华清溢万年松。君王正御蓬莱殿，钟鼓声高出九重。"
        },
        {
            "标题": "题刘逸人乐耕卷",
            "作者": "杨士奇",
            "内容": "理生虽异业，居世皆有务。治本既在兹，食力余所慕。\n九扈春始鸣，兴言向田墅。初来正沟塍，爰方艺禾黍。\n虽有耘耨劳，三时足甘雨。岁功聿已成，屡丰报田祖。\n储贮何必多，取具充寒暑。有酒可同欢，时时会邻父。\n既醉去悠然，登高睇平楚。一为击壤谣，游心缅千古。"
        },
        {
            "标题": "酬友人寄酒",
            "作者": "杨士奇",
            "内容": "洞庭春色出黄柑，远致何由共一欢。感荷多情王刺史，独惭彭泽未休官。"
        },
        {
            "标题": "题富春柴桑二图 其二",
            "作者": "杨士奇",
            "内容": "琐琐厌形役，飘飖赋归休。开轩面南山，黄花亦映秋。\n酒熟自可漉，白社吾何求。"
        },
        {
            "标题": "题富春柴桑二图 其一",
            "作者": "杨士奇",
            "内容": "圣人抚昌运，四海洽时雍。间对桐江水，湛然心迹同。\n怀仁以辅义，百世仰高风。"
        },
        {
            "标题": "送恂如侍郎循拊苏淞",
            "作者": "杨士奇",
            "内容": "秋来为别思难禁，况复平生契谊深。循拊独先祗帝命，贤劳深见爱民心。\n也知瑞玉须荆产，信是长才出邓林。何幸遭逢明盛代，春风行处散棠阴。"
        },
        {
            "标题": "步过田家有述",
            "作者": "杨士奇",
            "内容": "联步营南门，偶寻野人庐。庐舍类南土，缭垣树扶疏。\n初柳扬青条，杏萼亦已舒。皤皤舍下叟，迎客近门枢。\n客问何乡人，理生今焉如。跽答家徐州，始来十五馀。\n生男皆壮夫，有孙亦跄趋。大男荷戈殳，众男务菑畬。\n公私昔少事，温饱常晏居。老身就衰颓，官长日侵渔。\n去年旱复潦，所穫瓶盎储。何以备家食，指顾屋南隅。\n园畦五六亩，果木百十株。折李接桃根，为力勤亦劬。\n三岁结李实，累累蕃且腴。盈筐易斗粟，足给朝夕需。\n言已意自得，闻之亦惭余。机巧予所厌，所悯为利驱。\n博树起后世，要非仁者徒。两戕合一体，缠纠封皮肤。\n虽能夺天造，本末固已殊。物性循自然，古人岂其愚。\n兴怀淳朴风，俛默增叹吁。"
        },
        {
            "标题": "入蓟州界",
            "作者": "杨士奇",
            "内容": "云净天清紫翠浮，好山消尽越乡愁。行人如有江南兴，马上题诗入蓟州。"
        },
        {
            "标题": "次韵答邓存诚见赠",
            "作者": "杨士奇",
            "内容": "清诗频诵解人颐，客里逢君恨独迟。行枉高轩无隔日，坐谈虚馆屡移时。\n潜心共慕颜生乐，携手俱忘墨氏悲。从此相望巷南北，朝朝来往话深期。"
        },
        {
            "标题": "斋宿次韵曾学士",
            "作者": "杨士奇",
            "内容": "退朝斋閤息精神，接席香帷总缙绅。茶送蒙山兼顾渚，琴弹子夜又阳春。\n坐闻玉漏传西掖，起看龙光绕北辰。吉日郊禋集繁祉，庆成预拟拜枫宸。"
        },
        {
            "标题": "罗进文妻周娟抱子安同赴水死",
            "作者": "杨士奇",
            "内容": "东方有綵凤，雄雌鸣相和。诞生五色雏，巢在高树柯。\n雄飞触虞缴，哀雌忧欲死。哀雌忧欲死，衔子忽堕水。\n雄来脱虞缴，空巢委高枝。不见旧匹侣，孤悲无已时。\n艰难两诀绝，苦哉谁为陈。君看罗氏妇，万古同酸辛。"
        },
        {
            "标题": "送梁绍辉三衢教授",
            "作者": "杨士奇",
            "内容": "两朝国史奏书成，济济官曹进秩荣。郡守方需汉博士，泮宫行对鲁诸生。\n莺啼燕语连城绿，水色山光绕郭清。应似高斋赵阅道，捲帘吟咏畅幽情。"
        },
        {
            "标题": "送刘敦信致仕",
            "作者": "杨士奇",
            "内容": "七十悬车世所稀，先生六十遂南归。两行霜鬓辞天去，一片秋帆带雨飞。\n松径晚晴苍鹿近，石田云缓玉芝肥。休官自此无尘事，惟有门人日款扉。"
        },
        {
            "标题": "从游西苑 其三",
            "作者": "杨士奇",
            "内容": "壶洲阆苑五云迷，紫殿彤楼众岫低。日射飞甍金署榜，虹连閤道玉为梯。\n流觞宛转清波送，赐扇煇煌御墨题。欲报宠恩何以祝，皇图帝寿与天齐。"
        },
        {
            "标题": "从游西苑 其一",
            "作者": "杨士奇",
            "内容": "宫城西畔接蓬莱，金饰飞楼玉饰台。辇路前瞻双凤引，銮舆中驾六龙来。\n时康道泰韶音奏，雪净天清瑞景开。何幸群臣皆侍从，山呼捧献万年杯。"
        },
        {
            "标题": "从游西苑",
            "作者": "杨士奇",
            "内容": "广寒宫殿属天家，晓从宸游驻翠华。琼液总颁仙掌露，金支皆插御筵花。棹穿萍藻波间雪，旗珣芙蓉水上霞。身世直超人境外，玉盘亲捧枣如瓜。"
        },
        {
            "标题": "从游西苑 其二",
            "作者": "杨士奇",
            "内容": "太液丹霞漾绿波，荣光五采贯银河。牙樯锦缆移黄伞，凤羽龙旓拂翠荷。\n武士威随严卤簿，儒臣歌颂续卷阿。天王万岁天同寿，岁岁升平乐事多。"
        },
        {
            "标题": "五马朝回图为赣守题 其一",
            "作者": "杨士奇",
            "内容": "翠玉楼前春欲遍，涌金门外水长清。使君为政清如水，五马归来十县迎。"
        },
        {
            "标题": "右梅竹翠鸟题弼侄飞鸣宿食四雁图 其三",
            "作者": "杨士奇",
            "内容": "霜落洞庭渚，江南九月秋。稍违关塞远，适足稻梁谋。"
        },
        {
            "标题": "右梅竹翠鸟题弼侄飞鸣宿食四雁图 其一",
            "作者": "杨士奇",
            "内容": "万里塞垣来，孤飞不成阵。无那闺中情，忆得边头信。"
        },
        {
            "标题": "右梅竹翠鸟题弼侄飞鸣宿食四雁图 其四",
            "作者": "杨士奇",
            "内容": "圣化行万方，江湖无射宿。淡月映芦花，平沙睡应熟。"
        },
        {
            "标题": "右梅竹翠鸟题弼侄飞鸣宿食四雁图 其二",
            "作者": "杨士奇",
            "内容": "肃肃葭菼暮，声切为离群。情重连枝者，单居不忍闻。"
        },
        {
            "标题": "驻跸峪口少师蹇公少保金公尚书胡公及予奉旨先归道中风寒小憩洪胜寺",
            "作者": "杨士奇",
            "内容": "圣主深恩恤老臣，赐归先渡白河滨。御营昼日承三接，驿路飙风共四人。\n满地寒芜行雉兔，谁家荒冢伏麒麟。山僧颇解空王法，延客焚香话六尘。"
        },
        {
            "标题": "吴希淳写神",
            "作者": "杨士奇",
            "内容": "多勤健笔写衰容，解使人人识騃翁。惆怅无因置林壑，秋风霜鬓尚飘蓬。"
        },
        {
            "标题": "送御史方懋德还新安诗",
            "作者": "杨士奇",
            "内容": "荆璞遇卞和，骐骥遇伯乐。物遇固有时，识者亦不数。\n方生禀令资，夙志励问学。遭逢圣明世，贤科早超擢。\n从事词林馆，简陟颂台幕。言必循礼度，动不踰矩矱。\n雍容侪辈间，俨然鸡群鹤。一朝峨廌冠，莅事加秉恪。\n持宪恕且公，守身澹以约。中怀莹澄澈，外不事表襮。\n虽然知己希，俛仰靡愧怍。顷出浙水西，沨沨誉声作。\n旋归居无何，冠缨反丘壑。风高秋气清，农田纷始穫。\n林桂吐丹葩，吹香散寥廓。执手送子行，感叹怀抱恶。\n子当强仕年，余发久已皬。后晤未有期，努力追先觉。"
        },
        {
            "标题": "老妻郭夫人命服像赞",
            "作者": "杨士奇",
            "内容": "从嫁黔娄执勤俭，奁中犹贮旧荆钗。内朝屡作东班首，拜庆金宫玉殿来。"
        },
        {
            "标题": "题吴郎中展墓卷",
            "作者": "杨士奇",
            "内容": "天官当代公衡鉴，翼赞人推选部郎。白昼乡闾瞻衣锦，青松丘垄艳焚黄。\n天朝恩重何由报，风树情深独自伤。画史能传心曲事，从知忠孝两难忘。"
        },
        {
            "标题": "送杨昱归省 其二",
            "作者": "杨士奇",
            "内容": "两家比屋东西住，静夜篝灯闻读书。南郡义方真有道，每惭衰倦百无如。"
        },
        {
            "标题": "分题送史郎中代时彦学夔德遵 其一 驿楼",
            "作者": "杨士奇",
            "内容": "靡靡遵归路，岧岧见驿楼。朱帘迎日捲，画栱碍云浮。\n眺览通恒岱，跻攀切斗牛。乘轺来使节，驰驿驻行驺。\n送尔今重过，凭高试一留。诗成清似玉，洒翰记曾游。"
        },
        {
            "标题": "送吴员外赴南京礼部",
            "作者": "杨士奇",
            "内容": "春坊中允同袍旧，十五年来间阔深。此日帝城重握手，西风祖道又分襟。\n苍茫蓟树凌寒景，缥缈淮云接暮阴。知到南京公事简，紫金山色对青吟。"
        },
        {
            "标题": "出京留别翰苑诸公 其二",
            "作者": "杨士奇",
            "内容": "东岳祠前动别骖，归心先己到江南。同官敢怨无言赠，玉旨丁宁已再三。"
        },
        {
            "标题": "出京留别翰苑诸公 其一",
            "作者": "杨士奇",
            "内容": "身著宫袍拜玉旒，东风二月别皇州。玉堂学士于今盛，一颗明珠不暗投。"
        },
        {
            "标题": "和萧伴读秋夜有怀雷道夫时雷从朝京",
            "作者": "杨士奇",
            "内容": "北极迢遥直帝京，故人离阔渺脩程。望随流月秋俱满，思触凉飔夜转生。\n一派笳箫川上合，九重宫殿日边明。从知谢眺怀西府，对景题诗并有情。"
        },
        {
            "标题": "早发李家桥",
            "作者": "杨士奇",
            "内容": "霜气欺貂帽，风埃压毳袍。天连东海近，斗转北辰高。\n戈戟纷成队，衣冠总属櫜。衰年仍窃䘵，扈跸敢辞劳。"
        },
        {
            "标题": "题邵武经历梁菽蒙兰 其二",
            "作者": "杨士奇",
            "内容": "邵武诸侯幕，光风动石阑。时清吏牍少，吟咏对芳兰。"
        },
        {
            "标题": "伯阳新辟斗室有诗见示用韵奉和 其一",
            "作者": "杨士奇",
            "内容": "新来居斗室，还自惜分阴。尽日唯探易，閒时不罢琴。\n檐昏钟响度，窗皎月华侵。及此宜无事，犹含白雪吟。"
        },
        {
            "标题": "伯阳新辟斗室有诗见示用韵奉和 其二",
            "作者": "杨士奇",
            "内容": "閒居植兰芷，绕屋似沅江。香露浮侵席，光风动满窗。\n调琴元少并，摛赋更无双。来此皆心醉，何须倒玉缸。"
        },
        {
            "标题": "幽居二首简时彦学夔习礼 其二",
            "作者": "杨士奇",
            "内容": "二十年来列从官，玉堂高处切金銮。哀迟有幸迁清秩，匡辅无才愧素餐。\n朝退书帷閒独坐，吟馀尘事不相干。自怜此乐从前少，身荷君恩欲报难。"
        },
        {
            "标题": "雪中饮陆伴读斗室",
            "作者": "杨士奇",
            "内容": "新斋坐閒敞，瑞雪晃清妍。寒消碧窗外，光动玉琴前。\n淹留酌甘醴，朗咏瑶华篇。自然纷虑静，即此对群仙。"
        },
        {
            "标题": "赐游东苑诗九章 其八 嘉鱼",
            "作者": "杨士奇",
            "内容": "喁喁洋洋，以游以泳。洪纤异群，咸适厥性。爰适得所，莫敢以罟。\n矧帝之氓，而敢以侮。"
        },
        {
            "标题": "送向武金吏目",
            "作者": "杨士奇",
            "内容": "一命微官万里程，清时行送鲁诸生。天连粤徼孤城险，家渡湘江数口轻。\n杨柳飞花沾去棹，桄榔杂树乱离情。才高莫叹淹遐僻，政满还来谒圣明。"
        },
        {
            "标题": "焦主簿挽诗 其二",
            "作者": "杨士奇",
            "内容": "悯物由天性，能官不假威。重为百里佐，遽作九原归。\n瑟瑟悲风迥，荒荒零露稀。惟馀凤毛在，五彩翙双飞。"
        },
        {
            "标题": "焦主簿挽诗 其一",
            "作者": "杨士奇",
            "内容": "郿县岐山侧，萍乡楚水浔。扶持有神力，惠爱在人心。\n往事岁年远，高坟松柏深。自天鸾诰出，奕奕宠光临。"
        },
        {
            "标题": "题三泖归耕卷赠管时勉归吴松",
            "作者": "杨士奇",
            "内容": "客从云间来，自言家远村。用世阙材具，委身服田园。\n开春起东作，良苗日愈蕃。下无螟螣苦，上有霖雨恩。\n年和易坚好，为力诚不烦。当秋负穫归，如坻积我门。\n公家且轻税，岂复忧饱温。贤妇持机杼，稚子牧鸡豚。\n傍舍数老翁，欢会无晨昏。其人虽朴野，皆有忠厚言。\n相与墟曲间，焉知市朝喧。违此未几时，九扈鸣已繁。\n去去情益敦，浮荣终不论。"
        },
        {
            "标题": "题舒有常画",
            "作者": "杨士奇",
            "内容": "河阳县里花争发，彭泽门前柳正繁。公暇小亭无俗吏，坐听流水出松根。"
        },
        {
            "标题": "沈处士夫妇挽诗",
            "作者": "杨士奇",
            "内容": "临安处士休文后，萧散春秋七十馀。荒岁恤人频发廪，平生爱子只收书。\n眼看兰茁森如玉，身着荷衣乐饭蔬。同德相辉更同穴，后来凭轼有高车。"
        },
        {
            "标题": "范增墓",
            "作者": "杨士奇",
            "内容": "千年宝剑无光气，衰草寒烟野水邻。同是遗骸葬徐土，当时陵母识天人。"
        },
        {
            "标题": "曾复铉雪舫斋",
            "作者": "杨士奇",
            "内容": "傍溪斋舍小于舟，含素凝华曙影浮。已喜虚明宜宴坐，何妨安稳寄寒流。\n檐前风絮疑翻浪，窗外瑶林欲隐洲。自有诗书可娱兴，不消更向剡中游。"
        },
        {
            "标题": "题凌士昌所藏张子厚山水 其一",
            "作者": "杨士奇",
            "内容": "苍崖万仞悬飞练，玉笥匡庐笔底开。孤负平生谢公屐，红尘白首未归来。"
        },
        {
            "标题": "题竹赠徐绍祥之云南佥事",
            "作者": "杨士奇",
            "内容": "貌得湘皋脩竹枝，赠君万里赴滇池。霜台白简澄清暇，时对琅玕念别离。"
        },
        {
            "标题": "滞风雨采石有怀尹自道同知 其二",
            "作者": "杨士奇",
            "内容": "谪仙祠下杏花残，孤客维舟倚暮寒。相好相思不相见，满江风雨夜漫漫。"
        },
        {
            "标题": "滞风雨采石有怀尹自道同知 其一",
            "作者": "杨士奇",
            "内容": "圣主深恩赐暂归，龙河冰泮别京师。重来不待榴花节，为报当涂贰守知。"
        },
        {
            "标题": "鬼谷圮桥东山云房四图为金学士题 其一",
            "作者": "杨士奇",
            "内容": "靡靡王风叹黍离，周公已远仲尼衰。乘车拥盖诸侯客，只说阳城鬼谷师。"
        },
        {
            "标题": "题竹送张凤应县丞",
            "作者": "杨士奇",
            "内容": "华亭贰令朝回日，凛凛冰霜岁暮寒。为有一枝清似玉，同乡持赠异乡看。"
        },
        {
            "标题": "上清袁止安寄诗余以写竹奉酬并步来韵",
            "作者": "杨士奇",
            "内容": "京华一别岁频更，长忆同年老弟兄。轩冕无心暂同俗，山林有道竟违荣。\n石田过雨琼芝润，金箓开函玉女清。貌得昆丘青凤羽，因风遥答故交情。"
        },
        {
            "标题": "送曾永龄赴恭城知县 其二",
            "作者": "杨士奇",
            "内容": "新除令尹恭城县，万里驱驰过桂林。圣主恤民无远近，好勤绥抚体皇心。"
        },
        {
            "标题": "问唐孟高需枸杞",
            "作者": "杨士奇",
            "内容": "与卿俱七十，卿有好颜容。此后诗相寄，须兼枸杞封。"
        },
        {
            "标题": "古意答伯阳",
            "作者": "杨士奇",
            "内容": "河洲双鸳鸯，流荡还相逐。皎皎白杨花，风吹不相续。"
        },
        {
            "标题": "习礼见和用韵奉酬并简宗琏 其四",
            "作者": "杨士奇",
            "内容": "雅操俱当第一流，逸材千里见骅骝。閒来同坐北窗下，如在清风李郭舟。"
        },
        {
            "标题": "文华门侍朝观录囚多所宽宥喜而有作",
            "作者": "杨士奇",
            "内容": "日丽文华霁色新，炉烟不断上麒麟。大臣论谳持王制，睿旨全生体帝仁。\n真儗下车兴叹泣，旋看解网动欢欣。朝廷宽大恩波厚，庆衍皇图亿万春。"
        },
        {
            "标题": "观海生诗为临海令作",
            "作者": "杨士奇",
            "内容": "作县临东海，当年眺览中。水云连浩渺，心境合昭融。\n已惬观澜趣，还思作楫功。有才终利涉，非比望洋同。"
        },
        {
            "标题": "奉送参政方相公南归并托致意两司相公诚有私渎伏惟高明不以区区私家而废公法是见爱甚厚不敢忘大德也",
            "作者": "杨士奇",
            "内容": "庐江山水清，从昔挺英杰。周陶暨包马，先后奋功烈。\n方君服诗书，夙志希往哲。发轫自成均，簪缨俨朝列。\n丛脞冬官务，旦暮劳"
        },
        {
            "标题": "杨学士乃弟仲宜归建安以道中五景求诗赠之 其二 广陵夜雨",
            "作者": "杨士奇",
            "内容": "泊舟淮南渚，向昔闻清钟。飒飒飞雨来，潇潇洒孤篷。\n沿洄距几日，气序变寒冬。望乡行有期，怀别坐无悰。\n何时连枝会，将复彭城同。"
        },
        {
            "标题": "晚过扬州",
            "作者": "杨士奇",
            "内容": "朝辞仪真坝，暮过广陵城。前汀交瞑色，远渡闻钟声。\n微微初月辉，湛湛天宇澄。仰首望北辰，众星粲然明。\n商飙从西来，忽忽凉思生。掩篷坐终夕，嘅然念脩程。"
        },
        {
            "标题": "过匡南重悼正安侍讲",
            "作者": "杨士奇",
            "内容": "玉署联官二十春，超然归去乐閒身。醉吟丽句浑忘老，坐对青山不厌贫。\n经年江海鱼书断，落日郊原马鬣新。惆怅仰高堂寂寂，寻君不见泪盈巾。"
        },
        {
            "标题": "次韵行俭移居 其四",
            "作者": "杨士奇",
            "内容": "移住城西半亩宽，相过邻曲尽衣冠。南州文物终存古，北地风霜屡涉寒。\n万里能无乡井意，数家相倚客居安。匏壶载酒閒常会，竹笥藏书也易干。"
        },
        {
            "标题": "挽彭处士",
            "作者": "杨士奇",
            "内容": "溪园脩竹映桃花，负郭幽居逸趣赊。自惜世家存礼乐，时过邻曲看桑麻。\n堂馀素简人何在，墓绕青山世共嗟。因读铭文思往事，感怀况是旧通家。"
        },
        {
            "标题": "临川谢氏双节堂 其一",
            "作者": "杨士奇",
            "内容": "独抱孤儿在，空帷泣夜深。谁家姑与妇，相继柏舟吟。"
        },
        {
            "标题": "临川谢氏双节堂 其二",
            "作者": "杨士奇",
            "内容": "谢氏悬双璧，团团似月圆。光辉百年后，长为照临川。"
        },
        {
            "标题": "题画",
            "作者": "杨士奇",
            "内容": "竹树纷纷翠欲迷，山云半敛水禽啼。何人自有清幽趣，不放扁舟过剡溪。"
        },
        {
            "标题": "送刘编修朝宗赴九江教授 其一",
            "作者": "杨士奇",
            "内容": "昔过浔阳郡，凭高畅客情。庐山当近郭，江水带孤城。\n茅屋家家净，渔舟个个轻。广文怀散逸，此去课诸生。"
        },
        {
            "标题": "送黄学士还永嘉 其二",
            "作者": "杨士奇",
            "内容": "宠章一何盛，㴑源嘉所生。文锦盘双龙，奎光焕然明。\n岂但隆褒敡，重以命秩荣。馀龄沐天泽，感激深中情。"
        },
        {
            "标题": "寒夕独坐乡思浩然有怀何文渊 其一",
            "作者": "杨士奇",
            "内容": "乡国云山外，衰年入梦勤。经旬断杯酌，独夜对炉薰。\n窃禄真惭我，论心每忆君。许丞浑重听，时事不能闻。"
        },
        {
            "标题": "萧氏石冈十景诗为省身赋 其一 石冈桥",
            "作者": "杨士奇",
            "内容": "君家石冈侧，门对石桥幽。桥下澄源水，还归萧峡流。"
        },
        {
            "标题": "题枯木竹石寄赠司训陈仲仁 其一",
            "作者": "杨士奇",
            "内容": "文范远孙同里闬，都门分手又经年。九峰三泖多才俊，想见洋洋蔼诵弦。"
        },
        {
            "标题": "题枯木竹石寄赠司训陈仲仁 其二",
            "作者": "杨士奇",
            "内容": "南望三吴有所思，羡渠淞上拥皋比。故乡一片山林趣，写寄高斋慰别离。"
        },
        {
            "标题": "和胡祭酒见寄韵 其一",
            "作者": "杨士奇",
            "内容": "自昔襟怀淡荡春，老来幽趣更清新。竹门松巷閒临水，书几琴床夐绝尘。\n归隐已无青"
        },
        {
            "标题": "和胡祭酒见寄韵 其二",
            "作者": "杨士奇",
            "内容": "分携又是十经春，喜见文章刻布新。不待黄金论高价，共怜白璧净纤尘。\n赓歌每忆同中禁，名姓频看慨故人。国有贤王重耆彦，从知道在不忧贫。"
        },
        {
            "标题": "吴孟勤为文赠黄都科南归并为求诗 其二",
            "作者": "杨士奇",
            "内容": "暂去还来不记年，清朝又发庾楼前。莫教折尽临江柳，留得重来好系船。"
        },
        {
            "标题": "次韵吴孟勤先生中秋有怀府中诸公并自和之作",
            "作者": "杨士奇",
            "内容": "桂花香满鹄山头，山下开轩称及秋。月色纷当清斝落，凉风轻拂画檐流。\n微微玉漏明河上，隐隐金门湛露浮。为忆邹枚裁雅曲，连篇能倡复能酬。"
        },
        {
            "标题": "寿吴孟勤先生 其一",
            "作者": "杨士奇",
            "内容": "大明有硕士，乃在国南乡。被服夫容衣，皋兰袭芬芳。\n雄辞由令德，粲粲发奎章。名声布远迩，延颈谁不望。\n昔者螺水湄，今来鹄山阳。高筵酌甘醴，欢乐诚未央。"
        },
        {
            "标题": "寿吴孟勤先生 其二",
            "作者": "杨士奇",
            "内容": "峨峨黄鹄山，直上凌五城。仙人驾彩虹，飘飖临我庭。\n借问此谁欤，陵阳与容成。玉杯注丹焰，磬折奉长生。\n达人含至道，自与元化并。遨游紫庭中，逍遥龟鹤龄。"
        },
        {
            "标题": "吴孟勤为文赠黄都科南归并为求诗 其一",
            "作者": "杨士奇",
            "内容": "杨氏昔来光德里，黄端今去武昌城。柳州邂逅禾川遇，并有文章托姓名。"
        },
        {
            "标题": "乐平屈氏母挽诗",
            "作者": "杨士奇",
            "内容": "夙有闺闱德，兼闻母道贤。教孙成令器，享禄及高年。\n谖草凋堂砌，松枝蔼墓阡。文章堪不朽，表石见新镌。"
        },
        {
            "标题": "和郑孟宣助教左掖闻莺",
            "作者": "杨士奇",
            "内容": "新莺飞集万年枝，宛宛流音欲曙时。乍协仙韶当紫殿，更谐琼佩近彤墀。\n九天春日初留听，千里云林独系思。惟有郑虔才调绝，朝回洒翰一题诗。"
        },
        {
            "标题": "送陈斌副使之陜西兼柬陈宪使于副使",
            "作者": "杨士奇",
            "内容": "骢马向咸阳，东风驿路长。渭川清映月，秦树早迎霜。\n风采人心快，贪渔吏弊亡。陈于荣并命，冰玉共高堂。"
        },
        {
            "标题": "送沙同知赴䘵州兼问克伟消息",
            "作者": "杨士奇",
            "内容": "贰车南去抚烝黎，雪色梅花满路岐。问俗遥连交阯郡，到官正及艳阳时。\n已知寡欲能胜瘴，预喜多才会变夷。为访龙州曾贰守，久无书札寄京师。"
        },
        {
            "标题": "善乐堂",
            "作者": "杨士奇",
            "内容": "家惟经籍富，数世坐丘园。善乐承先训，心清味道言。\n穿林无曲径，引水得澄源。旦暮悠然处，南山正对门。"
        },
        {
            "标题": "贫乐堂",
            "作者": "杨士奇",
            "内容": "草色荫松门，青山绿树村。种蔬成小圃，饮水必澄源。\n每究贤人乐，时同静者论。穷通自有分，非为薄华轩。"
        },
        {
            "标题": "题杨学士藏子昂画刺虎图",
            "作者": "杨士奇",
            "内容": "妇牵车，夫推毂。车中儿，貌如玉。全家远戍不辞苦，日暮途荒车下宿。\n山凄凄，林谡谡。飒然阴飙度，夫身罹虎毒。妇奋遂虎曳虎足，呼儿抽刀斮虎腹。\n倒虎肝肠夫来复，终然妇愤不可平，夫命无由百身赎。\n有司匦函上行义，华表辉煌旌白屋，千年异事太史录。\n人生富贵鸟过目，谁有姓名光汗竹。吴兴妙绝诗与画，况复巴西详委曲。\n昔贤汲汲翼名教，竞为表彰励民俗。建安学士古人心，珍袭此图常韫椟。\n偶然出示嘅古道，援笔题诗愧貂续。"
        },
        {
            "标题": "题虎溪萧氏卷子",
            "作者": "杨士奇",
            "内容": "连山飞来如虎蹲，溪水百折缘山根。萦回陕旷忽异状，武陵未数桃花源。\n大宅谁家住深窈，粉壁纱窗动晴晓。门前稻麦连纷纷，千畦万畛翻青云。\n云深截断樵牧路，车马城中那得闻。四时高堂会宗族，旨酒肥羔间山蔌。\n座中诗礼罗俊贤，楚楚威仪光佩服。此地移家今几传，但闻朝代忘岁年。\n南阶乔木昔人植，如今已上干青天。从知遗安及孙子，岂独地灵能致此。\n后来继者更不忘，更百千年胡可量。"
        },
        {
            "标题": "送蒋廷晖致事归临安 其二",
            "作者": "杨士奇",
            "内容": "甲申诏命举能书，第一能书众未如。霜木晨星几人在，又承恩旨遂閒居。"
        },
        {
            "标题": "送蒋廷晖致事归临安 其一",
            "作者": "杨士奇",
            "内容": "御前承敕立挥毫，近侍蒙恩已四朝。常有丹心怀报主，不堪霜鬓久萧萧。"
        },
        {
            "标题": "送蒋廷晖致事归临安 其四",
            "作者": "杨士奇",
            "内容": "钟繇笔法传羲献，此是临池最上源。玉堂无事曾同论，别后何人更共言。"
        },
        {
            "标题": "送蒋廷晖致事归临安 其五",
            "作者": "杨士奇",
            "内容": "洪熙诏下体群臣，七十归休旧典伸。眼底同年人去尽，自怜犹是未归人。"
        },
        {
            "标题": "送蒋廷晖致事归临安 其三",
            "作者": "杨士奇",
            "内容": "两京三十馀年住，家在钱塘旧业残。想见西湖千树雪，岁寒还似昔时看。"
        },
        {
            "标题": "太常丁博士升工部员外赴南京",
            "作者": "杨士奇",
            "内容": "颂台迢递切红云，博士官閒净俗氛。礼典曾陪青琐议，仙韶常到紫坛闻。\n蓟门柳暗欣簪盍，潞渚荷香惜袂分。此去升迁展才用，共谁时论考工文。"
        },
        {
            "标题": "陈氏环翠轩",
            "作者": "杨士奇",
            "内容": "潇洒轩居翠作围，遥看郁郁又霏霏。浓含野树晴如滴，乱湿山云晓不飞。\n綵服凝辉当舞席，牙签分映满书帷。湖波近绕阑干曲，更诧新荷好制衣。"
        },
        {
            "标题": "题云山送萧德葵南归",
            "作者": "杨士奇",
            "内容": "一别桃源四十春，高斋回首思纷纷。清溪两道通仙谷，翠壁千寻护白云。\n少暇焚香时鼓瑟，半酣停酒更论文。何日承恩谢簪绂，寅宾楼上再寻君。"
        },
        {
            "标题": "五月六日早静海迤北大雨聊可苏旱",
            "作者": "杨士奇",
            "内容": "仰视月离毕，滂沱不待晨。人心异昨日，物态总回春。\n尚忆郊原遍，深思天地仁。来牟已无及，回首一沾巾。"
        },
        {
            "标题": "寄李学士",
            "作者": "杨士奇",
            "内容": "别来无日不思君，渺渺燕山望楚云。到县几多知识在，入门强半死生分。\n乡闾叙齿应皆让，子舍添丁或未闻。冰泮龙河候兰楫，须知同馆重离群。"
        },
        {
            "标题": "题郭智宪使荣养堂",
            "作者": "杨士奇",
            "内容": "朝廷崇孝理，宪纪用儒臣。分得乌台禄，归荣鹤发亲。\n褒封承帝命，光彩焕龙文。慈寿知方永，谖花百岁春。"
        },
        {
            "标题": "题竹鹤双清图寄宾畿弟",
            "作者": "杨士奇",
            "内容": "初下云霄息羽翰，清风閒傍翠琅玕。无边玄圃沧洲趣，寄与家林老弟看。"
        },
        {
            "标题": "题竹寄本清良友 其二",
            "作者": "杨士奇",
            "内容": "莫道寻常脩竹枝，贞姿白石共幽期。南京公馆多閒暇，时咏武公淇澳诗。"
        },
        {
            "标题": "题竹鹤双清图寄宾畿弟 其二",
            "作者": "杨士奇",
            "内容": "忆别宾畿九历春，天涯霜鬓各如银。悬知林下多情事，还对皋禽念远人。"
        },
        {
            "标题": "题竹寄本清良友 其一",
            "作者": "杨士奇",
            "内容": "往岁金陵城里住，竹阴相对话同乡。蓟门此日看图书，却望金陵别思长。"
        },
        {
            "标题": "寄寿胡祭酒七十",
            "作者": "杨士奇",
            "内容": "八年不见颐庵面，楚树燕云思独悬。宝气常腾山浦上，文光高烛斗牛边。\n绿尊酒共幽人酌，锦字诗从过客传。七十韶华还七十，重新甲子记流年。"
        },
        {
            "标题": "离砖河驿十里阻风",
            "作者": "杨士奇",
            "内容": "白浪高如屋，停舟日已中。长芦望不到，愁杀石尤风。"
        },
        {
            "标题": "胡学士山居八景之二首竹坞云林 其一",
            "作者": "杨士奇",
            "内容": "衡门对芳坞，上有脩竹林。旦暮碧云合，晻霭成幽森。\n云起歘乘运，从龙沛甘霖。终焉君子节，永矢岁寒心。"
        },
        {
            "标题": "寄长儿韵语 其七",
            "作者": "杨士奇",
            "内容": "明达之人无厚业，但求足给免寒饥。田多税重后来累，绊子缠孙今未知。"
        },
        {
            "标题": "寄长儿韵语 其二",
            "作者": "杨士奇",
            "内容": "禹拜善言登圣域，仲由有过喜闻之。七字嘉言常佩服，道吾恶者即吾师。"
        },
        {
            "标题": "寄长儿韵语 其六",
            "作者": "杨士奇",
            "内容": "已足当休即便休，百年何用万年谋。人人自带生来福，枉为儿孙作马牛。"
        },
        {
            "标题": "寄长儿韵语 其八",
            "作者": "杨士奇",
            "内容": "天地生人皆有命，不须苦为子孙谋。诸杨田土连阡陌，身后何人保一邱。"
        },
        {
            "标题": "寄长儿韵语 其四",
            "作者": "杨士奇",
            "内容": "责善辅仁为益友，谄言谗说是凶俦。益友深交儗金石，凶俦远避似戈矛。"
        },
        {
            "标题": "寄长儿韵语 其五",
            "作者": "杨士奇",
            "内容": "种禾必用薅稂莠，岂有薰莸可共藏。吾儿尽绝谗谀侣，即起芳名致福祥。"
        },
        {
            "标题": "送石彦诚徐闻知县",
            "作者": "杨士奇",
            "内容": "朔风起严冬，凛凛亘晨暮。我友整行装，迢遥戒长路。\n祖饯集朋俦，暌离黯情绪。念子敦德义，雍容古人度。\n饮水必澄源，涉蹊无枉步。伊昔丞小邑，□婺乐仁恕。\n朅承公车徵，同游玉堂署。遂荷迁秩荣，还婴理民务。\n扬舲溯江湖，停舻展丘墓。行行睇岭海，稍稍侵烟雾。\n恭惟承宣重，岂复驱驰虑。会兴中牟治，终流单父誉。\n嗟予托久要，惭乏赆者具。惟期保贞素，永副心所慕。"
        },
        {
            "标题": "寄长儿韵语",
            "作者": "杨士奇",
            "内容": "万里回家四旬住，内外亲朋拥不开。父子未能留一语，别来思忆使心摧。"
        },
        {
            "标题": "寄长儿韵语 其三",
            "作者": "杨士奇",
            "内容": "闻说谀言得尔欢，忠言谁肯竭心肝。从今勉受贤人爱，莫把忠言反意看。"
        },
        {
            "标题": "寄尤文度 其一",
            "作者": "杨士奇",
            "内容": "苦忆尤参议，投簪养病劳。卑栖人总厌，閒散自能高。\n厨却胡奴米，门深仲蔚蒿。平生冰雪意，犹足重吾曹。"
        },
        {
            "标题": "寄长儿韵语 其十二",
            "作者": "杨士奇",
            "内容": "释道邪言总是诬，能明斯理即真儒。愚人苦被愚人弄，费尽千金寸福无。"
        },
        {
            "标题": "寄长儿韵语 其九",
            "作者": "杨士奇",
            "内容": "膝下诸孙玉不如，父慈只合训诗书。饱读诗书能变化，自然腾踏上天衢。"
        },
        {
            "标题": "寄尤文度 其四",
            "作者": "杨士奇",
            "内容": "闻说重来谒九天，朝回归骑忽翩翩。城南旅馆无寻处，遥望闽云思渺然。"
        },
        {
            "标题": "寄尤文度 其一",
            "作者": "杨士奇",
            "内容": "湖海交游二十年，忆听流水奏朱弦。情深未逐浮云散，长梦春风玉树前。"
        },
        {
            "标题": "寄尤文度 其二",
            "作者": "杨士奇",
            "内容": "三年别帝京，归卧阖闾城。贫病疏朋友，艰难倚弟兄。\n香焚瓦鼎细，寒拥纸屏清。自有床头易，时时畅道情。"
        },
        {
            "标题": "寄长儿韵语 其十七",
            "作者": "杨士奇",
            "内容": "年来狐豕纵横甚，假托声名指我家。我家若解持廉静，狐豕虽顽未敢哗。"
        },
        {
            "标题": "寄长儿韵语 其十一",
            "作者": "杨士奇",
            "内容": "达士仁人宏度量，犯而不校务包荒。是非曲直人人识，狗彘何须与较量。"
        },
        {
            "标题": "寄长儿韵语 其十三",
            "作者": "杨士奇",
            "内容": "东掊西取亡民怨，散施僧家与道家。如此善因求有福，有灾无福只堪嗟。"
        },
        {
            "标题": "寄尤文度 其二",
            "作者": "杨士奇",
            "内容": "东城疏雨洒花枝，同醉洪山寺里时。楚客犹传旧题句，汉南清景不胜思。"
        },
        {
            "标题": "寄尤文度 其三",
            "作者": "杨士奇",
            "内容": "蚤识文章五彩多，六年离别思如何。武夷九曲行应遍，想见临清写棹歌。"
        },
        {
            "标题": "寄长儿韵语 其十",
            "作者": "杨士奇",
            "内容": "森森孙子比明珠，总是先公积庆馀。佳妇佳儿勤善行，免教贻累及诸雏。"
        },
        {
            "标题": "寄长儿韵语 其十四",
            "作者": "杨士奇",
            "内容": "人生阴德由来好，周急怜贫济寡孤。不在缁黄誇布施，不教乡䣊怨侵渔。"
        },
        {
            "标题": "寄长儿韵语 其十六",
            "作者": "杨士奇",
            "内容": "父子强梁暴乡里，乡人怨忿切心肝。须臾沉没无遗颂，看取水南张状元。"
        },
        {
            "标题": "寄长儿韵语 其十五",
            "作者": "杨士奇",
            "内容": "临财能让真君子，恃力誇豪总恶徒。忍气平心戒争竞，一生安稳绝忧虞。"
        },
        {
            "标题": "寄长儿韵语 其十八",
            "作者": "杨士奇",
            "内容": "立志应须学古人，读书方见古人真。煖衣饱食亡尘虑，窗下灯前莫厌勤。"
        },
        {
            "标题": "题陈宪山水",
            "作者": "杨士奇",
            "内容": "乔林远人境，山水满幽庭。薰风昼南来，嘤鸣清可听。\n居贞守恬寂，聊自颐性灵。杳杳清冥上，谁见少微星。"
        },
        {
            "标题": "送孙教授鼎还淞",
            "作者": "杨士奇",
            "内容": "吴淞孙郡博，如玉净无瑕。学者皆心服，儒林誉孔嘉。\n塞垣来白雁，河岸绽黄花。又属匆匆别，题诗赠去槎。"
        },
        {
            "标题": "题竹寄彦实侄",
            "作者": "杨士奇",
            "内容": "清江一曲绕柴门，乐志轩中隐趣繁。满种琅玕隔尘杂，更裁简册课儿孙。"
        },
        {
            "标题": "早入蓟州",
            "作者": "杨士奇",
            "内容": "极目平无际，青山画不如。彩云迎霁旭，翠柳带澄渠。\n地重城逾壮，年丰廪有馀。未应两岐咏，独系汉人书。"
        },
        {
            "标题": "赋得蓟门行送胡元节广东宪使",
            "作者": "杨士奇",
            "内容": "晨起出蓟门，念卿万里客。骢马锦连钱，嚼啮黄金勒。\n卿行衔命有光辉，朝下初辞青琐闱。西山晓翠凝琼佩，北阙睛霞艳绣衣。\n纷纷相送蓟门路，丝绳玉壶泻春露。今朝携手当蓟门，明朝相忆知何处。\n登车揽辔志澄清，知卿慷慨自平生。他时广海成功日，还忆蓟门临别情。"
        },
        {
            "标题": "夹沟遇邑人问家信",
            "作者": "杨士奇",
            "内容": "闻道故乡来，辞家今远近。恐有南京书，停舟试相问。"
        },
        {
            "标题": "送张嘉会赴封川",
            "作者": "杨士奇",
            "内容": "绣衣前日下台端，百里清霜绿幕寒。不恨逢人双眼白，共怜为国寸心丹。\n苍茫晏岁迁除远，缱绻同乡执别难。自有平生冰操在，岭梅还似旧时看。"
        },
        {
            "标题": "江南行（二首）",
            "作者": "杨士奇",
            "内容": "家住横塘口，船开去渐遥。归时不愁暮，出浦正乘潮。"
        },
        {
            "标题": "江南行（二首）",
            "作者": "杨士奇",
            "内容": "偶来长浦里，相伴采莲归。并船打两桨，溅水湿罗衣。"
        },
        {
            "标题": "题梅送胡方大归庐陵",
            "作者": "杨士奇",
            "内容": "葭菼萧条半著霜，故人迢递溯归航。东风无限江南意，因尔牵情万里长。"
        },
        {
            "标题": "江上早行",
            "作者": "杨士奇",
            "内容": "汉阳楼上鼓初稀，烟柳昽昽一鹊飞。乘月不知行处远，满江风露湿人衣。"
        },
        {
            "标题": "江上早行",
            "作者": "杨士奇",
            "内容": "汉阳矶上鼓初稀，烟柳昽昽一鹊飞。乘月不知行处远，满江风露湿人衣。"
        },
        {
            "标题": "清平乐 其三 赐从游万岁山词",
            "作者": "杨士奇",
            "内容": "广寒宫殿。晓驻黄金辇。天上彤霞平近眼。俯看碧云芳甸。"
        },
        {
            "标题": "太平圣德诗十章 其四 连岁敕令有司蠲，除逋负振恤荒歉。此帝王之仁政也，为敷仁之诗第四",
            "作者": "杨士奇",
            "内容": "蠲逋赈乏自皇仁，紫凤衔书岁岁新。雨露洋洋被遐迩，乾坤万物总皆春。"
        },
        {
            "标题": "丹徒何彦澄皆春堂",
            "作者": "杨士奇",
            "内容": "百亩药畦春浩荡，济人浑是太和心。泉香橘畔苏眈井，花满云边董奉林。\n灵剂不须酬白璧，丹砂自可致黄金。南徐城下沧江水，会比何家阴德深。"
        },
        {
            "标题": "侍从海子飞放应制 其二",
            "作者": "杨士奇",
            "内容": "帝德含弘在至仁，乾坤万物总皆春。天池浩浩嬉鱼鸟，御苑跄跄集凤麟。"
        },
        {
            "标题": "送李昌祺",
            "作者": "杨士奇",
            "内容": "盛年读书擢科第，共睹词华艳云绮。翰林高步逐英贤，东阁潜心效文史。\n身违定省五六年，梦绕庭闱二千里。昨夜摅情达丹扆，特许归宁承玉旨。\n谢恩初辞凤阙前，买船遽向龙江涘。江天未明早潮上，况复连朝北风驶。\n二月初旬应到家，冠带升堂亲为喜。囊中尽倒官俸钱，郡市西头致滫瀡。\n叙言契阔洽朋知，趋走牵携欢稚子。爱亲敬君事所重，况乃皇恩厚无比。\n还应回首顾王程，螺渚行舻须早理。"
        },
        {
            "标题": "习礼见和用韵奉酬并简宗琏 其一",
            "作者": "杨士奇",
            "内容": "玉署词华照紫泥，逢人不慱铸金蹄。绿杨庭馆閒风月，朝退从容每自题。"
        },
        {
            "标题": "蒙恩南还陛辞后出文明门留别词林知己",
            "作者": "杨士奇",
            "内容": "双阙凌云晃曙辉，君恩初拜下彤闱。西山雪霁千峰出，远道天寒一骑归。\n翰苑故人多契阔，离筵芳酒又分违。相思后夜瞻银汉，奎壁光华映紫微。"
        },
        {
            "标题": "送晁司直景范致仕归济宁",
            "作者": "杨士奇",
            "内容": "春坊辅导集群英，清德多闻最老成。天上归来投散逸，道傍祖送叹光荣。\n圣朝雨露涵濡厚，晚节功名去住轻。共羡行年今伏胜，遗经还待教诸生。"
        },
        {
            "标题": "送向诚随侍赴九宫山",
            "作者": "杨士奇",
            "内容": "神境三光表，王车十月行。霜随龙旆肃，风送马蹄轻。\n云馆迎千乘，仙台望五城。岩前金灶古，树杪玉泉鸣。\n听讲淮南道，闻吹子晋笙。遥知随侍好，频有咏歌声。"
        },
        {
            "标题": "赐游东苑诗九章 其七 御苑",
            "作者": "杨士奇",
            "内容": "群植斯蕃，盎乎凝春。中和之推，时育之仁。惟帝之仁，始内及外。\n保合太和，爰暨四海。"
        },
        {
            "标题": "赐游东苑诗九章 其六 灵泉",
            "作者": "杨士奇",
            "内容": "天一所生，而出异源。或喷于龙，或跃在山。智巧之妙，浑然天成。\n周流畅达，允怡圣情。"
        },
        {
            "标题": "赐游东苑诗九章 其九 瑞匏",
            "作者": "杨士奇",
            "内容": "清云布阴，翠虬萦条。宛宛双绶，交系于匏。至和融□，毓奇斯植。\n表瑞灵苑，式昭帝德。"
        },
        {
            "标题": "过将台 其二",
            "作者": "杨士奇",
            "内容": "指挥虎旅誓皇天，旧将犹能说往年。龙去鼎湖云渺渺，遗臣过此重潸然。"
        },
        {
            "标题": "绍兴王氏居竹轩",
            "作者": "杨士奇",
            "内容": "万玉森森翠作林，王家清致自山阴。开轩六月暑气薄，闭门一径秋云深。\n晴当霄汉看鸾舞，夜或风雨闻龙吟。岁寒栗冽不改色，共矢平生金石心。"
        },
        {
            "标题": "题杨学士藏陈所翁四龙图",
            "作者": "杨士奇",
            "内容": "近代画龙谁第一，举世所重闽陈容。秘府人家屡曾见，叶公虽古难独工。\n此图四龙妙无敌，变化奇态才数尺。乾坤黯黪閟云雾，风雷奔驱裂崖石。\n腾身并出青冥上，盘拿夭矫皆相向。神光睒矆如剑铓，倒捲江潮起银浪。\n陈翁画意与谁同，爱龙所重泽物功。炎飙六月撼原野，矫首滂沱如画中。"
        },
        {
            "标题": "过三河县 其二",
            "作者": "杨士奇",
            "内容": "城中庐舍半编茅，郭外园畦尽种匏。白发当门坐沽酒，红裙作阵出提筲。"
        },
        {
            "标题": "过三河县 其一",
            "作者": "杨士奇",
            "内容": "满县柴扉半不开，纷纷车马动浮埃。连延粉壁题官户，尽属风云感会来。"
        },
        {
            "标题": "张缉熙监丞挽诗 其一",
            "作者": "杨士奇",
            "内容": "二十年前同史馆，北京邂逅更情亲。伤心此日贤关外，相向西风哭故人。"
        },
        {
            "标题": "赋得快阁送曾日章使安南",
            "作者": "杨士奇",
            "内容": "朝日丽金闺，赪霞焕彤庭。拜辞出君门，岁暮万里行。\n行指古交州，南云杳冥冥。骏马向风嘶，翩翩逐行旌。\n遥经彭蠡泽，还过西昌城。杰阁何巍巍，弭节一来登。\n章水朝宗去，三山如秣陵。思忆双龙阙，北望心怦怦。\n怀远由圣君，宣德命九卿。载驰实臣职，岂敢稽王程。\n伊昔黄太史，遗祠并南楹。且复礼前脩，感激慕忠贞。\n逝矣慎树立，千春齐鸿名。"
        },
        {
            "标题": "次韵答颐庵 其二",
            "作者": "杨士奇",
            "内容": "与君离别后，两度历边陲。年老衰容换，风寒病骨知。\n有心存济物，何术可匡时。矫首西江上，归帆会有期。"
        },
        {
            "标题": "送罗汝敬侍郎致仕南归",
            "作者": "杨士奇",
            "内容": "丈夫有壮志，力学希济时。时来奋挺出，磊落见设施。\n罗君吉阳彦，束发抱负奇。明经起科第，玉署攻文词。\n既持纂述笔，亦奏雅韵诗。敷陈及时政，厥志将有为。\n赐豸入霜台，肃肃纲纪司。遂陟冬卿贰，将命南交驰。\n绯袍明象笏，万里扬旌麾。蛮方瞻使节，如旱甘雨垂。\n手中五色诏，山海承华辉。顿令阴曀区，豁然睹赫曦。\n归来奏丹扆，龙颜霁融怡。夙兴佐司空，立侍白玉墀。\n朝回坐粉署，职务勤所思。东南吴越邦，贡赋国所资。\n奉旨督漕运，综理适攸宜。于时严武卫，所重在西师。\n四牡行騑騑，改途越邠岐。兵彊自饷厚，笃意理畬菑。\n豪横辍侵敚，游惰归耘耔。河渠靡不溉，田芜靡不治。\n雨旸属时若，仓庾崇如坻。张掖暨灵武，周巡以诹咨。\n所可利下人，计不遗毫丝。矢心弗自顾，屡冒艰与危。\n岁久罄劳瘁，上轸天恻慈。明恩锡休致，超超赴南归。\n老骥思旧枥，倦翼投故枝。而况达士怀，物理鉴成亏。\n亲交并祖饯，酣歌舞僛僛。诘旦发潞河，薄暮经淮沂。\n流莺沸驿路，飞花满弯埼。溯江越彭蠡，挂席捷于飞。\n船头见玉峡，霞彩煜英蕤。振袂儒林坊，迓者陈杯匜。\n展席老人亭，会者皆及耆。一返安乐窝，永谢尘务羁。\n顾余樗散质，衰疾加倍之。乞身朝夕间，盍簪不远期。"
        },
        {
            "标题": "题竹送何士彦宣城训导并寄声袁太守",
            "作者": "杨士奇",
            "内容": "何君璞玉良，产自荆山中。中怀缜而栗，外仪温且恭。\n家学邃六义，允绍武冈公。顷膺宣城聘，分教侯頖宫。\n随牍谒金门，考艺趋九重。诘朝奉除书，戒行遽匆匆。\n经年忝交谊，祖送城之东。何以赠仳别，聊托修竹丛。\n此植挺特姿，千仞凌高空。生际太平世，盛年须奋庸。\n启迪贵知本，表率自饬躬。况兹山水郡，昔贤多显融。\n作兴谅匪难，行当律成功。寄声袁太守，勉续黄与龚。\n学教同振起，达材佐时雍。"
        },
        {
            "标题": "送陈景著编脩以母老乞近地得福州教授",
            "作者": "杨士奇",
            "内容": "振佩谢彤陛，驱车出重城。堂中有寿母，奉以趋脩程。\n秉志存事君，母也迫衰龄。仰荷圣主仁，俯谐乌鸟情。\n维时六月中，流金赫炎蒸。行路岂不难，适愿心孔宁。\n济济玉堂侣，祖饯罗冠缨。眷言夙昔好，何以赠子行。\n易得四海誉，难致乡里名。矧乃来学众，逝将于我承。\n黾勉慎所操，庶用闳休声。"
        },
        {
            "标题": "过东昌驿遇邱诚驿丞 其二",
            "作者": "杨士奇",
            "内容": "旧同鱼浦龙洲住，岭表移家岁月多。今日聊城喜相见，匆匆无那别情何。"
        },
        {
            "标题": "过东昌驿遇邱诚驿丞 其一",
            "作者": "杨士奇",
            "内容": "天恩特许暂还乡，忆别乡关四十霜。喜见南来好春色，柳条将绿到东昌。"
        },
        {
            "标题": "题萧本器竹 其一",
            "作者": "杨士奇",
            "内容": "爱尔清淳比玉琳，青春黄卷好留心。林间石畔无尘事，一寸光阴直万金。"
        },
        {
            "标题": "赖编脩读书庄诗 其三",
            "作者": "杨士奇",
            "内容": "圃有嘉蔬沼有鱼，庭闱甘旨奉安居。桂花露重香浮屋，秋爽满林闻读书。"
        },
        {
            "标题": "题康氏临清楼",
            "作者": "杨士奇",
            "内容": "文溪似秋浦，窈窕湛寒玉。天净波平一鉴开，倒影金华千仞绿。\n人家多住溪东西，飞栋辉煌接华屋。疏槐杨柳荫当门，翠荇红蕖悦心目。\n康氏楼居更萧爽，雕栏百尺凌云上。仙姥峰高望欲齐，状元洲近平如掌。\n词翁酒客屡招寻，吹竹弹丝共欢赏。风物清华入吟啸，阛阓喧嚣断轮鞅。\n忆昔总角初常游溪之涯，拆竿坐石堪垂钓，临水提筐逢浣纱。\n朅来忽复四十载，漂泊不归双鬓华。天涯往往闻逸兴，邂逅题诗徒自嗟。\n岂不闻宋朝曾孝子，三子科名相继起。连篇文采动公卿，文溪之名自兹始。\n今人何必非古人，珍重贻谋在经史。他年若绾银黄来，仰视高楼耀闾里。"
        },
        {
            "标题": "龙给事湖心草堂图",
            "作者": "杨士奇",
            "内容": "巢湖介淝舒，子昔所栖迟。葺茅结幽宇，远托湖中坻。\n开轩面远岫，绕槛荡文漪。幽坡藉丰茸，芳林揽葳蕤。\n远绝往还迹，閒适惟诗书。朅来游虎闱，逦迤登赤墀。\n驰声倚文翰，焯有好爵縻。岂不怀初服，引睇渺天涯。\n致身义所重，在旧仁不遗。自公有馀暇，披图写遐思。"
        },
        {
            "标题": "鲁港",
            "作者": "杨士奇",
            "内容": "经旬坐舟中，局蹐心郁郁。度江见青山，苍翠连延出。\n好风从北来，持杯兴浩发。宛转听棹讴，开蓬对明月。"
        },
        {
            "标题": "萧母蒋氏挽诗 其二",
            "作者": "杨士奇",
            "内容": "清□白雪照孀居，闭户常勤教子书。八十全归□无憾，即看华表树门闾。"
        },
        {
            "标题": "萧母蒋氏挽诗 其三",
            "作者": "杨士奇",
            "内容": "孝子南归望白云，麻衣血泪湿纷纷。升堂□□□□看，况复啼乌不忍闻。"
        },
        {
            "标题": "罗侍郎挽诗",
            "作者": "杨士奇",
            "内容": "金鱼洲北相过日，玉峡楼前执别时。匆促共嗟情不尽，幽冥遽恨见无期。\n尚存简册书成绩，不断轺车赋载驰。最是边西来往数，至今遗爱后人思。"
        },
        {
            "标题": "萧母蒋氏挽诗 其一",
            "作者": "杨士奇",
            "内容": "结悦来嫔君子室，琴声容易变孤鸾。来时皎皎鸣珰玉，直到泉台似昔看。"
        },
        {
            "标题": "三十六湾",
            "作者": "杨士奇",
            "内容": "湘阴县南江水斜，春来两岸无人家。深林日午鸟啼歇，开遍满山红白花。"
        },
        {
            "标题": "重过安山驿怀金公素",
            "作者": "杨士奇",
            "内容": "共买兰舟北去时，尚书相送此分违。伤心未抵今朝重，万里承恩只独归。"
        },
        {
            "标题": "南山停云张澈郎中求赋",
            "作者": "杨士奇",
            "内容": "门对南山紫翠深，白云长日抱山岑。清连飞涧垂朝彩，幽傍悬萝驻夕阴。\n五色会看光捧日，九霄终待出为霖。松楸只在微茫下，早晚从知系寸心。"
        },
        {
            "标题": "萧氏石冈十景诗为省身赋 其八 王仙祠",
            "作者": "杨士奇",
            "内容": "骑鹤去已远，庭馀昔年树。扰扰祈灵人，鼓钟动朝暮。"
        },
        {
            "标题": "刘氏松筠轩",
            "作者": "杨士奇",
            "内容": "西昌城西松竹深，开轩幽绝坐繁阴。常疑白昼起雷雨，还乐清夜闻璆琳。\n一从蓟北淹羁旅，十载天涯思故林。亦有茅堂傍东郭，白头南望最关心。"
        },
        {
            "标题": "哭康甥孟嘉",
            "作者": "杨士奇",
            "内容": "提携二十载，羽翮已云飞。眼见乘骢出，惊闻旅衬归。\n素行元不忝，夙愿竟都违。虽不多时别，能无涕泪挥。"
        },
        {
            "标题": "送曾蒙训分教弋阳",
            "作者": "杨士奇",
            "内容": "明珠产合浦，奇璞出蓝田。士生礼义门，由来端且贤。\n曾氏吾同里，诗书奕世传。科名起特达，赫赫光后先。\n之子禀赋异，秀质何娟娟。少小服家训，一志勤简编。\n插架皆手泽，旦夕侍钻研。致恭闾曲间，出入恒颛颛。\n名达部使者，荐上吏部铨。天子试文辞，挥毫玉陛前。\n擢佐百里教，往分博士筵。维时七月中，芙蓉秋满川。\n驱车出潞滨，问买江南船。弋阳几日至，定及黄花鲜。\n训迪敦表率，荐祀致精虔。劲翮在远霄，宁当久翾翾。\n功行贵及时，无为孤盛年。流光逝不处，伫聆清誉宣。"
        },
        {
            "标题": "梦觉作",
            "作者": "杨士奇",
            "内容": "翰苑词林雨露边，不才何幸接时贤。故乡迢递六千里，归计蹉跎四十年。\n宝敕恭承明主赐，白头深荷宠恩怜。行来夜夜蓬窗梦，只在龙墀玉陛前。"
        },
        {
            "标题": "送贡士任善归丰城",
            "作者": "杨士奇",
            "内容": "妙龄兼令质，归省自京师。为学功须倍，升荣计未迟。\n岁时将暮矣，霜露亦凄其。珍重关河道，高堂切尔思。"
        },
        {
            "标题": "木兰花慢 寄寿仲亨兄",
            "作者": "杨士奇",
            "内容": "簪缨四百载，记科第、有家传。羡双玉连枝，柏台冰雪，栗里风烟。\n逍遥葛巾藜杖，傍青山绿竹俯丹泉。天赐十分清福，人尊八帙高年。"
        },
        {
            "标题": "题梅赠挺孙南京都察院检校",
            "作者": "杨士奇",
            "内容": "铁作枝柯玉作花，精神冰雪净无瑕。看图常砺操脩志，莫忝南州清白家。"
        },
        {
            "标题": "题梅花赠宋洵南京户部检校",
            "作者": "杨士奇",
            "内容": "妙年冠带仕京华，桥梓光荣共一家。但遣襟怀如玉雪，簿书閒暇对梅花。"
        },
        {
            "标题": "杂诗三首赠陆伯阳 其三",
            "作者": "杨士奇",
            "内容": "南国有佳人，皎皎怀芬芳。被服纨与绮，五色何煌煌。\n容仪希世有，音响流四方。我怀往从□，晨征越河梁。\n喜遇诚独难，欢爱两相当。愿得常携手，终岁不相忘。"
        },
        {
            "标题": "奉寿思贻兄 其二 南乡子",
            "作者": "杨士奇",
            "内容": "春意满阶除，玉色梅花照鬓须。老子寿年过九九，欢娱。\n醉影婆娑不用扶。"
        },
        {
            "标题": "题倪元镇画",
            "作者": "杨士奇",
            "内容": "琴床书几一尘无，散发云林不受呼。清閟阁中宾客尽，时因遗墨见倪迂。"
        },
        {
            "标题": "题凝翠楼 其一",
            "作者": "杨士奇",
            "内容": "住近东华五云下，车尘不断扑帘屏。别开楼馆看尘外，万叠西山过雨清。"
        },
        {
            "标题": "题凝翠楼 其二",
            "作者": "杨士奇",
            "内容": "妙墨淋漓湿未乾，山光林影翠成团。渠家高馆偏多趣，北苑南宫绕座看。"
        },
        {
            "标题": "题弼侄山水",
            "作者": "杨士奇",
            "内容": "斋居无俗事，清眺擅吴江。水郭团农舍，柴门系钓艭。"
        },
        {
            "标题": "残寺",
            "作者": "杨士奇",
            "内容": "残寺连农舍，空窗露佛灯。四围无古木，那解隐高僧。"
        },
        {
            "标题": "九日过宿迁县",
            "作者": "杨士奇",
            "内容": "挂席迢遥晚未休，行程逦迤望邳州。数家农舍通篱落，几处渔舟聚洑流。\n回首乡园天渺渺，惊心时序水悠悠。紫萸黄菊非无意，沙鸟汀云漫自愁。"
        },
        {
            "标题": "胡原节升大理乡复巡视浙江索诗赋四绝句 其二",
            "作者": "杨士奇",
            "内容": "岭海归来万里程，观潮更上浙江亭。昔时道路瞻骢马，此日车旗迓九卿。"
        },
        {
            "标题": "邳州城下夜雨",
            "作者": "杨士奇",
            "内容": "薄暮风色寒，移舟宿前渚。欹枕不成眠，孤篷夜来雨。"
        },
        {
            "标题": "胡原节升大理乡复巡视浙江索诗赋四绝句 其一",
            "作者": "杨士奇",
            "内容": "先皇昔御文华殿，供奉曾沾宠命多。白日鼎湖龙去杳，重来空有泪成河。"
        },
        {
            "标题": "胡原节升大理乡复巡视浙江索诗赋四绝句 其三",
            "作者": "杨士奇",
            "内容": "揽辔南乘使者轺，秋风古道不辞遥。豺狼扫迹疮痍复，须遣遗民感圣朝。"
        },
        {
            "标题": "胡原节升大理乡复巡视浙江索诗赋四绝句 其四",
            "作者": "杨士奇",
            "内容": "行李萧萧去住轻，霜台柏府旧驰声。须教一道吴江月，照见中流彻底清。"
        },
        {
            "标题": "送舒有常知县赴永春",
            "作者": "杨士奇",
            "内容": "幸际文明世，谁甘畎亩民。再来趋北阙，九月赴南闽。\n红树吴门郭，青帘海上津。有才当抚字，卓鲁亦何人。"
        },
        {
            "标题": "庆行俭初度并赠礼闱校文之行 其三",
            "作者": "杨士奇",
            "内容": "三载兴贤选俊英，九重宣诏付铨衡。从来节操推公道，况是文章擅老成。\n春院下帘心独苦，夜灯开卷眼偏明。抡才为国真无忝，预咏薹莱颂太平。"
        },
        {
            "标题": "扈从巡边至宣府往还杂诗 其七",
            "作者": "杨士奇",
            "内容": "边阃当时任老臣，边头千里净无尘。御营上谒多恩赉，天语还闻奖谕频。"
        },
        {
            "标题": "庆行俭初度并赠礼闱校文之行 其一",
            "作者": "杨士奇",
            "内容": "三朝冠绂殿东头，人物当今第一流。银汉奎文光午夜，玉壶寒露炯清秋。\n终知鼎鼐归台辅，共待经纶阐大猷。二月帝城春似海，寿筵先醉紫金瓯。"
        },
        {
            "标题": "送王经历奔丧还偃师",
            "作者": "杨士奇",
            "内容": "清代服朝命，怀此好爵縻。安知失所怙，抱恸俄在兹。\n辍理遵反路，岁暮风凄凄。行行泣且悲，血泪不可挥。\n归当趋故庭，益复哀以思。竭力谅弗逮，致身犹可希。\n庶几强节恸，显扬以为期。"
        },
        {
            "标题": "唐马为士启题 其一",
            "作者": "杨士奇",
            "内容": "玉花骢马大宛来，俶傥权奇见异材。不道开元四十万，驽骀安得望龙媒。"
        },
        {
            "标题": "送田郎中还南京武库",
            "作者": "杨士奇",
            "内容": "故人昨日南京来，兹晨还向南京去。过门握手一相见，遽别能无黯情绪。\n十载勤劳地官属，富有声华照郎署。太平武备五兵戢，升擢还应属祈父。\n功名淹速各有时，所重持身在清素。玉堂学士子同乡，索我题诗赠行路。\n是时雨霁都门道，沉雾飞埃净于扫。日射西山如锦屏，紫翠夫渠涌琼岛。\n长风吹帆发潞河，齐鲁山川坐看好。江南岁晚还相思，努力荣名以为宝。"
        },
        {
            "标题": "挽卢侍郎 其一",
            "作者": "杨士奇",
            "内容": "三十趋京国，同时复有谁。贵为祈父佐，长在缙云司。\n物化嗟何速，神游不可知。凄凉山浦侧，千古葬灵輀。"
        },
        {
            "标题": "题刘氏交友卷",
            "作者": "杨士奇",
            "内容": "谷鸟啭嘤嘤，兴馀伐木情。当时论友道，何处托心盟。\n杯酒身相许，千金意自轻。还闻江海上，今世有刘生。"
        },
        {
            "标题": "题吴中书所蓄徐御史写梅",
            "作者": "杨士奇",
            "内容": "清江先生如玉雪，旧种寒梅今满庭。閒时抚树得籀法，残岁开花映壁经。\n凤沼香云隔尘滓，霜台白笔写神形。朝回何逊谁相问，定在金陵竹叶青。"
        },
        {
            "标题": "有怀子启行俭时彦时勉诸君子",
            "作者": "杨士奇",
            "内容": "霜满貂裘月满天，四更骑马白河边。玉堂学士无公务，正拥青绫足晏眠。"
        },
        {
            "标题": "送郭鼎贞致仕还临江",
            "作者": "杨士奇",
            "内容": "郎官为政清如水，旧有清名远近闻。天上拜辞丹凤阙，江南还觅白鸥群。\n夫容杨柳零秋露，彭蠡匡庐渺暮云。无数归帆背人去，不禁乡思日纷纷。"
        },
        {
            "标题": "题小画赠曾贯还西昌兼致勉励之意",
            "作者": "杨士奇",
            "内容": "夫容绿水光鲜妍，芳春秀质何娟娟。六年虎观驰彩笔，十月鸥江回画船。\n醉写银瓶送将别，秋菊垂花纷可撷。请看石上青琅玕，早晚凌云挺高节。"
        },
        {
            "标题": "萧氏石冈十景诗为省身赋 其三 青泥滩",
            "作者": "杨士奇",
            "内容": "近接金鱼埧，来往弄轻桡。水清下见底，白石如琼瑶。"
        },
        {
            "标题": "题青山白云图赠宾畿老弟南归",
            "作者": "杨士奇",
            "内容": "白云三万顷，水木共清华。衡庐不可辨，依约见仙家。\n赠尔江南去，秋高八月槎。离情方浩浩，矫首雁行斜。"
        },
        {
            "标题": "早度清流关",
            "作者": "杨士奇",
            "内容": "地险雄江北，崩云乱石高。古人成败远，行客往来劳。\n雾壑疑藏豹，风林讶啸猱。五年重过此，霜点旧青袍。"
        },
        {
            "标题": "次韵蒋立恭清明上冢",
            "作者": "杨士奇",
            "内容": "去年载酒东郊路，水畔花前醉咏诗。今日垄头空洒饭，伤心思忆去年时。"
        },
        {
            "标题": "清明有感",
            "作者": "杨士奇",
            "内容": "西江南望渺天涯，岁岁清明不在家。荡日飘风无定著，乱人情思是杨花。"
        },
        {
            "标题": "清平乐 其四 赐从游万岁山词",
            "作者": "杨士奇",
            "内容": "碧池千顷。湛湛涵天影。清似玻瓈明似镜。洞见柔条新荇。"
        },
        {
            "标题": "清平乐 其五 赐从游万岁山词",
            "作者": "杨士奇",
            "内容": "凤池龙舸。画楫黄金柁。亭午虹桥西畔过。琼管瑶筝相和。"
        },
        {
            "标题": "盘龙晓翠诗",
            "作者": "杨士奇",
            "内容": "英年擅文翰，雅韵超凡庸。家临文水湄，门瞰盘龙峰。\n蜿蜒带城闉，崒嵂凌高穹。诘朝敞东轩，初旭明瞳眬。\n宿霭静阴翳，秀色开青葱。凝辉射虚牖，含润清帘栊。\n正襟此晤对，澹然浮虑空。趣与妙景会，心将玄理融。\n稽古率攸行，进退其有穷。恒惇旦气养，庶期日新功。"
        },
        {
            "标题": "小瀛洲",
            "作者": "杨士奇",
            "内容": "晨下蓬莱宫，言访瀛洲君。瀛洲咫尺地，东与东华邻。\n结宇非崇高，潇洒净埃氛。虽无弱水限，门绝尘俗人。\n金葩间瑶草，阶戺扬清芬。琼简兼赤书，充列太古文。\n常时白玉堂，飘拂来清真。相与共玄谭，造诣精入神。\n盘出枣如瓜，森侍皆凤麟。意超紫霞表，道匪玉局抡。\n旷视六合内，逍遥任大钧。"
        },
        {
            "标题": "清平乐 其六 赐从游万岁山词",
            "作者": "杨士奇",
            "内容": "小山千丈。粲玉蕖仙掌。鹤桧鸾篁森拱向。春逗万年枝上。"
        },
        {
            "标题": "清平乐 其十 赐从游万岁山词",
            "作者": "杨士奇",
            "内容": "施恩宣化。一统函夷夏。端拱垂衣几务暇。光被普天之下。"
        },
        {
            "标题": "清平乐 其九 赐从游万岁山词",
            "作者": "杨士奇",
            "内容": "玉京仙境。瑞气融春永。明主承天天锡庆。雨顺风和嘉应。"
        },
        {
            "标题": "自题杨园清趣示三子",
            "作者": "杨士奇",
            "内容": "霜雪云霄空老大，春风玉立翠三竿。分枝散叶清如许，谁合他年引凤鸾。"
        },
        {
            "标题": "雨后",
            "作者": "杨士奇",
            "内容": "炎天久不雨，数雨复还晴。竹树繁阴合，阶墀幽草生。\n闭门无俗事，散帙任閒情。回首时西睡，芙蓉千叠清。"
        },
        {
            "标题": "暑中卧疴写怀 其一",
            "作者": "杨士奇",
            "内容": "坐卧连晨夕，中怀郁不开。蝇攒眉上棘，蚊隐耳边雷。\n无那惔焚困，生增褦襶来。病咽兼患齿，两月废衔杯。"
        },
        {
            "标题": "追送江仲隆纪善兼寄罗思程博士 其一",
            "作者": "杨士奇",
            "内容": "来朝京国遂悬车，老去王门罢曳裾。白发苍颜归旧里，青山红树托幽居。\n閒穿竹径行携鹤，更傍荷塘坐看鱼。道在未应全散逸，诸生须授伏生书。"
        },
        {
            "标题": "追送江仲隆纪善兼寄罗思程博士 其二",
            "作者": "杨士奇",
            "内容": "京华相忆几经春，颇恨重来不问人。行馆空寻深巷曲，归舟先发大河滨。\n到家闾里争迎劳，避俗林泉近隐沦。想共湖西罗博士，小车来往似荀陈。"
        },
        {
            "标题": "暑中卧疴写怀 其二",
            "作者": "杨士奇",
            "内容": "白发垂垂老，丹心耿耿存。毫丝无小补，天地有深恩。\n病马长联皂，羸牛不驾辕。蓬山望咫尺，惭负不胜论。"
        },
        {
            "标题": "非所秋夕寄示康甥 其一",
            "作者": "杨士奇",
            "内容": "一点寒灯照黯然，哀蛩四壁夜无眠。傍人解识词垣老，为叹重来未十年。"
        },
        {
            "标题": "寄思贻兄 其三",
            "作者": "杨士奇",
            "内容": "未报君恩未乞身，每看南雁重伤神。清溪亦是朝宗水，遥想临流忆远人。"
        },
        {
            "标题": "送王胡两生归西昌",
            "作者": "杨士奇",
            "内容": "卞和得荆璞，献之以为珍。当时不见信，弃置同凡珉。\n任公钓东海，终岁无寸鳞。一朝乃大获，厌足浙河滨。\n丈夫遇有时，屈伸理相因。黄金筑高台，青云登要津。\n古来公卿贵，皆出畎亩民。两生吾乡彦，读书非隐沦。\n白日辞都门，归卧烟萝春。努力崇进脩，人生岂长贫。"
        },
        {
            "标题": "胡学士山居六景 其二 墨潭秋月",
            "作者": "杨士奇",
            "内容": "峨峨墨潭山，纯浸潭水碧。高秋明月悬，照见蜿蜒黑。\n忆昔乘桂舟，沿洄弄晴夕。同时钓游侣，惆怅千里隔。"
        },
        {
            "标题": "还至岔道 其一",
            "作者": "杨士奇",
            "内容": "去家不似来家速，半月行边五日还。一夜营中喜无寐，銮舆明旦入关山。"
        },
        {
            "标题": "邝侍郎父挽诗",
            "作者": "杨士奇",
            "内容": "人传能孝似参骞，儒行公才两克全。三邑曾承博士教，庶民长诵大夫贤。\n青山墓道松楸冷，锦诰褒词日月悬。况有显扬千岁托，中台五采凤毛鲜。"
        },
        {
            "标题": "赠梁叔庄泰和训导",
            "作者": "杨士奇",
            "内容": "相违十载过，相聚半年深。论旧何曾尽，伤离复在今。\n黉宫双白璧，儒行万黄金。莫道匆匆别，无穷迟好音。"
        },
        {
            "标题": "赠金华刘实通判三首 其三",
            "作者": "杨士奇",
            "内容": "府倅官清面带霜，庭前种得翠筼筜。春来不爱閒桃李，只爱清风五月凉。"
        },
        {
            "标题": "赠金华刘实通判三首 其二",
            "作者": "杨士奇",
            "内容": "金华自昔多文献，继者何人久未闻。胜地良才终不乏，及时培养在诸君。"
        },
        {
            "标题": "赠金华刘实通判三首 其一",
            "作者": "杨士奇",
            "内容": "姓名早见书金榜，佐政黄堂又四年。自有郡人歌岂弟，相知何必上官贤。"
        },
        {
            "标题": "过鹞儿岭巡检司悼萧长史 其二",
            "作者": "杨士奇",
            "内容": "万里边隅千叠山，桑乾河上閟榛菅。向来物论嗟投玉，至竟天恩未赐环。\n早以传经重闾里，曾看奏疏动朝班。平生一片贞松色，犹在交游梦寐间。"
        },
        {
            "标题": "为行俭题五杏图赠院判蒋主善",
            "作者": "杨士奇",
            "内容": "昔时庐山仙杏花，千树万树如丹砂。照岩炫谷总春色，功成仙驾登紫霞。\n淮南蒋氏今董奉，父子声名万金重。圣朝国医非一手，蒋氏奇能比星凤。\n凤池舍人写此图，贤贵固与凡民殊。玉堂学士经济具，何啻报功论五株。"
        },
        {
            "标题": "题梅赠杨文昭广东宪使 其二",
            "作者": "杨士奇",
            "内容": "华发萧萧铁作冠，梅关此去路漫漫。凭将使者冰霜操，散作炎州九夏寒。"
        },
        {
            "标题": "重过鹞儿岭伤用道长史",
            "作者": "杨士奇",
            "内容": "荒山千万叠，茅舍頫河滨。岂意清明世，翻为憔悴人。\n命穷身不返，志屈道还伸。为洒重来泪，平生心所亲。"
        },
        {
            "标题": "题梅赠杨文昭广东宪使 其一",
            "作者": "杨士奇",
            "内容": "白简绯袍宠命新，南行一路见阳春。明时宪府清于水，只许梅花对玉人。"
        },
        {
            "标题": "钱舜举松溪待渡图为姜司谏题 其一",
            "作者": "杨士奇",
            "内容": "翠黛连山绿涨堤，扁舟长倚岸东西。人家知是吴兴往，还傍苕溪傍霅溪。"
        },
        {
            "标题": "钱舜举松溪待渡图为姜司谏题 其二",
            "作者": "杨士奇",
            "内容": "槿篱茅舍水村幽，林彩山光积翠浮。空使行人愁望渴，隔溪閒却木兰舟。"
        },
        {
            "标题": "寄袁止安",
            "作者": "杨士奇",
            "内容": "十年不见袁高士，知在云山若个边。已识道心尘外净，少将仙篆世间传。\n秋清白鹤下珠树，春暖华芝长玉田。早晚归来访真馆，晴窗共阅紫霞编。"
        },
        {
            "标题": "太平圣德诗十章 其八 太平之世生民安业皆皇仁所致是以元夕之乐万姓悉感天恩而祝愿万寿也为万寿之诗第八",
            "作者": "杨士奇",
            "内容": "连城灯火粲繁星，箫鼓声兼祝颂声。上祝君王万年寿，年年寰宇乐升平。"
        },
        {
            "标题": "寄长儿韵语 其二十八",
            "作者": "杨士奇",
            "内容": "老人热药犹常戒，况汝即今方壮年。京华两见谈星者，厄运须防四九前。"
        },
        {
            "标题": "萧氏石冈十景诗为省身赋 其七 拜雨亭",
            "作者": "杨士奇",
            "内容": "寸云起东谷，行空散为霖。殷勤望拜者，宁识云无心。"
        },
        {
            "标题": "五月八日史馆困睡梦侍献陵顾问边事觉而感赋",
            "作者": "杨士奇",
            "内容": "阴山瀚海已澄清，犹似当年轸圣情。万事伤心同梦过，白头清泪不胜零。"
        },
        {
            "标题": "寄王宗豫 其一",
            "作者": "杨士奇",
            "内容": "相别岁频改，相思心未降。故家沧海国，高卧白云窗。\n适趣琴三叠，随游鹤一双。东来抱锦轴，喜见笔如杠。"
        },
        {
            "标题": "题萧婿承恕东山图",
            "作者": "杨士奇",
            "内容": "早于尘外寄高閒，中岁安邦指顾间。画史岂知经济事，惟将适趣写东山。"
        },
        {
            "标题": "送杨参政致仕归永嘉兼简宗豫",
            "作者": "杨士奇",
            "内容": "杨大夫，起自章逢儒，清涵烱烱冰玉壶。平生胸中书万卷，上溯邹鲁窥唐虞。\n年未四十游帝都，朝朝冠佩明庭趋。退陪天官品量天下士，区别高下贤与愚。\n缙绅可望不可近，大夫自视澹若无。出佐方岳薇垣居，施政不亟亦不徐。\n春风披拂枯槁苏，时雨沾洒惠化敷。闽南八郡五十邑，咏歌鼓舞连道途。\n列圣相承三十载，大夫夷险一节终不渝。白发如丝未全老，成功而退合天道。\n山林钟鼎固有命，得退还应健时好。五月燕南雨晴早。\n清莺啼满绿杨烟，舞蝶翩翩弄芳草。大夫拂袂出都门，我往饯之心懆懆。\n逸翮争骞银汉云，蹇驽尚恋天闲皂。雁荡秀拔东海堧，夫容作花浦屿妍。\n谢公旧游清境在，解绂可以长周旋。何须吴歌越舞酣高筵，何须丹砂玉屑图永年。\n但令俯仰无愧天，任情随意合自然。武英学士清无恙，鹤氅云巾曰来往。\n太史行将望聚星，定在斗城华盖上。"
        },
        {
            "标题": "书解大绅作其兄墓铭哀诗后 其三",
            "作者": "杨士奇",
            "内容": "新诗字字皆愁痛，不待劳心苦思成。扬子江波深不极，未知难弟忆兄情。"
        },
        {
            "标题": "书解大绅作其兄墓铭哀诗后 其二",
            "作者": "杨士奇",
            "内容": "红芳庭馆紫垣阴，对酒论文夜向深。三十馀年如昨日，埋铭一诵一伤心。"
        },
        {
            "标题": "题王孟瑞写竹寄本之",
            "作者": "杨士奇",
            "内容": "北风起郊甸，寒声骤长林。引领睇溧阳，怀贤思弥深。\n耿介直士节，幽贞君子心。平生惇契好，如彼双南金。\n昔别夏未届，今来春载临。吴丝将蜀桐，和谐会相寻。\n岂乏桃李花，秋霜易见侵。懿此岁寒操，持贶心所钦。"
        },
        {
            "标题": "杨学士以海棠双鹊图赠其弟归求题 其一",
            "作者": "杨士奇",
            "内容": "杨家庭馆风光好，花萼连枝锦不如。况是和鸣双翠羽，相亲相乐似雍渠。"
        },
        {
            "标题": "杨学士以海棠双鹊图赠其弟归求题 其二",
            "作者": "杨士奇",
            "内容": "万里京华临别日，海棠花发欲春深。遥知晴鹊先将喜，啼满龙津碧树林。"
        },
        {
            "标题": "任丘道中",
            "作者": "杨士奇",
            "内容": "霜柳未全稀，风沙不住飞。居人过驿尽，猎火隔河微。\n客路冲寒景，天恩恋禁闱。金台行渐远，回首思依依。"
        },
        {
            "标题": "五月八日史馆困睡梦侍献陵顾问虏事觉而感赋",
            "作者": "杨士奇",
            "内容": "至德仁心在万方，一思往事一情伤。自从龙驾归仙后，云净天高望渺茫。"
        },
        {
            "标题": "题王氏水竹居 其六",
            "作者": "杨士奇",
            "内容": "少日林泉共隐沦，披衣扫石荫晴云。前年重过嬉游地，亲见诗人咏五君。"
        },
        {
            "标题": "张生水竹居",
            "作者": "杨士奇",
            "内容": "傍水连高竹，门前似渭川。雨晴看净练，风爽听清弦。\n为酒兼烧笋，持竿屡取鲜。还资奉甘旨，非但乐林泉。"
        },
        {
            "标题": "题王氏水竹居 其五",
            "作者": "杨士奇",
            "内容": "临澴千岁散枝繁，又到虹溪几叶孙。溪上森森皆玉立，只应诗句咏淇园。"
        },
        {
            "标题": "题王氏水竹居",
            "作者": "杨士奇",
            "内容": "家住龙河碧玉湾，清风绕屋万琅玕。旧闻嵇阮诸才子，常聚南园与北园。"
        },
        {
            "标题": "题王氏水竹居 其四",
            "作者": "杨士奇",
            "内容": "最忆琼台太守贤，早从林馆究微言。寻源曾溯羲文上，细论先天与后天。"
        },
        {
            "标题": "题王氏水竹居 其二",
            "作者": "杨士奇",
            "内容": "王园西畔接文溪，种竹临溪个个齐。剩有山阴三月趣，彩毫丽句吐红霓。"
        },
        {
            "标题": "题王氏水竹居 其三",
            "作者": "杨士奇",
            "内容": "国初耆俊满西昌，文采风流重二王。我忆为童随杖舄，筼筜谷里听琳琅。"
        },
        {
            "标题": "早发宣府",
            "作者": "杨士奇",
            "内容": "跨马乘舆朝复朝，也拚酣醉也拚劳。携来绿酒看看减，行过青山步步高。"
        },
        {
            "标题": "题畿孙松梅鹤",
            "作者": "杨士奇",
            "内容": "绿云细剪葱茏叶，白玉香开错落花。何处飞来双鹤驭，画中疑是洞仙家。"
        },
        {
            "标题": "灵谷寺建追荐征南将士水陆大斋车驾临祭先夕百官出候寺中",
            "作者": "杨士奇",
            "内容": "晚出东华赴上方，满衣月色动微凉。钟声渐识斋坛近，松影遥连辇路长。\n涧底玉泉鸣石磬，云边红烛乱星光。欢迎天上来龙驭，一夜祗园散好香。"
        },
        {
            "标题": "新桥驿阻大风",
            "作者": "杨士奇",
            "内容": "南风吹河吼怒涛，河上飞沙千仞高。临流十步不得济，北瞻阊阖心烦劳。\n自春不雨田无麦，谷田焦枯亦龟坼。密云四合扫复开，谁叩天阍讼风伯。\n农家束手徒嗟吟，爱民自是天之心。愿收巽二敕屏翳，普千万里均甘霖。"
        },
        {
            "标题": "送崔彦俊太守归徽州",
            "作者": "杨士奇",
            "内容": "潇洒宗之清似玉，专城五马翼双旗。政如召父南阳日，教拟文翁蜀郡时。\n京国三年重邂逅，关山万里又分离。同乡同道相期远，千载新安去后思。"
        },
        {
            "标题": "送贝惟学还会稽得此字",
            "作者": "杨士奇",
            "内容": "高堂双舞衣，日奉慈颜喜。先垄别经时，何堪恋桑梓。\n杳杳浙江濆，依依汉川涘。怀往忻已遂，伤离方未弭。\n即路有忧欢，去年俱若此。"
        },
        {
            "标题": "题东禅老僧所藏陈举善小景",
            "作者": "杨士奇",
            "内容": "云所道人飞锡远，白云犹护旧禅房。向来聚得昆冈玉，长向林中起夜光。"
        },
        {
            "标题": "送给事中姚山赴河南佥宪",
            "作者": "杨士奇",
            "内容": "观风在激扬，今喜擢苏章。袖有银台笔，衣含玉殿香。河流明宪节，嵩岳对公堂。想见澄清日，歌声满洛阳。"
        },
        {
            "标题": "送杨允宽贤良省觐后南还 其七",
            "作者": "杨士奇",
            "内容": "同宗同道同官署，金石交情三纪周。建安有子真龙种，惭愧吾家犬彘流。"
        },
        {
            "标题": "送杨允宽贤良省觐后南还 其四",
            "作者": "杨士奇",
            "内容": "春趋门下侍亲闱，秋别亲闱出帝几。已别欲行仍缱绻，为承亲命敢迟违。"
        },
        {
            "标题": "送杨允宽贤良省觐后南还 其八",
            "作者": "杨士奇",
            "内容": "娟娟玉树照人明，仪表雍容意度新。珍重茂年勤德业，承芳终合到公卿。"
        },
        {
            "标题": "送杨允宽贤良省觐后南还 其一",
            "作者": "杨士奇",
            "内容": "家住龙津好山水，杨墩流泽百馀年。田园不待论生计，孙子森森秀更贤。"
        },
        {
            "标题": "送杨允宽贤良省觐后南还 其五",
            "作者": "杨士奇",
            "内容": "河上秋风九月高，临河酹酒发归舠。县知一路思亲意，回首京华梦寐劳。"
        },
        {
            "标题": "送黄叔昭归文江",
            "作者": "杨士奇",
            "内容": "赐归初买上江船，归路何因复怆然。渡海几人还故里，到家三月及春田。\n碧梧丘垄回生色，绿水园林捲宿烟。莫叹物情非夙昔，青山还映旧门前。"
        },
        {
            "标题": "送黄叔志布政致事归吴兴",
            "作者": "杨士奇",
            "内容": "拜赐归閒出九重，都门祖送雪寒中。考功郎署三朝远，敷政藩垣二品崇。\n金盖云山足怡悦，鸥波亭沼更从容。扁舟还约玄真子，来往苕西与霅东。"
        },
        {
            "标题": "送胡元节广西宪使",
            "作者": "杨士奇",
            "内容": "骢马赤茸鞦，临歧嘶未休。朝廷用儒雅，风纪得才猷。天远三湘外，霜含八桂秋。贪渔嗟薄俗，表率在名流。"
        },
        {
            "标题": "送胡子澄遂安知县",
            "作者": "杨士奇",
            "内容": "初日丽金闺，香风含玉殿。之子承湛恩，铜章宰花县。\n匆匆下长浦，靡靡经芳甸。驰情在民瘼，铭心答天眷。\n嗟予重朋侣，三春不相见。偶聚还暌违，临岐空恋恋。"
        },
        {
            "标题": "送胡元节广西宪使",
            "作者": "杨士奇",
            "内容": "骢马赤茸鞦，临岐嘶未休。朝廷用儒雅，风纪得才猷。\n天远三湘外，霜含八桂秋。贪渔嗟薄俗，表率在名流。"
        },
        {
            "标题": "送尤文度赴贵州参议兼寄武昌故旧",
            "作者": "杨士奇",
            "内容": "三十年前江汉上，清风潇洒共襟期。折兰閒咏离骚赋，看竹频过孝感祠。\n已幸两京重论旧，何堪万里又分岐。故人相遇应相问，为道非才负圣时。"
        },
        {
            "标题": "送刘巡检赴广东",
            "作者": "杨士奇",
            "内容": "奏最晨看拜紫宸，升官遄赴海南滨。身趋玉陛祗辞主，家过金川喜觐亲。\n红蓼桂花明水驿，青松柳叶暗蛮津。休言弓马非吾事，会有恩威服远人。"
        },
        {
            "标题": "题周孟德淳斋卷",
            "作者": "杨士奇",
            "内容": "性情澹澹葛天民，斋舍清幽迥绝尘。玄酒大羹忘世味，閒云流水任天真。\n农谈暇日同邻叟，经训当年对古人。岂有机心到机事，青松翠竹四时春。"
        },
        {
            "标题": "送周存诚州判致仕归清江 其一",
            "作者": "杨士奇",
            "内容": "秘馆连西掖，编摩集众英。有才皆荐达，垂老足恩荣。\n旷野心情熟，浮云去就轻。明朝对玉笥，山水有馀清。"
        },
        {
            "标题": "题竹赠廖子谟南归",
            "作者": "杨士奇",
            "内容": "芳春宰花县，久别不胜思。比似湘川上，清风玉一枝。\n五年重晤聚，几月又分岐。临发无持赠，聊歌卫武诗。"
        },
        {
            "标题": "分题送史郎中代时彦学夔德遵 其二 河梁",
            "作者": "杨士奇",
            "内容": "河水深无极，河梁构石崇。映波疑坠月，倚岸讶垂虹。\n华表东西出，兰舟上下通。屡经题柱客，谁论济川功。\n甃古苔纹暗，亭虚柳色浓。送君携手处，征骑莫匆匆。"
        },
        {
            "标题": "送林行简修撰归省",
            "作者": "杨士奇",
            "内容": "都城七月初，馀暑尚郁蒸。南闽八千里，念子当远行。\n岂不惮驰驱，庭闱激中情。自违定省来，荏苒十周星。\n幸沾近侍禄，况荷褒封荣。家庆未躬拜，夙夜心怦怦。\n仰承圣主仁，玉音赐归宁。相送出词馆，严装戒晨征。\n升堂及秋中，丹桂扬芳馨。椿萱霭晴昼，兰蕙罗阶庭。\n被服金绣袍，焕然五色明。雕盘进甘脆，春酒献寿觥。\n歆艳倾里闾，欢娱洽亲朋。壶山为增秀，莆水为益清。\n人生慕乐事，此乐难具称。大哉君亲德，荡荡不可名。\n忠孝必两尽，北归罔稽程。春风杏花鲜，迟尔清潞亭。"
        },
        {
            "标题": "送廖子谟贰守归河间",
            "作者": "杨士奇",
            "内容": "三载一相见，匆匆又别离。荒年兼旱潦，圣主寄茕嫠。\n刘毅才无敌，阳城道可师。勋庸属贤俊，努力及明时。"
        },
        {
            "标题": "送杨诚都事赴山西 其一",
            "作者": "杨士奇",
            "内容": "郎官湖上先生宅，十五年前共酒樽。今日都门重邂逅，令人肠断郭东原。"
        },
        {
            "标题": "送杜御史山东参议",
            "作者": "杨士奇",
            "内容": "御史班中第一流，由来清誉重琳璆。储无甔石门如水，胸贮阳和面带秋。\n海岱藩垣腾宠命，冰霜道路戒行辀。十载同朝始相见，篇诗持赠当吴钩。"
        },
        {
            "标题": "七夕送丁侃吴江教谕",
            "作者": "杨士奇",
            "内容": "玉露下青冥，银河会两星。故人当远别，独棹发前汀。\n晓月沧州路，秋风泗上亭。芰荷香欲过，杨柳翠将零。\n小邑连吴郡，青山满洞庭。官居自有适，况乃坐谭经。"
        },
        {
            "标题": "送张敏赴四川都司经历",
            "作者": "杨士奇",
            "内容": "同是青原郡里人，京华邂逅最情亲。贤关出拜君前命，帅阃行充幕下宾。\n万里桥边连远徼，九江城外溯通津。临期无奈匆匆别，矫首飞蓬各怆神。"
        },
        {
            "标题": "题梅送校官赴岭南 其二",
            "作者": "杨士奇",
            "内容": "南度梅关第一州，之官偏称少时游。过家喜拜双亲健，莫遣王程久滞留。"
        },
        {
            "标题": "送王秉逊侍郎归益都",
            "作者": "杨士奇",
            "内容": "爱子儒林冰玉清，大廷文选佐持衡。昔闻天语曾称孝，久侍经帷只用诚。\n恩命已沾鸾诰重，乡人今看锦衣荣。况逢青社烟氛净，共感皇仁说治平。"
        },
        {
            "标题": "题梅送校官赴岭南 其一",
            "作者": "杨士奇",
            "内容": "一命微官万里程，讲筵清对鲁诸生。春风到日人应到，赢得梅花满路迎。"
        },
        {
            "标题": "送梁叔脩秀才归西昌",
            "作者": "杨士奇",
            "内容": "洒落王詹事，人今第一流。相看佳子婿，冰柱照琳璆。\n□□留经岁，家山到及秋。文章千载事，珍重满归舟。"
        },
        {
            "标题": "送周员外致事兼简巽溪长史",
            "作者": "杨士奇",
            "内容": "司成馆下职频迁，一擢中台遂十年。官烛晨昏劳简牍，使车南北历山川。\n朝廷有道成高致，冠带无营胜散仙。应共邻庄杨长史，碧松阴里酌丹泉。"
        },
        {
            "标题": "题邵武经历梁菽蒙兰 其三",
            "作者": "杨士奇",
            "内容": "兰芷生幽谷，花时自在春。轩墀移植好，防有折花人。"
        },
        {
            "标题": "题邵武经历梁菽蒙兰 其一",
            "作者": "杨士奇",
            "内容": "昔过柳溪上，每寻兰墅春。芳馨扬素彩，梦想故交人。"
        },
        {
            "标题": "连景贤脩撰南归书此识别",
            "作者": "杨士奇",
            "内容": "万里闽关边岭海，送归晓发道傍车。暂辞金马玉堂直，久忆丹山碧水居。\n雁影将秋先驿骑，桂香含露袭衣裾。到家想及寒梅节，觞酒花前会里闾。"
        },
        {
            "标题": "题璚林积雪图送张宇初真人归龙虎山",
            "作者": "杨士奇",
            "内容": "北风十日雪，大地气严凝。江湖千里断行迹，温泉火井皆为冰。\n盘盘龙虎山，岧峣出尘表。势并匡庐近斗牛，叠巘重崖隔深窕。\n向来积雪纷不消，千树万树凝琼瑶。素鸾缟鹤下飞舞，空中缥缈天香飘。\n上清真人夐清绝，吐气如虹貌如雪。袖有三华宝篆文，腰佩千年苍水玦。\n常招赤松为雨师，曾游东海邀安期。手执玄枢斡元化，一扫氛翳回春熙。\n玉皇端拱通明殿，紫凤云章频召见。天京十二楼五城，亲接群仙奉华宴。\n五彩春霞导金节，还向山中咽飞雪。明年北上翔双凫，更采灵芝谒丹阙。"
        },
        {
            "标题": "送王霖知县赴阆乡",
            "作者": "杨士奇",
            "内容": "千里河南北，忧勤切至尊。兵年兼旱潦，民命急朝昏。\n身倚诗书贵，功将抚字论。无忘当宁意，一一在覃恩。"
        },
        {
            "标题": "送外甥周丹元 其三",
            "作者": "杨士奇",
            "内容": "渺渺江南道路长，故乡回首勿情伤。梅花自是江南物，但看梅花即故乡。"
        },
        {
            "标题": "送外甥周丹元",
            "作者": "杨士奇",
            "内容": "垂髫怜尔侍西行，此日相逢白发生。万里京华访遗老，他乡还重舅甥情。"
        },
        {
            "标题": "题汤节都指挥兰雪斋",
            "作者": "杨士奇",
            "内容": "汤侯心迹清，潇洒兰与雪。惟兰媲芳馨，惟雪儗素洁。\n读书负高志，武爵承世勋。缓带杜元凯，雅歌祭将军。\n分阃帅淮南，大藩佐江右。兰雪凛清风，从初未尝有。\n功并西山立，名与章江流。金貂图麟阁，努力追前修。"
        },
        {
            "标题": "送梁本之纳溪教谕 其一",
            "作者": "杨士奇",
            "内容": "西过泸洲是纳溪，锦江还在纳溪西。此去家乡五十里，青山朝暮对猿啼。"
        },
        {
            "标题": "送刘朝宗随州学正 其一",
            "作者": "杨士奇",
            "内容": "恳辞玉署投閒散，一住浔阳遂十年。小郡近连䢵子国，还将文学教英贤。"
        },
        {
            "标题": "送梁本之纳溪教谕 其二",
            "作者": "杨士奇",
            "内容": "烟楠雾柏富奇材，梁柱还须匠石裁。刀布不劳赍计吏，圣朝今选学官来。"
        },
        {
            "标题": "送外甥周丹元 其二",
            "作者": "杨士奇",
            "内容": "西望临洮地苦寒，明时远戍莫辞难。好敦孝敬奉慈母，更尽勤诚悦上官。"
        },
        {
            "标题": "送魏源尚书按视边务",
            "作者": "杨士奇",
            "内容": "宝剑动华星，关城候使旌。春随司寇笔，霜重总兵营。\n武备千年固，尘氛万里清。归来奏天子，青史载鸿名。"
        },
        {
            "标题": "送王原之诗 其三",
            "作者": "杨士奇",
            "内容": "青松起中林，棘蔓缠其枝。棘蔓一朝萎，陨堕沦污泥。\n松枝禀贞性，干云色不移。志士履清洁，而遭谗慝訾。\n天道讵可欺，谗者旋自隳。临别举离觞，犹嗟贝锦诗。"
        },
        {
            "标题": "送王所存会昌训导",
            "作者": "杨士奇",
            "内容": "一棹之官路已赊，连天新涨更无涯。遥看赣岭知何处，暂过文江喜是家。\n县郭晴飞青嶂雨，讲堂秋对白鸥沙。到家应际重阳节，清洒华筵粲菊花。"
        },
        {
            "标题": "送王希德归西昌",
            "作者": "杨士奇",
            "内容": "三岁在京畿，春生五色衣。殷勤承父教，归去候慈闱。\n丹桂浮香露，黄花粲夕晖。人生具庆少，养志在无违。"
        },
        {
            "标题": "送聂教谕赴贵州",
            "作者": "杨士奇",
            "内容": "往与子别者，乃在江汉湄。江汉日夜流，岁月忽如驰。\n相思隔川岳，于今已十期。子家清江曲，夙有温厚资。\n少小入乡校，育德穷书诗。中岁登成均，鸿鹄摩天涯。\n金石恊其音，佩玉昭其仪。拜为博士官，小试百里师。\n诜诜游学徒，左右侍皋比。成德与达才，造就咸适宜。\n九载绩用成，入奏趋彤墀。升迁荷荣宠，欣欣遂其私。\n职不踰文教，出不越皇畿。明晨整行装，王程讵能违。\n嗟子契阔怀，慰悦宜在兹。终焉乖所愿，坐以职务縻。\n过门弗及迓，出祖弗及追。引望池阳峰，曷慰中渴饥。\n幸逢熙明运，会合谅有时。惟应保贞素，迟暮以为期。"
        },
        {
            "标题": "题吴逸人二云山房",
            "作者": "杨士奇",
            "内容": "凌云并立两山青，山下幽居静不扃。晴分黛色明香几，昼拥岚光落砚屏。\n苍龙来问还丹诀，白鹤听谭大洞经。门前涧底朝朝去，更采昌阳九节灵。"
        },
        {
            "标题": "送性上人归巴陵独松庵",
            "作者": "杨士奇",
            "内容": "老襌心湛寂，身被七条衣。端坐无言说，谁知精道机。\n初来鹦渚见，又问岳阳归。应忆松庵下，诸僧候锡飞。"
        },
        {
            "标题": "题竹送邢侍讲归无为 其一",
            "作者": "杨士奇",
            "内容": "永乐年中擢殿元，胪传第一拜金銮。五云东畔蓬莱阁，浩荡身沾四圣恩。"
        },
        {
            "标题": "题竹送邢侍讲归无为 其二",
            "作者": "杨士奇",
            "内容": "一枝苍玉赠卿行，不尽同官缱绻情。知有乡人候归旆，夜来南斗避文星。"
        },
        {
            "标题": "夜雨次韵寄蔡用严杨仲举 其一",
            "作者": "杨士奇",
            "内容": "秋夜夜长长寂寂，打窗飘雨似严更。诗情未断羁情起，不耐床前络纬鸣。"
        },
        {
            "标题": "夜雨次韵寄蔡用严杨仲举 其二",
            "作者": "杨士奇",
            "内容": "江边园里擅幽居，清酒香茶夜不虚。定是不闻风雨发，半酣高咏漆园书。"
        },
        {
            "标题": "送姚侍书归觐",
            "作者": "杨士奇",
            "内容": "载笔三年侍禁闱，青春文翰有光辉。天恩暂别双龙阙，家庆新裁五色衣。\n解缆晴江杨柳绿，升堂朝馔鲤鱼肥。凤凰池上来应早，莫待林花散乱飞。"
        },
        {
            "标题": "送罗知州之广德",
            "作者": "杨士奇",
            "内容": "金殿传胪起一经，青春为郡引双旌。晴瞻岱岳连齐甸，晚带淮潮过楚城。\n千里桑麻相映绿，诸生弦诵有馀清。州侯旧说孙莘老，想见怀贤系远情。"
        },
        {
            "标题": "送陈廷器通政",
            "作者": "杨士奇",
            "内容": "公材士行总推贤，宪府儒宫近屡迁。共识丹心明白日，也应华发叹流年。\n芙蓉浦溆秋风后，鸿雁汀洲夕照前。此地相逢又相送，交情长为别离牵。"
        },
        {
            "标题": "送罗知州还广德",
            "作者": "杨士奇",
            "内容": "蓟门二月柳初青，未有长条折赠行。远道共怀羁旅意，同乡不尽别离情。\n花临河上家家发，山过淮南处处清。民吏桐川迎望久，经游且莫滞双旌。"
        },
        {
            "标题": "送张鸣玉赣州知府",
            "作者": "杨士奇",
            "内容": "北阙捧恩荣，西江戒驿程。悠悠驱五马，冉冉度双旌。\n政得虔人爱，心如赣水清。崆峒千丈碧，应勒使君名。"
        },
        {
            "标题": "送陈正伦太守考绩复任",
            "作者": "杨士奇",
            "内容": "久别南阳陈太守，十年犹是旧青袍。路人共说循良政，荒岁深知抚字劳。\n白发交游吾最老，青云勋业子能高。明时有志应须奋，九万扶摇看羽毛。"
        },
        {
            "标题": "题梅送辉侄赴宣城训导",
            "作者": "杨士奇",
            "内容": "腊前定到宣城邑，斋舍梅花吐正妍。看取岁寒冰玉色，莫忘清白有家传。"
        },
        {
            "标题": "次韵陆伯阳林塘晚咏兼简雷道夫 其二",
            "作者": "杨士奇",
            "内容": "高居傍城阙，隙地富园林。天风下修竹，锵锵韵玉琴。\n浮觞清沼曲，憩石碧梧阴。别有闻佳咏，因之仰素心。"
        },
        {
            "标题": "送宗上人归君山",
            "作者": "杨士奇",
            "内容": "初维鄂渚楫，又上岳阳舟。行住皆无系，身轻波上沤。\n寺连龙井近，山压洞庭流。回望王城里，还来持钵游。"
        },
        {
            "标题": "送叔纲表侄",
            "作者": "杨士奇",
            "内容": "失怙怜渠早，提携赖母慈。门庭已秩秩，兄弟亦怡怡。\n观国欣初见，怀乡又远离。外家多子侄，期尔读书诗。"
        },
        {
            "标题": "送侄婿刘铉南归 其二",
            "作者": "杨士奇",
            "内容": "沙溪溪上幽且深，桑麻粳稻易黄金。更莫远行江汉上，从来汉水荡人心。"
        },
        {
            "标题": "题竹送族孙继赴温县教谕 其二",
            "作者": "杨士奇",
            "内容": "一官典教河南去，持赠东风碧玉枝。正好盛年崇德业，日吟卫武切嗟诗。"
        },
        {
            "标题": "朱泽民云山障子为萧德颢题",
            "作者": "杨士奇",
            "内容": "昔闻朱侯写山水，一幅争投百金价。至顺今来七十年，却在桃源看图画。\n生绡八尺垂中堂，群山叠出开青苍。前峰如屏锦霞烂，后岭岧峣插天半。\n春风啼鸟浑欲闻，石磴盘盘屡回转。双松如龙千尺强，几年偃蹇山之阳。\n松根古道向何处，策马担簦去无数。别看丹翠出层楼，云影浓遮入无路。\n云遮雾滃深复深，信有隐者藏中林。高怀远致不可即，空望微茫劳我心。\n当时此景知何地，雁荡兰亭岂相似。自是天机妙入神，位置从容见精意。\n朱侯朱侯追郑老，笔势词华共妍好。此图三绝交辉煌，千载人间视为宝。"
        },
        {
            "标题": "次韵陆伯阳林塘晚咏兼简雷道夫 其一",
            "作者": "杨士奇",
            "内容": "金门趋讲罢，西园日暮时。繁阴交杂树，轻浪散清池。\n玩芳因坐久，延月却归迟。还与同袍侣，携手咏新诗。"
        },
        {
            "标题": "送侄婿刘铉南归 其一",
            "作者": "杨士奇",
            "内容": "忆过沙溪访隐君，静安堂上倒芳樽。转头流水六十载，今日燕山遇乃孙。"
        },
        {
            "标题": "题竹送族孙继赴温县教谕 其一",
            "作者": "杨士奇",
            "内容": "吾家前代三登仕，今喜孙枝有凤毛。但保岁寒冰雪操，会看青步綵云高。"
        },
        {
            "标题": "题张子素梅 其二",
            "作者": "杨士奇",
            "内容": "方传家世千金秘，功熟神仙九转丹。一室太和春意满，梅花香里不知寒。"
        },
        {
            "标题": "题张子素梅 其一",
            "作者": "杨士奇",
            "内容": "绕园尽种庐山杏，傍舍新移淇澳枝。须著西湖湖上树，冰花看发岁寒姿。"
        },
        {
            "标题": "送刘朝宗随州学正 其二",
            "作者": "杨士奇",
            "内容": "文皇永乐临轩日，玉陛传胪升甲科。寄语随人莫轻看，先生扬历自銮坡。"
        },
        {
            "标题": "题祝教谕梅",
            "作者": "杨士奇",
            "内容": "弦诵初停子佩閒，梅花香拂绛帷间。玩微独对羲图坐，不假重熏金博山。"
        },
        {
            "标题": "桃源县",
            "作者": "杨士奇",
            "内容": "泊舟桃源县，满目生秋草。不见桃花林，但见牛羊道。\n临江尽茅舍，绕屋惟桑枣。尚有淳朴风，何由恣幽讨。"
        },
        {
            "标题": "题菜",
            "作者": "杨士奇",
            "内容": "落酥芦菔嘉肥嫩，野老常将拟八珍。此日卿家看图画，秋官一味诧清贫。"
        },
        {
            "标题": "题菜",
            "作者": "杨士奇",
            "内容": "滥食大官三十载，济人馑岁一毫无。园畦过雨青青茂，但爱时和似画图。"
        },
        {
            "标题": "分题送史郎中代时彦学夔德遵 其三 芙蓉",
            "作者": "杨士奇",
            "内容": "菡萏开初盛，池塘及早秋。根从玉井得，叶似镜湖稠。\n丽彩凝云动，清香抱露浮。娉婷汉女出，窈窕洛神游。\n折赠宁忘远，听歌或弭愁。惟将君子意，临别寄绸缪。"
        },
        {
            "标题": "题郭仲举雪景山水",
            "作者": "杨士奇",
            "内容": "乾坤播清气，冈原同一色。启户得奇观，放舟浩有适。\n从知山泽农，丰岁占三白。何况牧守者，对此忘忻怿。"
        },
        {
            "标题": "题山水画图赠胡存渊南归",
            "作者": "杨士奇",
            "内容": "胡先生，家住鸥江上。半生宦游走湖海，林泉不归劳梦想。\n谁为点染三尺绡，流水矶头叠青嶂。气势峥嵘五千丈，春云如波浮滉漾。\n苍松森立蛟虬蟠，白日天风动萧爽。幽寻适意玩飞淙，散诞何人独长往。\n先生抚图心懩懩，三顾之山忆仙掌。岫幌岩扉久寂寥，芝草琅玕为谁长。\n童子松阴抱琴路，想像当时旧行处。清节书台望杳微，彷佛龙湫起烟雾。\n胡先生，明日归帆暂南去，玉笥匡庐莫淹驻。仙人卢度待公来，立把琼箫倚春树。"
        },
        {
            "标题": "自题东皋小像",
            "作者": "杨士奇",
            "内容": "玉华之东鸥渚浔，柴门萧萧松竹阴。平生自乏经济略，抱瓮已忘荣䘵心。\n一日天书照云谷，十年蓬鬓戴朝簪。文章无补治世用，矫首南山烟树深。"
        },
        {
            "标题": "题鄂渚赠别图送人归庐陵（二首）",
            "作者": "杨士奇",
            "内容": "鹦鹉江中红树，凤凰城里青山。借问来游几日，秋水兰舟独还。"
        },
        {
            "标题": "度石门岭",
            "作者": "杨士奇",
            "内容": "石径浮云上，攀缘险莫当。一心祗扈跸，不敢戒垂堂。"
        },
        {
            "标题": "同尤文度曹冀成院中夜饮联句",
            "作者": "杨士奇",
            "内容": "良朋枉惠顾，清霄集词馆。久别念契阔，嘉晤谐燕衎。\n维时属秋霁，展席面河汉。辉辉月转阶，稍稍风侵幔。\n菲薄陈豆登，绸缪缀篇翰。才思茧丝抽，词彩珠玑粲。\n语深香屡续，兴洽爵无算。抚今诚可怡，感昔亦奚叹。\n露白气逾肃，参高夜将半。且共尽兹夕，坐待鸡鸣旦。"
        },
        {
            "标题": "题鄂渚赠别图送人归庐陵（二首）",
            "作者": "杨士奇",
            "内容": "客游黄鹤矶畔，家住金鱼浦前。心似波间明月，随君先过螺川。"
        },
        {
            "标题": "题竹送罗文衡湖广宪使",
            "作者": "杨士奇",
            "内容": "骢马青玉蹄，银鞍碧丝缰。振鬣忽长鸣，矫矫飞腾骧。\n朝发都畿暮荆襄，千里歘忽流电光。绣衣骑马天上郎，颜如玉洁髯云张。\n十年北面侍明主，铁冠白简横秋霜。九重惠南土，辍此殿陛良。\n命之持斧振宪纲。澄清洞庭及湘汉，尽洗阴翳开春阳。\n青霄白日上雕鹗，及时功业须奋扬。我有绝俗意，赠之翠筼筜。\n贞姿不柔亦不刚，中虚外直操有常。隆冬冰雪凛严厉，长与庭柏同苍苍。\n交映黄鹄山下之高堂。清风永昼含琅玕，坐使民物咸阜康。"
        },
        {
            "标题": "题画送欧阳广哲",
            "作者": "杨士奇",
            "内容": "往昔送子时，春冰洞地明。两京遂间阔，相望摇心旌。\n今年子重来，几日复南征。念子道路难，激我离别情。\n是时碧梧亭亭汎露彩，翠竹瑟瑟含秋声。踌蹰何以赠远行。\n子负挺特姿，潇洒梧竹清。岂不闻峄阳之产中琴瑟，嶰谷之材谐律吕。\n人生有志当大用，况遇明时事尧禹。常保坚贞德，不随流俗迁。\n不见溪头磐石重如山，时解出云腾九天。"
        },
        {
            "标题": "题萧氏林泉居",
            "作者": "杨士奇",
            "内容": "壮游两京路，邂逅多写真。一随化物尽，屡见流年新。\n承家有令子，志墓托名人。寂寞水南畔，依然旧松筠。"
        },
        {
            "标题": "题画鱼寄表弟陈孟高",
            "作者": "杨士奇",
            "内容": "外氏老贤弟，迢迢忆孟高。江湖鱼尾赤，念尔更勤劳。"
        },
        {
            "标题": "题画鱼赠陈宪南归",
            "作者": "杨士奇",
            "内容": "士之未得志，勤力务所学。亦有变化时，禹门奋一跃。"
        },
        {
            "标题": "题剑送别",
            "作者": "杨士奇",
            "内容": "屡勤王事效驱驰，历遍辽东与蜀西。兹行解赠龙泉剑，会看功名华岳齐。"
        },
        {
            "标题": "题梅",
            "作者": "杨士奇",
            "内容": "万卉凋零后，梅花开满枝。由来冰雪操，横笛不妨吹。"
        },
        {
            "标题": "鬼谷圮桥东山云房四图为金学士题 其二",
            "作者": "杨士奇",
            "内容": "神遇圮桥岂偶然，君臣契合亦千年。不逢龙准真明主，三杰何人解识贤。"
        },
        {
            "标题": "题梅赠显仁刘脩撰",
            "作者": "杨士奇",
            "内容": "五年不见刘脩撰，长在蓟门劳远思。此日归来重晤对，清风潇洒旧襟期。\n香和鼎俎春调膳，影上帘屏夕咏诗。别后看梅相忆处，阳和独擅最南枝。"
        },
        {
            "标题": "题梅寄傅知州",
            "作者": "杨士奇",
            "内容": "初入聊城县，遥闻郓守贤。教先重芹泮，治不假蒲鞭。\n吏牍清无滞，农田盛有年。公馀多秀句，吟咏玉梅边。"
        },
        {
            "标题": "鬼谷圮桥东山云房四图为金学士题 其三",
            "作者": "杨士奇",
            "内容": "莫道征西旧司马，平生山水惬幽寻。白头匡济成何事，回首东山感慨深。"
        },
        {
            "标题": "题梅赠郭太守还镇江",
            "作者": "杨士奇",
            "内容": "每忆春坊旧，寥寥叹晓星。明时用郭伋，五马驻江城。\n庠序弦歌盛，桑麻雨露荣。梅花一片月，长伴使君清。"
        },
        {
            "标题": "鬼谷圮桥东山云房四图为金学士题 其四",
            "作者": "杨士奇",
            "内容": "云白山青琪树绿，神仙咫尺隔尘凡。九还真诀逢师授，自此流传到吕岩。"
        },
        {
            "标题": "题梅赠医士萧玄立",
            "作者": "杨士奇",
            "内容": "兰陵传谱系，两鬓雪霜侵。医业过三世，仙方抵百金。\n橘香苏氏井，杏艳董家林。更着梅花好，光辉利济心。"
        },
        {
            "标题": "题梅寄刘仲兼老侄",
            "作者": "杨士奇",
            "内容": "故家遗泽根株盛，素蕊含香吐正齐。雪后曾寻珠浦侧，春来先映白桥西。\n十年去邑心相念，千里披图手自题。珍重岁寒贞操在，水南清鹤待重携。"
        },
        {
            "标题": "题梅",
            "作者": "杨士奇",
            "内容": "不但魁众芳，高洁无比儗。商鼎论调羹，何曾及桃李。"
        },
        {
            "标题": "题梅赠萧雅容员外赴兖州知府",
            "作者": "杨士奇",
            "内容": "有美同乡彦，兹晨又别离。光承宠命出，正及艳阳时。\n抚字人皆望，操存我所知。梅花故园意，持赠慰相思。"
        },
        {
            "标题": "题梅月轩",
            "作者": "杨士奇",
            "内容": "清轩夕不扃，梅映月娉婷。移影上琴荐，浮香著砚屏。\n一尘元不染，万籁寂无听。即此坐閒暇，澹然心志宁。"
        },
        {
            "标题": "泥河书逆旅主人壁",
            "作者": "杨士奇",
            "内容": "扈从龙舆两度来，天清宣府净浮埃。凤阳李福能迎客，下马重过泛酒杯。"
        },
        {
            "标题": "题卫以嘉藏盛子昭画",
            "作者": "杨士奇",
            "内容": "盛生家住吴山下，前代风流多见画。此图三尺更清奇，野水疏林澹潇洒。\n风平云净霁景鲜，玻瓈倒映水中天。鉴湖洞庭不可辨，隔浦山光落钓船。\n荡舟者谁定曾识，渺渺相望似相觅。寻常一曲沧浪歌，醉倚汀沙白鸥侧。\n鸱夷羊裘世久无，浮世虚名安足沽。放怀纵意任所适，何处烟波无钓徒。"
        },
        {
            "标题": "题扇寄余正安",
            "作者": "杨士奇",
            "内容": "倭麻来海外，裁扇剧清真。还凭玉堂笔，写寄玉堂人。"
        },
        {
            "标题": "题施员外画",
            "作者": "杨士奇",
            "内容": "久旷山水游，披图适心目。远岫云外青，清潭千丈绿。\n芳尊集幽舫，春鸟鸣高木。茅屋是谁家，门无往来躅。"
        },
        {
            "标题": "题范仲伦纪善攀桂轩",
            "作者": "杨士奇",
            "内容": "团团青桂树，高高凌紫虚。根本积深厚，柯条郁纷敷。\n风云荡杳霭，雨露涵浸濡。当春竞妍华，不与桃李俱。\n秋气悴万卉，孤芳乃芬如。金彩耀朝晖，天香含满裾。\n轩居延爽霁，静对古人书。观道可适怀，何必倾一壶。\n居止得嘉荫，悠然尘虑袪。缅惟种植勤，今来百岁馀。\n先人义方训，遗我以良图。幽贞媲令德，安敢废斯须。\n光华际昌辰，歘起应时需。攀援聊淹留，非为乐其初。\n念兹保明诫，岁晏以终誉。"
        },
        {
            "标题": "题玄宗游骊山图 其一",
            "作者": "杨士奇",
            "内容": "上马含娇不任扶，君王揽辔待齐驱。蓬莱宫里三千女，独自骊山从乘舆。"
        },
        {
            "标题": "题玄宗游骊山图 其二",
            "作者": "杨士奇",
            "内容": "五队如花出帝城，年年扈跸赴华清。剑门西畔听啼鸟，竟有谁从蜀道行。"
        },
        {
            "标题": "题晋江何氏怡寿堂",
            "作者": "杨士奇",
            "内容": "圣代多耆寿，何家有凤毛。谖明承日暖，椿老拂云高。\n甘旨供天禄，欢娱艳赐袍。庭闱介百岁，锦诰见华褒。"
        },
        {
            "标题": "题竹寄雷道夫",
            "作者": "杨士奇",
            "内容": "孝感坊南看竹枝，高斋同咏武公诗。交情四十馀年在，黄鹤白云劳远思。"
        },
        {
            "标题": "寄题旴江郑氏隆寿堂",
            "作者": "杨士奇",
            "内容": "与君俱住西江上，往往清名听客传。六十生年同甲子，寻常行乐似神仙。\n厨供吏部曹中禄，酒酿麻源谷里泉。盛世天恩锡隆寿，龙光长照绮筵前。"
        },
        {
            "标题": "书周益公所题汤氏别业",
            "作者": "杨士奇",
            "内容": "不将出处间心期，邻里无时款竹扉。传世文章高世节，汤家千岁有光辉。"
        },
        {
            "标题": "题金侍讲云山障子",
            "作者": "杨士奇",
            "内容": "浮云满山如玉洁，山光下映幽人居。柴门落叶可俯拾，林下日长应著书。"
        },
        {
            "标题": "题竹石送陈有戒重使关西",
            "作者": "杨士奇",
            "内容": "骢马碧玉蹄，饰之黄金勒。振鬣嘶青云，汗沟流赤色。\n乌台使君廌作冠，绣衣虬髯冰雪颜。大庭亲授五色诏，西出绥抚踰秦关。\n长安城中旌节驻，富有欢谣动衢路。豺狼遁迹犬生氂，不断和风送甘澍。\n安内攘外职当为，秋高九月行边陲。绥延宁夏濒绝漠，城高兵坚马尽肥。\n归朝奏章累十纸，仰契天心天为喜。为臣体国宁顾家，玺书重下歌皇华。\n缙绅祖送都门道，雪后飞埃净于扫。丈夫事业在盛年，莫遣麒麟画衰老。\n不见渭川竹，可以栽汗青。不见华峰石，可以镌姓名。\n功名到手不可让，相期千载传芳声。"
        },
        {
            "标题": "题贞寿堂 其一",
            "作者": "杨士奇",
            "内容": "吾弟身亡三十载，弊庐荒草昼深沉。传家赖有诗书泽，寡妇孤儿冰雪心。"
        },
        {
            "标题": "题赵仲穆画马 其二",
            "作者": "杨士奇",
            "内容": "十二天闲总骏才，追风蹑景是龙媒。曾随六御临关塞，亲过流沙万里来。"
        },
        {
            "标题": "题贞寿堂 其二",
            "作者": "杨士奇",
            "内容": "老母康宁儿壮大，一堂慈孝有谁如。吾家前代八登仕，喜有云仍知读书。"
        },
        {
            "标题": "题赵仲穆画马 其一",
            "作者": "杨士奇",
            "内容": "紫雾团身白玉蹄，权奇倜傥渥洼姿。王孙惯见升平事，貌得当年入贡时。"
        },
        {
            "标题": "题郑氏思亲卷",
            "作者": "杨士奇",
            "内容": "不忍杯棬饮，愁闻陟屺诗。九原那复作，寸草恨难遗。\n为养诚无及，行身庶可期。灵椿百年寿，至乐罄吾私。"
        },
        {
            "标题": "次韵黄少保过田家有感",
            "作者": "杨士奇",
            "内容": "水旱农艰食，兹乡实可嗟。扫田纷拾稗，为饭杂蒸沙。\n岁赋徵仍急，秋成望苦赊。吾徒何补益，肉食老京华。"
        },
        {
            "标题": "挽李处士",
            "作者": "杨士奇",
            "内容": "不受遗金世共知，至今乡里系遐思。贤郎已擢科名贵，太史新题孝友碑。\n碧水园林违玩赏，青松丘垄閟容仪。朝来晚翠堂前过，惟有家人哭素帷。"
        },
        {
            "标题": "静安亭诗沙溪刘伯川先生席上作时年十二",
            "作者": "杨士奇",
            "内容": "处士年将六十齐，作亭偏爱屋之西。连床图史孙勤读，四壁棋琴客倦嬉。\n鹅鼻峰高松鹤唳，鸡潭波静水禽啼。向来翠竹江村路，弄月吟风醉不知。"
        },
        {
            "标题": "永丰陈处士挽诗",
            "作者": "杨士奇",
            "内容": "世出颍川系，乡邻六一居。声名崇孝友，术业富诗书。\n禄养承昭代，神游渺太虚。兵曹怀永痛，血涕满衣裾。"
        },
        {
            "标题": "高巨川挽诗",
            "作者": "杨士奇",
            "内容": "保障临江曲，荒城已半隳。重寻耆旧传，愁说乱离时。\n乡里思遗德，河山识令仪。孤坟三尺在，落日有馀悲。"
        },
        {
            "标题": "月池彭母挽诗 其二",
            "作者": "杨士奇",
            "内容": "谁不为孀妇，风霜苦自持。人情易衰薄，亲戚厌□婺。\n旧箧藏遗简，寒机理断丝。百年池上月，曾照育孤时。"
        },
        {
            "标题": "月池彭母挽诗",
            "作者": "杨士奇",
            "内容": "七十人间世，婺居四十馀。冰霜明妇节，灯火课儿书。\n堂掩春晖暗，乌啼夜月虚。白头游子泪，和血洒衣裾。"
        },
        {
            "标题": "萧处士挽诗",
            "作者": "杨士奇",
            "内容": "识达前人重，诗书后学师。艰危存大义，衰老见明时。\n溪舫秋云冷，泉台月夜悲。惟馀名姓在，光映史臣词。"
        },
        {
            "标题": "黄处士挽诗",
            "作者": "杨士奇",
            "内容": "簪组名家后，诗书奕世承。艰危持行义，萧散在林坰。\n韶光惊石火，精爽閟泉扃。徒使相知者，含悲诵冢铭。"
        },
        {
            "标题": "候司直不至晚发济宁",
            "作者": "杨士奇",
            "内容": "云边无处望归骖，一片离情逐暮帆。犹待联翩载黄鹄，同吹箫管过淮南。"
        },
        {
            "标题": "晚同宗豫少保自孙庄先行诣清河途中奉寄勉仁",
            "作者": "杨士奇",
            "内容": "载书先发赴前营，雨浥飞埃晚更晴。人喜望家三舍近，马知归路四蹄轻。风飘点点溪花送，日射行行野树明。却忆今宵毡帐底，翠壶红烛伴双清。"
        },
        {
            "标题": "黄母王夫人挽诗 其一",
            "作者": "杨士奇",
            "内容": "珠翟云冠五福身，綵衣看舞瑞麒麟。乘鸾一去知何处，女范长留教后人。"
        },
        {
            "标题": "黄母王夫人挽诗 其二",
            "作者": "杨士奇",
            "内容": "口训诗书手辟纑，月涵沧海出明珠。夜中环佩归来些，啼杀堂前返哺乌。"
        },
        {
            "标题": "望昌平",
            "作者": "杨士奇",
            "内容": "百里近皇都，萧条邑井孤。夏霖频汎滥，秋谷竟虚无。\n官府犹徵役，朝廷已罢租。缅怀刘谏议，千载愧吾徒。"
        },
        {
            "标题": "漳州曾氏望云卷",
            "作者": "杨士奇",
            "内容": "县城当桂岭，清昼白云垂。重到曾游处，偏增罔极悲。\n神游杳霭外，目断苍茫涯。五色衣裳在，承欢讵可期。"
        },
        {
            "标题": "赠眼医张生张侍郎求赠",
            "作者": "杨士奇",
            "内容": "人身具两目，精气咸注之。偶然神光困邪沴，虽有四体将焉为。\n丹砂空青疗盲晦，异效往往闻良医。今之皋陶少司寇，治刑求生劬以疲。\n况复婴忧目为眚，邂逅拙工乖所施。双目等河注，愁坐俛两眉。\n圜扉纷纷叩苍昊，瘉我公者龙树谁。河南张生亦超越，胸藏奇能口不伐。\n小施寸七捷于神，尽扫浮云见明月。"
        },
        {
            "标题": "题刘伯埙所藏云山图",
            "作者": "杨士奇",
            "内容": "一片青山是何处，复岭层峦清可数。春来缥缈生白云，云际连延见芳树。\n雨声半夜涨溪流，隐者虚亭近水幽。寻常书帙有真乐，况复同志来扁舟。\n展图彷佛沙溪路，四十年馀记曾去。鹅鼻峰高捲翠岚，鸡潭波静澄寒雾。\n百川先生富天趣，一笑相逢豁襟度。携酒持鱼踏白沙，共我酣唫不知暮。\n先生乘云竟不归，令弟郎曹荣锦衣。每同感慨论畴昔，还忆旧游心不违。\n我愧非才侍丹阙，壮岁叨荣已华发。投簪他日或蒙恩，更访沙溪棹明月。"
        },
        {
            "标题": "题蒋生墨竹兼寄声吾望隐居 其二",
            "作者": "杨士奇",
            "内容": "浓比密云清比玉，连枝接叶翠重重。严庄庄上堪深隐，最忆君家阮嗣宗。"
        },
        {
            "标题": "馀姚陈氏嘉会楼",
            "作者": "杨士奇",
            "内容": "邑里稽山麓，楼居浙水湄。雕栏出翠树，藻井映华芝。\n远眺通吴会，高攀近尾箕。云乘鹦鹉落，瀑带凤凰垂。\n圣化升平日，天恩长养时。四郊无夜警，万物蔼春熙。\n耕有如坻积，歌闻击壤辞。都将欣惬意，持用表兰楣。"
        },
        {
            "标题": "题蒋生墨竹兼寄声吾望隐居 其一",
            "作者": "杨士奇",
            "内容": "故家三径盛风流，六月林阴夏似秋。但有清香合金石，何须佳客引羊求。"
        },
        {
            "标题": "题孙给事画",
            "作者": "杨士奇",
            "内容": "山水谐素心，幽居托林樾。日暮澹无营，超然孤兴发。\n时携绿绮琴，坐待青天月。"
        },
        {
            "标题": "吉水王氏槐阴堂 其一",
            "作者": "杨士奇",
            "内容": "文江江上多乔木，爱尔堂前槐树蕃。枝枝叶叶先人德，长有清阴庇子孙。"
        },
        {
            "标题": "吉水王氏槐阴堂 其二",
            "作者": "杨士奇",
            "内容": "百岁蟠根雨露深，秋云散作满庭阴。诗书教子擢科第，清时莫负花如金。"
        },
        {
            "标题": "邹谦所孝思堂",
            "作者": "杨士奇",
            "内容": "墓筑芜湖县，因之托数椽。却思严谴日，感泣更生年。\n十口今谁在，孤身秪自怜。朝朝松柏地，拜跽荐寒泉。"
        },
        {
            "标题": "宿蔡胄秀才馆中",
            "作者": "杨士奇",
            "内容": "肃肃高馆静，寥寥夜何其。天汉当西楼，流月正徘徊。\n仰观列宿悬，俯视平湖漪。良时奉嘉会，执手叙所怀。\n清言以适意，留连忽忘疲。且当娱兹夕，明晨与子辞。"
        },
        {
            "标题": "题兰 其一",
            "作者": "杨士奇",
            "内容": "澧浦月浮津，曾逢解佩人。至今香露夕，思杀楚乡春。"
        },
        {
            "标题": "题溧阳两王先生归荣图 其三",
            "作者": "杨士奇",
            "内容": "康乐才名我素交，惠连文苑旧同袍。眼看逸翮联翩去，不尽中情怅望劳。"
        },
        {
            "标题": "送曾振新除潜江簿",
            "作者": "杨士奇",
            "内容": "两家白下东西郭，尔叔童年日往还。进士怜渠继乡榜，除官复此出贤关。\n淮南晓棹沙边月，江上晴看雨后山。荣捧恩书行素志，莫将离思动愁颜。"
        },
        {
            "标题": "题竹赠武昌友人 其一",
            "作者": "杨士奇",
            "内容": "种竹西街几岁馀，枝枝叶叶散扶疏。日长讲罢归来早，应有新诗节下书。"
        },
        {
            "标题": "题竹送彭冲还西昌 其一",
            "作者": "杨士奇",
            "内容": "京华春雨后，竹馆话分襟。乡邑何时至，因君想故林。"
        },
        {
            "标题": "题竹送彭冲还西昌 其二",
            "作者": "杨士奇",
            "内容": "送别长干道，晴风翠羽繁。平安千里意，赠尔报乡园。"
        },
        {
            "标题": "同文度冀成秋夜有怀从善仲举 其二",
            "作者": "杨士奇",
            "内容": "江边寂寞颜回宅，城里迢遥张仲居。想见近年尘事绝，人来不寄一行书。"
        },
        {
            "标题": "同文度冀成秋夜有怀从善仲举 其一",
            "作者": "杨士奇",
            "内容": "静夜聊为江上吟，江云漠漠水沉沉。惟应黄鹤楼前月，照见离人万里心。"
        },
        {
            "标题": "直沽",
            "作者": "杨士奇",
            "内容": "城堞绕巍峨，城阴下九河。水归东海近，人上北京多。\n仓廪皆漕储，闾阎半负戈。鱼盐十万户，何处有弦歌。"
        },
        {
            "标题": "夏夜用谢宣城韵答陆伯阳",
            "作者": "杨士奇",
            "内容": "连柝起高城，微钟飘广陌。徘徊夏夜长，怀人未眠客。\n林风有馀清，庭月流虚白。结思渺城南，如何违促席。"
        },
        {
            "标题": "彦强将归麻阳雨中见过话旧出小画求题就以识别并问讯叔毖 其一",
            "作者": "杨士奇",
            "内容": "麻阳贰令重来日，共话家林耕读时。碧水苍山未归得，京华春雨不胜思。"
        },
        {
            "标题": "彦强将归麻阳雨中见过话旧出小画求题就以识别并问讯叔毖 其二",
            "作者": "杨士奇",
            "内容": "两度相逢皆草草，临岐无奈别情何。沅陵更有刘明府，颇恨归时不肯过。"
        },
        {
            "标题": "次韵题向诚所藏苏明远写菊",
            "作者": "杨士奇",
            "内容": "金门五朝一下直，静乐轩中坐日长。为看秋花有真意，只题诗句不焚香。"
        },
        {
            "标题": "湘阴县",
            "作者": "杨士奇",
            "内容": "湖上湘阴县，清幽俗不殊。江连三里郭，市有数廛车。\n地产为陶器，生涯寄网鱼。家家养黄犊，谁肯负王租。"
        },
        {
            "标题": "题卓迪山水二幅 其一",
            "作者": "杨士奇",
            "内容": "溪水清于玉，山光净潇洒。亭下有扁舟，时看往来者。"
        },
        {
            "标题": "以绢问张子俊求画",
            "作者": "杨士奇",
            "内容": "梦忆衡庐紫翠重，结巢须倚玉芙蓉。天恩未便教投绂，一幅鹅溪更恼公。"
        },
        {
            "标题": "重寄澹庵",
            "作者": "杨士奇",
            "内容": "东观承恩地，俱看鬓雪侵。别来春未暮，延伫夏将深。\n忆我辞家日，知公恋阙心。五伦书未奏，还待共披寻。"
        },
        {
            "标题": "写扇寄刘升",
            "作者": "杨士奇",
            "内容": "不到珠林五六春，閒窗书卷故殷勤。别时看种庭前竹，远想长枝已拂云。"
        },
        {
            "标题": "奉敕恭谒皇太子谢恩诗",
            "作者": "杨士奇",
            "内容": "华夷一统戴洪恩，庆衍皇家万万春。总为太平隆景运，正生仁圣福斯民。\n德如文武成康继，世沐乾坤雨露新。龙凤之姿天日表，大明高祖圣玄孙。"
        },
        {
            "标题": "感遇答夏四秀才三首 其二",
            "作者": "杨士奇",
            "内容": "绿帻谁家子，灼灼芙蓉姿。银鞍照白马，玉壶系青丝。\n行行未能已，冶游方及时。我志在删述，但为此辈嗤。"
        },
        {
            "标题": "新安驿奉简蹇公及公素",
            "作者": "杨士奇",
            "内容": "解缆未十里，峥嵘乱云黑。北风吹波立，进咫退已尺。\n努力度前湾，依林聊暂息。船窗雨穿溜，狼藉沾衣席。\n局蹐拥毡毳，愁坐终日夕。仆夫劳敝馀，饥寒皆失魄。\n对此伤人心，奈何远行客。中宵豁阴翳，青天流月色。\n同舟各解颜，安卧免欹侧。人事有仓卒，天道叵测识。\n向来行路难，未有新安驿。"
        },
        {
            "标题": "送皑上人住持建昌太平兴国寺 其二",
            "作者": "杨士奇",
            "内容": "迢迢旴水映禅关，水上浮云意共閒。讲罢楞伽无一事，㫋檀树里看军山。"
        },
        {
            "标题": "送皑上人住持建昌太平兴国寺 其一",
            "作者": "杨士奇",
            "内容": "持钵王城住几年，袈裟新汎上江船。禅心还似江心月，江自东流月自圆。"
        },
        {
            "标题": "杂诗三首赠陆伯阳 其一",
            "作者": "杨士奇",
            "内容": "中夜不能寐，揽衣步前楹。员灵肃清穆，凉风飒以兴。\n秋虫亦何悲，流响于阶庭。徘徊感节变，绵绵忧思生。\n四时掷人去，忽如流电惊。立身庶及时，僶勉苦无成。\n窃愁盛年迈，将与秋草并。念之不得言，俛默伤我情。"
        },
        {
            "标题": "赠陆伯阳 其一",
            "作者": "杨士奇",
            "内容": "粲粲白玉琚，本生昆山阳。一朝蒙采择，高列珩与璜。\n佩服合其仪，和鸣日锵锵。珷玞昔同椟，頫仰方自量。"
        },
        {
            "标题": "赠陆伯阳 其二",
            "作者": "杨士奇",
            "内容": "妖媚园中花，岂不当春荣。孤高陵上柏，严霜厉坚贞。\n匠氏来相求，藻绘升栋楹。固知君子人，特立以成名。"
        },
        {
            "标题": "赠陆伯阳 其三",
            "作者": "杨士奇",
            "内容": "南岳有威凤，竹梧得其依。五章备文采，鸣声合金徽。\n圣皇莅九五，四海扬德辉。翙翙初来仪，雍雍复旋归。"
        },
        {
            "标题": "姚山给事求山居六咏 其一 山斋",
            "作者": "杨士奇",
            "内容": "春至还往稀，日照山窗静。时有石泉鸣，泠泠入孤听。"
        },
        {
            "标题": "瑞应玄兔诗",
            "作者": "杨士奇",
            "内容": "昊天大德仁兆民，简畀明圣为民君。陛下神圣兼武文，允膺景命体至仁。\n统视海宇如一身，刬剔匪类皇威振。整饬纲纪百度新，霈德覃化流沄沄。\n靡有远迩视平均，至和融凝天贶频。厥来煜煜凤与麟，嘉禾秀麦咸荐芬。\n异瑞比出西郊濆，不牙不角趺而踆。彷佛逸出中山群，閒雅夐异东郭㕙。\n匪緅匪缁色尚玄，为云为雾黭莫分。含章韬彩柔且驯，尝有异质素与纁。\n懿此玄瑞世绝闻，吐养万物东方神。正秋之位收穫辰，矧乾正色应至尊。\n稽德揆义良有因，丰稔之祥兹豫陈。西人得之愕且忻，居以雕笼承锦茵。\n踰岐涉汴趋枫宸，食之琼芝饮醴泉。上林御苑游甡甡，圣仁之应自天申。\n咏歌洋溢欢缙绅，陛下大知察迩言。祗天保民永弗谖，四表一统熙和春，陛下洪福齐乾坤。"
        },
        {
            "标题": "宣德丙午谒二陵（二首）",
            "作者": "杨士奇",
            "内容": "去年侍从谒长陵，此日重来恸倍增。春柳春花浑似昔，献陵陵树复层层。"
        },
        {
            "标题": "奉和陆伴读元日雪中早朝韵",
            "作者": "杨士奇",
            "内容": "高阁馀钟已罢喧，绕廊明烛洞无昏。墀中戒晓初排仗，殿上迎春正启门。\n云气密含香缥缈，天花低舞雪翩翻。当时授简推能赋，未数相如在兔园。"
        },
        {
            "标题": "胡泉州朴斋",
            "作者": "杨士奇",
            "内容": "籍甚清源守，高斋近海滨。依然如白屋，惟是表朱轮。\n松竹论深契，诗书对古人。吏民从尚质，风俗渐还淳。\n治比刘宗正，歌传召信臣。良哉二千石，时独见天真。"
        },
        {
            "标题": "送潘景昭致仕归永嘉",
            "作者": "杨士奇",
            "内容": "素节清名玉不如，忽承优诏赐閒居。青坊旧振郎官笔，金匮新藏史氏书。\n归橐人嗟一羽重，悬车谁及二毛初。黄花翠竹温州郭，晏岁高情乐有馀。"
        },
        {
            "标题": "黎谕德以梅花索题赠乃侄归 其二",
            "作者": "杨士奇",
            "内容": "竹林二阮共襟期，晏岁京华怆别离。归到南州倚琼树，定因驿使寄相思。"
        },
        {
            "标题": "峡江留别汝敬侍郎",
            "作者": "杨士奇",
            "内容": "始夏积雨霁，浩浩沧江平。故人念久别，又复怜远行。\n慰我金洲馆，送我玉峡驿。缪绸解晤言，缱绻重离析。\n我出四十年，暂归席未暖。何如君子怀，坦荡恣萧散。\n远绝廛市聒，啸咏山水清。庭无干渎人，坐有吾伊声。\n赠子以瑶华，爱子心相类。何日遂投簪，归来同晏岁。"
        },
        {
            "标题": "题画 其二",
            "作者": "杨士奇",
            "内容": "花开檐卜林，双禽弄香雪。动植乘化机，当此艳阳月。"
        },
        {
            "标题": "题商颜东山二图 其一",
            "作者": "杨士奇",
            "内容": "迢递商颜下，优游晏岁时。玉泉流石乳，青松荫紫芝。\n非为文成君，姓名谁见知。"
        },
        {
            "标题": "题少师建安杨先生行乐图 其五",
            "作者": "杨士奇",
            "内容": "玉堂金马同三纪，晏岁梅花雪共妍。庐阜武夷归去日，东西来往挟飞仙。"
        },
        {
            "标题": "次韵行俭移居 其二",
            "作者": "杨士奇",
            "内容": "移住城西半亩宽，喜于幽处托盘桓。九苞威凤人争识，五色华芝世共看。\n流水清弦閒屡奏，秋风长铗未须弹。也应晏岁劳相慰，却愧阳春和独难。"
        },
        {
            "标题": "送淮安刘千户致仕归吉水",
            "作者": "杨士奇",
            "内容": "二十承官累策勋，腰间宝剑动星文。老辞淮水归文水，閒谢青云向白云。\n邻里应怀前学士，儿童争识旧将军。芙蓉峰下沧洲曲，时采林芳与客分。"
        },
        {
            "标题": "杨白花",
            "作者": "杨士奇",
            "内容": "杨白花，逐风起。含霜弄雪太轻盈，荡日摇春无定止。楼中美人双翠颦，坐见纷纷渡江水。天长水阔花缈茫，一曲悲歌思千里。"
        },
        {
            "标题": "题丘氏平原十景图",
            "作者": "杨士奇",
            "内容": "昔年过东昌，游平原，望玉山。万松夹径鸣珊珊，翠屏叠出青冥閒。\n石豅瀑布飞秋雨，彷佛龙吟井江暮。东陂流泉清我心，尽日徘徊不能去。\n仙人夜半西极来，□云灿烂红莲开。邀我□□万寿之宫里，酌以沆瀣青瑶杯。\n隆山鸣钟促天曙，欢言未竟东西去。扁舟来往不复寻，江中遥望空云岑。\n湖塘月色今何似，岁晏黄原飞雪深。之子幽居有清赏，展卷那堪动遐想。\n到家还过仰山祠，刻我题诗青石上。"
        },
        {
            "标题": "夜发清江口",
            "作者": "杨士奇",
            "内容": "日落烟水寒，解缆清江渚。中夜北风来，相送潭州去。"
        },
        {
            "标题": "夜宿临淮营梦种子 其一",
            "作者": "杨士奇",
            "内容": "肠断经年隔死生，因何随梦到行营。营前淮水深千丈，得及人间父子情。"
        },
        {
            "标题": "夜宿临淮营梦种子 其二",
            "作者": "杨士奇",
            "内容": "绕膝踉跄捧一编，分明梦里见娟娟。临淮营内中宵月，应照来生未了缘。"
        },
        {
            "标题": "题范启东所藏俞汉远云山图",
            "作者": "杨士奇",
            "内容": "会稽俞生富天趣，笔法传得高房山。白云滉瀁生空谷，危峰飞出青冥间。\n灌木青葱俯溪曲，溪面沉沉湛寒玉。超然肥遁者谁子，深结茅斋擅幽独。\n人间嘉景何处无，何必远求衡与庐。白头尘累苦羁绊，我念林栖增郁纡。\n吁嗟俞生此遗迹，俞范昔年交莫逆。知是看图重故人，不但溪光与山色。"
        },
        {
            "标题": "子启学士见过仆适他出不遇奉简 其二",
            "作者": "杨士奇",
            "内容": "东邻西舍总风流，何处垂杨系紫骝。想见斜阳拥归旆，不同雪夜剡溪舟。"
        },
        {
            "标题": "子启学士见过仆适他出不遇奉简 其一",
            "作者": "杨士奇",
            "内容": "西城过雨净无泥，杨柳风轻散马蹄。虚有琴徽待高会，却惭书札负前题。"
        },
        {
            "标题": "谒长陵",
            "作者": "杨士奇",
            "内容": "忆昔六龙升御日，最先承诏上銮坡。论思虚薄年华远，霄汉飞腾宠命多。\n空有赤心常捧日，不禁清泪欲成河。文孙继统今明圣，供奉无能奈老何。"
        },
        {
            "标题": "子启学士见过仆适他出不遇奉简",
            "作者": "杨士奇",
            "内容": "病来愁坐愁无那，强为寻医暂起行。寄谢玉堂曾学士，高轩相过不相迎。"
        },
        {
            "标题": "题太乙真人莲叶舟图",
            "作者": "杨士奇",
            "内容": "至人乘汗漫，遗世若虚游。不假桂为楫，飘飖一叶浮。\n仰观天宇澄，俯视洪波流。茫茫荡无垠，泛泛任去留。\n富贵多忧虞，仙道我所求。弱流倘共济，从之览十洲。"
        },
        {
            "标题": "莲叶舟图",
            "作者": "杨士奇",
            "内容": "若人有道者，脱迹凡尘中。身轻御一叶，消摇若乘空。\n仰接三光近，前望十洲通。超然游汗漫，不与世人同。"
        },
        {
            "标题": "次韵行俭移居 其一",
            "作者": "杨士奇",
            "内容": "移住城西半亩宽，接邻俱是旧交欢。中朝文采推王粲，别墅风流儗谢安。\n应似诗人歌伐木，会筵嘉客醉焚兰。新居更为长年祝，玉屑云英好试餐。"
        },
        {
            "标题": "乐善老友辞官南归题梅奉赠 其二",
            "作者": "杨士奇",
            "内容": "离乡三十四回春，遥忆梅花岁岁新。君到乡园若相忆，折花还寄北京人。"
        },
        {
            "标题": "赵彦如挽诗 其一",
            "作者": "杨士奇",
            "内容": "潇洒清风满素襟，况兼文采映儒林。圣朝贤达皆推毂，晚岁京华始盍簪。\n书閤淹留春酒熟，斋房谈咏夜灯深。年来渐觉朋游减，坐看晨星怆寸心。"
        },
        {
            "标题": "幽居二首简时彦学夔习礼 其一",
            "作者": "杨士奇",
            "内容": "白日红尘浑不到，金城坊里托幽居。家贫颇类贤人巷，地静何烦长者车。\n近郭好山青映户，小桥流水绿通渠。衣冠邻曲皆邹鲁，来往清言数起予。"
        },
        {
            "标题": "题古木幽禽图",
            "作者": "杨士奇",
            "内容": "古木含春泽，纷敷枝叶清。群飞各有类，动息相和鸣。\n蔼蔼天地间，品物遂生成。无轻画史意，可怡仁者情。"
        },
        {
            "标题": "赐游西苑同诸学士作 其二",
            "作者": "杨士奇",
            "内容": "广寒高出倚晴霄，清暑开临螮蝀桥。凤阙九重通窈窕，龙章五彩护岧峣。\n霞明翠浪成漂锦，风振琼林协奏韶。山水足供仁智乐，千春万岁奉唐尧。"
        },
        {
            "标题": "侍游西苑应制 其二",
            "作者": "杨士奇",
            "内容": "琪树阴阴翠不分，瑶阶步步入青云。泥金壁涌沉檀气，先到延和殿里闻。"
        },
        {
            "标题": "赐游西苑同诸学士作 其一",
            "作者": "杨士奇",
            "内容": "东风御苑物华新，吉日游观命近臣。金瓮特颁千日酝，玉盘兼赐八珍淳。\n翠含杨柳桥边雾，香汎芙蓉水上云。鱼跃鸢飞皆化育，须看海宇颂皇仁。"
        },
        {
            "标题": "侍游西苑应制 其三",
            "作者": "杨士奇",
            "内容": "金露玉虹相并立，方壶萧散对瀛洲。欲存峻宇千春鉴，长奉鸾舆万岁游。"
        },
        {
            "标题": "侍游西苑应制 其一",
            "作者": "杨士奇",
            "内容": "万岁山连紫禁西，承恩吉日许攀跻。云霞光动龙蛇刻，遍看苍厓翠琰题。"
        },
        {
            "标题": "赐游西苑同诸学士作 其三",
            "作者": "杨士奇",
            "内容": "日照千门万户开，参差楼观出飞台。地灵长看红云绕，天近时迎翠辇来。\n绝好西山如华岳，何须东海觅蓬莱。微臣几度陪游豫，欲继卷阿愧乏才。"
        },
        {
            "标题": "赐游西苑同诸学士作 其四",
            "作者": "杨士奇",
            "内容": "玄洲阆苑五云迷，紫殿彤楼众岫低。日射飞甍金署榜，虹连阁道玉为梯。\n洒筵好雨霏微过，傍席清禽睍睆啼。欲报深恩何以祝，皇图帝寿与天齐。"
        },
        {
            "标题": "送刘季友游钱唐",
            "作者": "杨士奇",
            "内容": "风送浙江船，东游属妙年。湖山围锦绣，楼阁艳神仙。\n柳暗苏堤曲，湖平伍庙前。此邦耆旧在，还去问先贤。"
        },
        {
            "标题": "宴杨氏南园并和 其二",
            "作者": "杨士奇",
            "内容": "南亭比似东亭远，三月好花无数开。一水绕园如练净，群峰当座送青来。\n清歌屡引蹁跹舞，高兴频流潋滟杯。归路斜阳拥车骑，淡云将雨浥轻埃。"
        },
        {
            "标题": "侍游西苑应制 其九",
            "作者": "杨士奇",
            "内容": "御厩飞黄敕送归，禁中不敢醉驱驰。恩深难忘㳙涘报，愿诵豳风七月诗。"
        },
        {
            "标题": "侍游西苑应制 其五",
            "作者": "杨士奇",
            "内容": "一片帘泉泻不休，别看喷玉出金虬。须教流下天津去，散作恩波润九州。"
        },
        {
            "标题": "侍游西苑应制 其七",
            "作者": "杨士奇",
            "内容": "频奉纶音近御床，圣情无已念先皇。从臣总是先朝旧，叠赐金壶白玉浆。"
        },
        {
            "标题": "侍游西苑应制 其四",
            "作者": "杨士奇",
            "内容": "太液波晴属豫游，凫鹥鸂䳵近龙舟。御前应制惭无补，但咏卷阿荅棹讴。"
        },
        {
            "标题": "侍游西苑应制 其六",
            "作者": "杨士奇",
            "内容": "九曲流泉碧玉清，红莲逦迤送金觥。洛中胜事循周典，共侍宸游宴镐京。"
        },
        {
            "标题": "侍游西苑应制 其八",
            "作者": "杨士奇",
            "内容": "颁来文扇出天恩，上有天章训饬频。侍罢御筵重拜赐，尚书前面独千缗。"
        },
        {
            "标题": "宴杨氏南园并和 其一",
            "作者": "杨士奇",
            "内容": "杨家别墅南园好，水色山光画障开。花连杜曲东头发，人自蓬山顶上来。\n共傍林塘分绮席，频教丝竹送琼杯。尽日香风清不断，披襟何处得纤埃。"
        },
        {
            "标题": "送林佥事赴陜西",
            "作者": "杨士奇",
            "内容": "晓别词林出帝畿，关中使者绣为衣。三年撰述推多学，一道澄清属有威。\n月满渭川宜独照，霜含秦树已先飞。君王旰食勤西顾，早晚封章达琐闱。"
        },
        {
            "标题": "毛行人奉使江南便道省亲题梅花赠之",
            "作者": "杨士奇",
            "内容": "去乡六千里，念别思悠悠。共是江南客，君乘使者舟。\n折梅将远意，擢桂重名流。捧檄升堂日，承欢慰白头。"
        },
        {
            "标题": "送万太守归严陵",
            "作者": "杨士奇",
            "内容": "圣人御宸极，宵衣念元元。简贤付绥抚，申以奖励恩。\n万子豫章彦，文科起高鶱。十年峨豸冠，北面奉至尊。\n绣衣艳丰采，白笔敷直言。遂膺郡符寄，高盖拥彤幡。\n严陵古睦州，山水清郁盘。民淳风俗良，政务故不繁。\n所尚简为治，教养心弥敦。诗书振黉宫，耒耜勤田园。\n东风蔼林垌，里胥无及门。远迩诵贤守，声闻重玙璠。\n念子吾故交，久别情郁烦。兹来未几日，匆匆复南辕。\n尝闻范与赵，为睦令绩存。勖哉绍前修，以副平生言。"
        },
        {
            "标题": "题魏仲房梅",
            "作者": "杨士奇",
            "内容": "潇洒东风万玉林，清香终日伴清吟。都无一点流尘到，雅称平生冰雪心。"
        },
        {
            "标题": "雨中感怀",
            "作者": "杨士奇",
            "内容": "檐前水到竹棚头，檐下雨鸣殊未休。挟册儿童断来往，傍篱凫鸭自沈浮。\n即过东家邀短筏，莫须西埠买轻舟。客怀坐此堪惆怅，风景萧条况近秋。"
        },
        {
            "标题": "九日发桃源遇便风",
            "作者": "杨士奇",
            "内容": "出门已六日，嘉节逢重九。旭日明秋空，川原净氛垢。\n寥寥数家村，茅檐荫榆柳。绿醑堪旋沽，黄花何处有。\n张帆乘便风，舟行疾于走。前岸渺弥望，瞬息属回首。\n桃源下百里，不待晨炊后。北京缅迢递，王程畏迟久。\n举觞问河神，明晨还送否。"
        },
        {
            "标题": "题画寄远法师",
            "作者": "杨士奇",
            "内容": "久别山中远法师，春风洒落凤凰枝。八窗花雨谭经处，一榻松云入定时。\n出世人高了元法，名家我识惠休诗。几时同坐曼陀石，瀹茗焚香慰所思。"
        },
        {
            "标题": "寄远法师兼柬南浦 其二",
            "作者": "杨士奇",
            "内容": "松云深处敞禅关，草坐麻衣多在山。应笑东华尘土客，白头如雪未能閒。"
        },
        {
            "标题": "闻远法师新作山居",
            "作者": "杨士奇",
            "内容": "从知城市厌尘凡，近傍西山草结庵。心静故思幽境住，道高不遣俗人参。\n玉泉洗钵时分涧，石匮藏经别在岩。檐匐绕林花似雪，飞香常满佛前龛。"
        },
        {
            "标题": "寄远法师兼柬南浦 其一",
            "作者": "杨士奇",
            "内容": "经年不到西兰若，清论常怀远法师。昨日过门阙迎送，一编高绝见风期。"
        },
        {
            "标题": "次韵答远法师",
            "作者": "杨士奇",
            "内容": "诗成粲粲素霞开，比似花光月映梅。色相已清犹是幻，性根元好不须培。\n堂中明镜常澄澈，天上浮云任去来。盛世丛林数耆俊，远公端合斗间魁。"
        },
        {
            "标题": "寄远法师兼柬南浦 其三",
            "作者": "杨士奇",
            "内容": "文江江上龙华老，一住平坡少出城。又是经年不相见，蒲庵新刻几篇成。"
        },
        {
            "标题": "题画送韩御史旸归省 其二",
            "作者": "杨士奇",
            "内容": "十载怀归归未得，越中山水望中迷。封章早晚天恩下，昼锦乘骢入会稽。"
        },
        {
            "标题": "扈从巡边至宣府往还杂诗 其五",
            "作者": "杨士奇",
            "内容": "边屯今岁盛丰登，仓庾家家积粟盈。何幸王师此游豫，大车藁秸进行营。"
        },
        {
            "标题": "从狩武冈和胡学士韵二首",
            "作者": "杨士奇",
            "内容": "丹崖翠岭接岧峣，万骑交驰不惮遥。前队綵旄穿碧树，中军黄幄丽晴霄。\n云藏网罟参差出，草合冈原逦迤烧。农事已閒脩武事，共怀词赋从銮镳。"
        },
        {
            "标题": "从狩武冈和胡学士韵二首 其二",
            "作者": "杨士奇",
            "内容": "雪消辇路不生尘，和气冲融已发春。玉露应期呈上瑞，金吾传敕赐群臣。\n鸿图万岁归神武，盛事三驱睹至仁。冠剑股肱咸扈从，丹青预想画麒麟。"
        },
        {
            "标题": "答黄宗载见寄",
            "作者": "杨士奇",
            "内容": "又是三年别，新来百感增。薰莸安可问，枘凿苦难胜。\n白发落垂尽，青山归未能。故人赠佳句，拟报玉壶冰。"
        },
        {
            "标题": "送康宜清左迁石阡推官 其二",
            "作者": "杨士奇",
            "内容": "从来清操如冰雪，一旦南迁众共嗟。谢却壶觞饱餐饭，平安常遣报京华。"
        },
        {
            "标题": "题行吟泽畔图",
            "作者": "杨士奇",
            "内容": "尚有"
        },
        {
            "标题": "送康宜清左迁石阡推官 其一",
            "作者": "杨士奇",
            "内容": "三月都门惜别离，春风相送夜郎西。古来贤达多南谪，往往题诗在五溪。"
        },
        {
            "标题": "题梅竹赠郭子成还北京 其二",
            "作者": "杨士奇",
            "内容": "昔在江南种竹枝，十年离别重相思。春回已是冰霜后，白日青云见羽仪。"
        },
        {
            "标题": "题梅竹赠郭子成还北京 其一",
            "作者": "杨士奇",
            "内容": "貌得春风玉一枝，使回清气满青骊。过江还遇江南客，莫遣披图动所思。"
        },
        {
            "标题": "送王邦彦大理归蜀",
            "作者": "杨士奇",
            "内容": "春坊二十馀年旧，此日同朝见几人。老我论思愧臣职，多君谳议副皇仁。\n西风岐路明红树，秋渚离情对白蘋。万里天恩荣昼锦，到家应及岁华新。"
        },
        {
            "标题": "题竹赠萧思敬致事",
            "作者": "杨士奇",
            "内容": "三年丞邑民皆爱，未老辞官兴浩然。流水清山竹林下，清风日日听鸣弦。"
        },
        {
            "标题": "题竹赠萧令复任归安 其一",
            "作者": "杨士奇",
            "内容": "我忆同乡萧县尹，人来频问水精宫。万里趋朝书上考，相逢还恨别匆匆。"
        },
        {
            "标题": "题竹赠孙公器医士 其二",
            "作者": "杨士奇",
            "内容": "旧诧邯郸带下医，渠今奇术重京师。董家红杏苏家橘，未比孙家绿玉枝。"
        },
        {
            "标题": "题竹赠孙公器医士 其一",
            "作者": "杨士奇",
            "内容": "世在阖闾城下住，县壶都市岁年深。传宗况是孙思邈，家有神方直万金。"
        },
        {
            "标题": "题竹赠萧令复任归安 其二",
            "作者": "杨士奇",
            "内容": "雪堕关河枫叶丹，扁舟南去路漫漫。一竿不是寻常赠，要看青青傲岁寒。"
        },
        {
            "标题": "题孙公器医士梅竹",
            "作者": "杨士奇",
            "内容": "娟娟庾梅冰雪蕊，翛翛嶰竹青琅玕。梅熟兼盐调鼎鼐，竹老垂实来凤鸾。\n画史高情真绝俗，丹房閒对可忘餐。董家岂乏庐山杏，此植清贞经岁寒。"
        },
        {
            "标题": "送吕大理致仕兼寄王孟坚",
            "作者": "杨士奇",
            "内容": "得谢青云向白云，绯袍象简拜天恩。从来荣宦心如水，况是名家学有源。\n日对沃州兼禹穴，时寻兰渚及云门。往还知共王脩撰，几杖从容足细论。"
        },
        {
            "标题": "题宋知州瞻彼南山图诗",
            "作者": "杨士奇",
            "内容": "北方之山恒山尊，上出河汉凌星辰。常时出云作霖雨，滋育万物乘阳春。\n东风浩荡清川泻，川上人家住潇洒。内黄旧是故殷城，临水观山足公暇。\n此邦名与山齐高，古来为政多贤劳。高山景仰攀逸驾，母负青年志气豪。"
        },
        {
            "标题": "长沙三咏 其三 马王宫",
            "作者": "杨士奇",
            "内容": "君王全盛日，宫殿此沈沈。歌舞无人见，唯馀钟梵音。"
        },
        {
            "标题": "送李永怀归东平",
            "作者": "杨士奇",
            "内容": "霜花初下雁南飞，葭菼苍苍柳欲稀。落日故人千里别，寒风汶水一帆归。\n盛年典郡民皆爱，清代成名志不违。几度都门聚还散，何时同返故园扉。"
        },
        {
            "标题": "早入夭寿山候陪祭长陵 其一",
            "作者": "杨士奇",
            "内容": "尘起山中失路蹊，肩舆扶过石桥西。夜深风露寒仍浅，月转星河影渐低。\n傍涧几人同驻马，隔林何处屡闻鸡。东方立待曈昽曙，紫殿前头望不迷。"
        },
        {
            "标题": "早入夭寿山候陪祭长陵 其二",
            "作者": "杨士奇",
            "内容": "万里苍梧去不还，宫车千古閟桥山。日华閒映芙蓉殿，云气深连虎豹关。\n扶病此时瞻玉几，伤心何处望龙颜。遗臣泣尽馀年泪，天上乌号不可攀。"
        },
        {
            "标题": "题三顾山刘氏文会堂卷",
            "作者": "杨士奇",
            "内容": "岧峣三顾山，飞流下澄澈。灵秀之所萃，爰昔钟贤哲。\n正学明纲常，直气遏邪孽。至今乡闾士，堂堂仰清节。\n书台郁崷崒，遗风耿未灭。比屋俨缝掖，群居蹈高洁。\n之子抱贞素，曾何污缁涅。奕奕峙堂搆，翛翛荫林樾。\n岂乏谷粟储，群书富罗列。同志五六辈，时来共怡悦。\n研覃溯周孔，辨析穷毫发。至道日有得，中怀炳昭㫼。\n明善固所资，诚身理逾切。愿惇辅仁训，庶不忝先烈。"
        },
        {
            "标题": "题赵松雪画马",
            "作者": "杨士奇",
            "内容": "天闲第一渥洼姿，卓荦腾骧肯受羁。何不翻然绝牵控，蹑云追电看神奇。"
        },
        {
            "标题": "送陈正伦御史赴南阳知府",
            "作者": "杨士奇",
            "内容": "盛时冠豸兼衣绣，柏府霜台岁已深。宦达共嗟门似水，家贫新赐带横金。\n褰帷绿野观春稼，拄笏黄堂对晓岑。正已斋中有馀暇，青编还究古人心。"
        },
        {
            "标题": "简谢太常索竹栽 其二",
            "作者": "杨士奇",
            "内容": "数枝聊可玩清华，盛夏终须翠满家。矫首容台候青凤，明朝好日莫令赊。"
        },
        {
            "标题": "简谢太常索竹栽 其一",
            "作者": "杨士奇",
            "内容": "新启南轩面碧漪，樱桃杂树满阶墀。凌云尚少琅玕竹，分我仙坛十数枝。"
        },
        {
            "标题": "送熊昱御史",
            "作者": "杨士奇",
            "内容": "故家文献驱前代，金榜科名起圣朝。宪府飞霜持白简，绣衣炫日近丹霄。\n归程万里秋随雁，挂席三山晓带潮。春酒还家酌萸菊，高堂眉寿等松乔。"
        },
        {
            "标题": "挽吴彦直",
            "作者": "杨士奇",
            "内容": "珠还合浦日，令尹擅廉明。兴学皆从化，锄奸赫有声。\n诗书传奕世，夷险任平生。婉婉临终咏，闻之共怆情。"
        },
        {
            "标题": "竹轩为徐以道赋",
            "作者": "杨士奇",
            "内容": "幽人乐种竹，竹生繁且妍。垂云羃户外，映月摇阶前。\n晴疑抗翠翿，风类鸣清弦。夏来暑威薄，冬至寒节坚。\n时携羊求侣，亦咏嵇阮篇。即此适萧散，焉知尘俗牵。"
        },
        {
            "标题": "周公明教谕半竹轩",
            "作者": "杨士奇",
            "内容": "先生潇洒溪园秀，与竹从来金石交。作室不教全代瓦，隔尘还已胜编茅。\n清宜帐下诸生咏，俭任门前俗客嘲。更傍石栏移数挺，閒常风月听笙匏。"
        },
        {
            "标题": "挽拙庵徐子信",
            "作者": "杨士奇",
            "内容": "行义时人重，才能邑里称。系传高士远，家挹太湖清。\n身世惊流电，朋游叹曙星。从知郭有道，不愧蔡邕铭。"
        },
        {
            "标题": "送刘参政赴四川诗",
            "作者": "杨士奇",
            "内容": "璞玉不自衒，良工知求之。君子安义命，知者宁自遗。\n刘子敦朴资，敬恭励操守。蚤暮勤职业，一志忠厚施。\n郎署三十年，何尝较崇庳。上荷圣主明，下承上官知。\n一朝奋高翔，佐藩戒西驰。平生所负挟，展效庶及时。\n当宁念遐僻，宵旰恒孜孜。旬宣天子德，惠泽洽茕嫠。\n郡邑仗表率，贪渔待薅治。用以光国命，亦副知己期。\n霖雨夏初霁，高树鸣黄鹂。缱绻杯酒间，念子当远离。\n窃效仁者赠，殷勤歌此词。"
        },
        {
            "标题": "送张宗海修撰致仕",
            "作者": "杨士奇",
            "内容": "京国交情三十载，别离忧绪百千端。故人有道相违远，多病无能自效难。\n已看文章留玉署，也知江海忆金銮。扶摇九万公先奋，会待云霄接羽翰。"
        },
        {
            "标题": "赐游东苑诗九章 其五 黛峰",
            "作者": "杨士奇",
            "内容": "苍乎凌波，如戴神鳌。节乎峻严，如瞻崧高。上出氿泉，亦时出云。\n惟帝乐之，允契圣仁。"
        }
    ],
    "对话内容": [
        {
            "Type": "宫廷官场对话",
            "Location": "明朝礼部大堂",
            "Background": "杨士奇与杨荣、杨溥三位辅政大臣讨论国事，时值明太宗朝，杨士奇提出关于礼仪制度的修改建议，宫中气氛严肃，众臣纷纷表态。",
            "Dialogue": "{\n    角色名:杨荣 \n    动作:(微微颔首，神色凝重)\n    讲话:大人所言极是，然礼仪制度乃国之根本，若要修订，必需谨慎，务必考虑民间习俗之影响。若我们一味求新，而忽略了传统，恐怕会引发不必要的骚动。依我之见，礼仪之改动应以“温故而知新”为原则，方能确保国政之稳。\n}\n{\n    角色名:杨士奇 \n    动作:(握拳思索，目光坚定)\n    讲话:荣兄所言诚然，然我认为，若不与时俱进，礼仪制度必将逐渐失去其应有之效，民众虽安于旧制，然时势变迁，唯有顺应时代潮流，方能保证国家长治久安。吾等需结合民意，加以改良，方能使礼仪制度焕发新生。我提议，设立专门委员会，集思广益，广泛听取各方意见，逐步推行改革，确保万无一失。\n}"
        },
        {
            "Type": "诗词戏剧对话",
            "Location": "竹林小亭",
            "Background": "杨士奇与友人周德对坐，春风拂面，杨士奇吟诵自己的新作《发淮安》，周德赞叹不已，二人相约共同作诗，畅谈人生理想。",
            "Dialogue": "{\n    角色名:周德 \n    动作:(微笑，举杯相敬)\n    讲话:士奇兄，闻君新作《发淮安》极富意趣，真乃才子之作。此曲既描绘了水乡之美，又蕴含了你对故土的深情，实令人心向往之。不知可否一展歌喉，邀我共吟？\n}\n{\n    角色名:杨士奇 \n    动作:(轻轻一笑，轻声吟诵)\n    讲话:岸蓼疏红水荇青，茨菰花白小如萍。双鬟短袖惭人见，背立船头自采菱。此诗虽是即兴之作，然其中所蕴含的情感与意境，皆源于我对故乡的思念与眷恋。德兄若对我之诗有所感触，愿与我共作，吟诵之间，聊表心中之志。\n}"
        },
        {
            "Type": "书信交流",
            "Location": "江夏乡居",
            "Background": "杨士奇致书给宰相朱震亨，表达对国政的关切，并提到当时南方水灾对民生的影响，信中阐述应急措施，字里行间流露出对百姓的深切关怀。",
            "Dialogue": "{\n    角色名:朱震亨 \n    动作:(手握笔，神情专注)\n    讲话:士奇兄，近闻南方水灾严重，民众苦不堪言，然我辈身在朝堂，理应有所作为。请问兄台对此事有何高见，愿听教诲。\n}\n{\n    角色名:杨士奇 \n    动作:(笔耕不辍，脸上透出忧虑)\n    讲话:震亨兄，水灾之事，实乃国之大患。吾以为，应急之策应立刻实施，派遣官员前往灾区，调查民情，为受灾百姓提供必要的救助与援助。同时，需结合当地实际情况，设立长效机制，防止同类事件再次发生，以此减轻民众之苦。今后更应注重水利建设，方能从根本上改善民生，保护国家安宁。吾愿亲自上书，恳请陛下重视此事，尽早做出应对。\n}"
        },
        {
            "Type": "家庭市井对话",
            "Location": "江夏街市",
            "Background": "杨士奇的长子杨稷与邻里小孩讨论父亲的官职与文采，孩子们听得津津有味，纷纷表示要向杨家学习，杨稷暗自欣慰。",
            "Dialogue": "{\n    角色名:邻里小孩 \n    动作:(手舞足蹈，兴奋不已)\n    讲话:稷哥，听说你父亲杨士奇大人可厉害了，官职高，诗词写得也好，真是我们江夏的骄傲啊！\n}\n{\n    角色名:杨稷 \n    动作:(微微一笑，抚摸小孩的头)\n    讲话:哈哈，你们说的可不要太过了，父亲虽有一丝名声，但我更希望能向他学习，做一个有德有才的人才是最重要的。正如他常说的，文采与官职皆非终极之道，心中有仁德，方能成大器。你们也要努力哦，将来一起为家乡争光。\n}"
        },
        {
            "Type": "宫廷官场对话",
            "Location": "华盖殿",
            "Background": "杨士奇与其他大臣正在商议如何应对边疆的动乱，杨士奇提出以文治国，强调教育和士人培养的重要性，众人点头赞同。",
            "Dialogue": "{\n    角色名:王钰 \n    动作:(皱眉沉思，目光坚定)\n    讲话:杨大人，边疆动乱之事，国之重任，诚需众人共商之计。若今朝不重视，恐将引发更大之祸，您以为应从何处入手？\n}\n{\n    角色名:杨士奇 \n    动作:(手指轻敲桌面，语气沉稳)\n    讲话:王公，边疆之乱，皆因民心不安，我以为应当从教育与民生入手。须加强士人培养，让他们能为国尽忠，广泛开展对民众的教化，提升百姓之素质。国之根基在于民，若民众安宁，边疆自会稳固。再者，增设边防的军事力量，确保国土安全，以此实现文治与武备的和谐统一。\n}"
        },
        {
            "Type": "诗词戏剧对话",
            "Location": "夜雨江边",
            "Background": "杨士奇独坐于舟中，寄思于远方友人李奎，吟诵《寒夕独坐乡思浩然有怀》，江水拍岸，诗句中透出对故乡的无限思念。",
            "Dialogue": "{\n    角色名:李奎 \n    动作:(靠在船边，微微叹息)\n    讲话:士奇兄，听闻你最近静坐思念故乡，写下了《寒夕独坐乡思浩然有怀》，可否一试吟诵，让我也能感受其中情意？\n}\n{\n    角色名:杨士奇 \n    动作:(微微一笑，心中涌动)\n    讲话:薄雪俄消瓦，惊风复撼窗。蹉跎忽晏岁，寂寞伴寒缸。人生留滞生理难，强移栖息一枝安。朋知来问腼我颜，安得广厦千万间。青春欲尽急还乡，身欲奋飞病在床。此诗乃是我对于故乡的思念与无奈，愿与诸君共勉，愿我们都能早日归乡，共享天伦之乐。\n}"
        },
        {
            "Type": "书信交流",
            "Location": "魏县教谕书房",
            "Background": "杨士奇写信给弟子杨寅秋，鼓励其在学业上要更加努力，并附上自己的诗作作为激励，信中还提到对其未来的期待。",
            "Dialogue": "{\n    角色名:杨寅秋 \n    动作:(翻阅书信，神情专注)\n    讲话:父亲，您在信中提到要我努力学习，然我心中常有疑问，面对如此艰难的学业，何以坚持？\n}\n{\n    角色名:杨士奇 \n    动作:(点头，语气温和)\n    讲话:寅秋，学业虽艰辛，然正是磨练之时。古人云：“玉不琢，不成器。”你要明白，书本之学不仅是为了功名，更是为了养成你的品德与胸怀。每一份努力，都是你未来的铺垫。心中有志，便无难事。你要相信，未来的你，必将为家乡与国家添光增彩。\n}"
        },
        {
            "Type": "家庭市井对话",
            "Location": "家中书房",
            "Background": "杨士奇与次子杨讨论其阅读《文渊阁书目》的心得，父子二人相互探讨诗词，气氛温馨，展现出良好的家教传统。",
            "Dialogue": "{\n    角色名:杨 \n    动作:(仔细聆听，微微点头)\n    讲话:父亲，您常说书中自有黄金屋，您如何看待我在学习上的困惑与迷茫呢？\n}\n{\n    角色名:杨士奇 \n    动作:(微微叹息，神色柔和)\n    讲话:学子，书本有其丰厚的滋养，然真正的智慧在于对知识的理解与运用。学习之路虽有荆棘，但若能持之以恒，必能迎来光明的未来。你应当以谦卑之心面对知识，以开放之态迎接挑战。书本与人生是相辅相成的，正如春风化雨，润物无声。你要相信，只要努力，终会有所成就。\n}"
        },
        {
            "Type": "宫廷官场对话",
            "Location": "礼部会议室",
            "Background": "杨士奇与王钰等同僚讨论国家礼仪的修订，王钰提出不同意见，杨士奇耐心劝说，最终达成一致，展现出他的宽容与智慧。",
            "Dialogue": "{\n    角色名:王沂 \n    动作:(神色凝重，目光坚定)\n    讲话:杨大人，关于礼仪的修订，我认为应更加注重民众的声音，方能不失民心。\n}\n{\n    角色名:杨士奇 \n    动作:(微微颔首，语气坚定)\n    讲话:沂公所言极是，民心乃国之根本。礼仪制度的修订，若不倾听百姓之声，必将引发不满与抗议。我们需设立民意反馈机制，让百姓参与到礼仪的修订中来，这样才能确保新礼仪的合理与可行，真正做到以人为本，方能立于不败之地。\n}"
        },
        {
            "Type": "诗词戏剧对话",
            "Location": "明清学院",
            "Background": "杨士奇为梅尧臣所著书作序，现场众多学子聆听，杨士奇在台上侃侃而谈，激励学子们要立志于学，以文会友，场面热烈。",
            "Dialogue": "{\n    角色名:杨士奇 \n    动作:(慢慢起身，环视众生)\n    讲话:诸位同学，今日我将为梅尧臣所著书作序，愿诸君能以此为鉴，立志于学。梅先生以其卓越的学识与为人，成为我辈楷模，愿你们能继承其精神，奋发向上。\n}\n{\n    角色名:同学们 \n    动作:(齐声应和，神情激动)\n    讲话:杨学长，您的教导我们铭记在心，愿以梅先生为榜样，努力读书，报效国家，成就大业！\n}"
        }
    ]
}