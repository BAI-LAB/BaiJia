{
    "基本信息": {
        "姓名": "邵雍",
        "性别": "男",
        "出生年份": "1011",
        "死亡年份": "1077",
        "享年": "67",
        "朝代": "宋",
        "家庭区分": "未详"
    },
    "亲属关系": [
        "邵雍的父是邵古",
        "邵雍的弟是邵睦",
        "邵雍的长子; 第一子是邵伯温",
        "邵雍的六世孙;昆孙是邵复",
        "邵雍的十世孙是邵弥远",
        "邵雍的七世孙;仍孙是邵德隆"
    ],
    "其他关系": [
        "邵雍友的对象是吴执中",
        "邵雍推荐的对象是许奉世",
        "邵雍被王拱辰推荐",
        "邵雍欣赏/器重的对象是王荀龙",
        "邵雍门人为杨国宝",
        "邵雍门人为侯绍曾",
        "邵雍学生为张峋",
        "邵雍学生为章惇",
        "邵雍学生为赵济",
        "邵雍学生为吕希绩",
        "邵雍学生为周长孺",
        "邵雍学生为张崏",
        "邵雍学生为张仲宾",
        "邵雍学生为黄景",
        "邵雍学生为杨贤宝",
        "邵雍学生为郑夬",
        "邵雍书序由魏了翁所作",
        "邵雍书序由魏了翁所作",
        "邵雍书序由邢恕所作",
        "邵雍书序由张栻所作",
        "邵雍书序由张栻所作",
        "邵雍该学派的成员为张峋",
        "邵雍该学派的成员为王卿月",
        "邵雍该学派的成员为张崏",
        "邵雍弟子为王豫",
        "邵雍弟子为张仲宾",
        "邵雍墓志铭由程颢所作",
        "邵雍书跋由朱熹所作",
        "邵雍书跋由朱熹所作",
        "邵雍书跋由朱熹所作",
        "邵雍书跋由朱熹所作",
        "邵雍书跋由楼钥所作",
        "邵雍书跋由魏了翁所作",
        "邵雍书跋由魏了翁所作",
        "邵雍书跋由魏了翁所作",
        "邵雍书跋由魏了翁所作",
        "邵雍书跋由周必大所作",
        "邵雍书跋由周必大所作",
        "邵雍书跋由姚勉所作",
        "邵雍书跋由邓肃所作",
        "邵雍书跋由刘因所作",
        "邵雍从游者为赵济",
        "邵雍从游者为富弼",
        "邵雍从游者为富弼",
        "邵雍从游者为吕公著",
        "邵雍从游者为司马光",
        "邵雍从游者为尹材",
        "邵雍从游者为王慎行",
        "邵雍从游者为王慎术",
        "邵雍从游者为田述古",
        "邵雍从游者为秦玠",
        "邵雍称道傅尧俞之节行",
        "邵雍称道尹材之节行",
        "邵雍养育的对象是周纯明",
        "邵雍相识的对象是田棐",
        "邵雍同学、同门的对象是刘牧",
        "邵雍传穆修之学",
        "邵雍其学由牛师德所传",
        "邵雍其学由祝泌所传",
        "邵雍其学由康庶所传",
        "邵雍传记作者为范祖禹",
        "邵雍传记作者为范祖禹",
        "邵雍为司马光作祭文",
        "邵雍祭文由范祖禹所作",
        "邵雍祭文由范祖禹所作",
        "邵雍为张景伯作哀辞",
        "邵雍其学为王卿月所宗",
        "邵雍其学为王湜所宗",
        "邵雍其学为王湜所宗",
        "邵雍其学为彭复初所宗",
        "邵雍其学为刘衡所宗",
        "邵雍从杜可大学",
        "邵雍从李之才学",
        "邵雍从李挺之学",
        "邵雍教授姜愚",
        "邵雍与吕公著游",
        "邵雍与司马光游",
        "邵雍受到王荀龙拜访",
        "邵雍称道张景观之文章、学问",
        "邵雍喜爱的对象是张景观",
        "邵雍为张景伯作挽诗、词",
        "邵雍为张谔作挽诗、词",
        "邵雍被致书由姚奭",
        "邵雍答姚奭书",
        "邵雍赠诗、文的对象是李寔",
        "邵雍建筑物得到晁说之的题咏、记、命名",
        "邵雍建筑物得到晁说之的题咏、记、命名"
    ],
    "入仕信息": [],
    "别名信息": [
        {
            "别名": "伊川丈人",
            "别名类型": "室名、别号"
        },
        {
            "别名": "尧夫",
            "别名类型": "字"
        },
        {
            "别名": "安乐先生",
            "别名类型": "室名、别号"
        },
        {
            "别名": "康节",
            "别名类型": "谥号"
        }
    ],
    "任职信息": [
        {
            "官职": "将作监主簿",
            "起始年份": "未详",
            "结束年份": "未详",
            "任职方式": "正授",
            "任职地点": "[未详]"
        },
        {
            "官职": "团练推官",
            "起始年份": "未详",
            "结束年份": "未详",
            "任职方式": "正授",
            "任职地点": "颍州"
        },
        {
            "官职": "团练推官",
            "起始年份": "未详",
            "结束年份": "未详",
            "任职方式": "正授",
            "任职地点": "颍州"
        },
        {
            "官职": "团练推官",
            "起始年份": "未详",
            "结束年份": "未详",
            "任职方式": "正授",
            "任职地点": "颍州"
        }
    ],
    "地理信息": [
        {
            "地名": "共城",
            "地址类型": "迁住地",
            "开始年份": "未详",
            "结束年份": "未详"
        },
        {
            "地名": "共城",
            "地址类型": "迁住地",
            "开始年份": "未详",
            "结束年份": "未详"
        },
        {
            "地名": "范阳",
            "地址类型": "祖籍",
            "开始年份": "未详",
            "结束年份": "未详"
        },
        {
            "地名": "河南",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "河南",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "皇极经世书",
            "著述年份": "1077",
            "著述角色": "撰著者"
        },
        {
            "著述名称": "渔樵对问",
            "著述年份": "1077",
            "著述角色": "撰著者"
        },
        {
            "著述名称": "伊川击壤集, 集外诗",
            "著述年份": "1077",
            "著述角色": "未详"
        },
        {
            "著述名称": "观物外篇",
            "著述年份": "未详",
            "著述角色": "未详"
        },
        {
            "著述名称": "先天图",
            "著述年份": "未详",
            "著述角色": "未详"
        },
        {
            "著述名称": "伊川击壤集",
            "著述年份": "未详",
            "著述角色": "未详"
        },
        {
            "著述名称": "渔樵问答",
            "著述年份": "未详",
            "著述角色": "未详"
        },
        {
            "著述名称": "皇极经世(邵雍)",
            "著述年份": "未详",
            "著述角色": "未详"
        },
        {
            "著述名称": "观物篇",
            "著述年份": "未详",
            "著述角色": "未详"
        },
        {
            "著述名称": "邵子",
            "著述年份": "未详",
            "著述角色": "撰著者"
        },
        {
            "著述名称": "无名公传",
            "著述年份": "未详",
            "著述角色": "撰著者"
        },
        {
            "著述名称": "康节邵子诗 一卷",
            "著述年份": "未详",
            "著述角色": "撰著者"
        }
    ],
    "社会区分": [
        "农民",
        "收徒讲学",
        "拒绝出仕",
        "思想家"
    ],
    "机构情况": [],
    "经历事件信息": [],
    "财富情况": [],
    "个人简介": [
        "邵雍（1011年—1077年），字尧夫，生于范阳（今河北涿州大邵村），幼年随父邵古迁往衡漳（今河南林县康节村），天圣四年（1026年），邵雍16岁，随其父到共城苏门山，卜居于此地。后师从李之才学《河图》、《洛书》与伏羲八卦，学有大成，并著有《皇极经世》、《观物内外篇》、《先天图》、《渔樵问对》、《伊川击壤集》、《梅花诗》等。嘉祐七年（1062年），移居洛阳天宫寺西天津桥南，自号安乐先生。出游时必坐一小车，由一人牵拉。宋仁宗嘉祐与宋神宗熙宁初，两度被举，均称疾不赴。熙宁十年（1077年）病卒，终年六十七岁。宋哲宗元祐中赐谥康节。 ► 邵雍的诗文(1470篇)"
    ],
    "诗词文章内容": [
        {
            "标题": "山村咏怀",
            "作者": "邵雍",
            "内容": "一去二三里，烟村四五家。亭台六七座，八九十枝花。"
        },
        {
            "标题": "人心",
            "作者": "邵雍",
            "内容": "弟兄尚路人，它人安可从。人心方寸间，山海几千里。轻言托朋友，对面九嶷峰。多花必早落，桃李不如松。管鲍死已久，何人继其踪。"
        },
        {
            "标题": "插花吟",
            "作者": "邵雍",
            "内容": "头上花枝照酒卮，酒卮中有好花枝。身经两世太平日，眼见四朝全盛时。况复筋骸粗康健，那堪时节正芳菲。酒涵花影红光溜，争忍花前不醉归。"
        },
        {
            "标题": "牡丹吟",
            "作者": "邵雍",
            "内容": "牡丹花品冠群芳，况是其间更有王。四色变而成百色，百般颜色百般香。"
        },
        {
            "标题": "安分吟",
            "作者": "邵雍",
            "内容": "轻得易失，多谋少成。德无尽利，善无近名。"
        },
        {
            "标题": "心安吟",
            "作者": "邵雍",
            "内容": "心安身自安，身安室自宽。心与身俱安，何事能相干。谁谓一身小，其安若泰山。谁谓一室小，宽如天地间。"
        },
        {
            "标题": "清夜吟",
            "作者": "邵雍",
            "内容": "月到天心处，风来水面时。一般清意味，料得少人知。"
        },
        {
            "标题": "蝎蛇吟",
            "作者": "邵雍",
            "内容": "蛇毒远于生，蝎毒近于死。蛇蝎虽不同，其毒固无异。蛇以首中人，蝎以尾用事。奈何天地间，畏首又畏尾。"
        },
        {
            "标题": "梅花诗",
            "作者": "邵雍",
            "内容": "荡荡天门万古开。几人归去几人来。山河虽好非完璧。不信黄金是祸胎。湖山一梦事全非。再见云龙向北飞。三百年来终一日。长天碧水叹弥弥。天地相乘数一原。忽逢甲子又兴元。年华二八乾坤改。看尽残花总不言。毕竟英雄起布衣。朱门不是旧皇畿。飞来燕子寻常事。开到李花春已非。胡儿骑马走长安。开辟中原海境宽。洪水乍平洪水起。清光宜向汉中看。漫天一白汉江秋。憔悴黄花总带愁。古曜半升箕斗隐。金乌起灭海山头。云雾苍茫各一天。可怜西北起烽烟。东来暴客西来盗。还有胡儿在眼前。如棋世事局初残。共济和衷却大难。豹死犹留皮一袭。最佳秋色在长安。火龙蛰起燕门秋。原璧应难赵氏收。一院奇花春有主。连宵风雨不须愁。数点梅花天地春。欲将剥复问前因。寰中自有承平日。四海为家孰主宾。"
        },
        {
            "标题": "观棋长吟",
            "作者": "邵雍",
            "内容": "院静春深昼掩扉，竹间闲看客争棋。搜罗神鬼聚胸臆，措臻山河入范围。局合龙蛇成阵斗，劫残鸿雁破行飞；杀多项羽坑秦卒，败剧符坚畏晋师。座上戈铤尝击搏，面前冰炭旋更移；死生共抵两家事，胜负都由一着时。当路断无相假借，对人须且强推辞；腹心受害诚堪惧，唇齿生忧尚可医；善用中伤为得策，阴行狡狯谓知机。请观今日长安道，易地何尝不有之？"
        },
        {
            "标题": "道装吟",
            "作者": "邵雍",
            "内容": "如知道只在人心，造化功夫自可寻。若说衣巾便为道，尧夫何者敢披襟。"
        },
        {
            "标题": "自古吟",
            "作者": "邵雍",
            "内容": "自古大圣人，犹以为难事。而况后世人，岂复便能至。求之不胜难，得之至容易。千人万人心，一人之心是。"
        },
        {
            "标题": "有时吟",
            "作者": "邵雍",
            "内容": "龙不冬躍，萤能夜飞。小人君子，而皆有时。"
        },
        {
            "标题": "万物吟",
            "作者": "邵雍",
            "内容": "万物备于身，乾坤不负人。时光嗟荏苒，事体落因循。既感青春老，还惊白发新。胸中若无有，未免作矣尘。"
        },
        {
            "标题": "得一吟",
            "作者": "邵雍",
            "内容": "天自得一天无既，我一自天而后至。唯天与一无两般，我亦何尝与天异。"
        },
        {
            "标题": "安分吟",
            "作者": "邵雍",
            "内容": "安分身无辱，知几心逢闲。虽居人世上，却是出人间。"
        },
        {
            "标题": "闲居述事",
            "作者": "邵雍",
            "内容": "竹雨侵人气自凉，南窗睡起望潇湘。茅簷滴沥无休歇，却忆当初宿夜航。"
        },
        {
            "标题": "金玉吟",
            "作者": "邵雍",
            "内容": "圣在人中出，心从行上修。金于沙里得，玉向石中求。"
        },
        {
            "标题": "生日吟",
            "作者": "邵雍",
            "内容": "辛亥年，辛丑月，甲子日，甲戌辰。日辰同甲，年月同辛。\n吾于此际，生而为人。"
        },
        {
            "标题": "谢君实端明用只将花卉记冬春",
            "作者": "邵雍",
            "内容": "有时自问自家身，莫是羲皇已上人。日往月来都不记，只将花卉记冬春。"
        },
        {
            "标题": "推诚吟",
            "作者": "邵雍",
            "内容": "天虽不语人能语，心可欺时天可欺。天人相去不相远，只在人心人不知。人心先天天弗违，人身后天奉天时。身心相去不相远，只在人诚人不推。"
        },
        {
            "标题": "议论吟",
            "作者": "邵雍",
            "内容": "事苟非，自有异。事苟是，安有二。"
        },
        {
            "标题": "把手吟",
            "作者": "邵雍",
            "内容": "富贵把手，贫贱掣肘。贫贱把手，富贵掣肘。金石之交，死且不朽。市井之交，自难长久。"
        },
        {
            "标题": "观盛花吟",
            "作者": "邵雍",
            "内容": "纷纷五代乱离间，一旦云开复见天。草木百年新雨露，车书万里旧山川。寻常巷陌犹{上竹下替}绂，取次园亭亦管弦。人老太平春未老，莺花无害日高眠。"
        },
        {
            "标题": "洛阳春吟",
            "作者": "邵雍",
            "内容": "洛阳人惯见奇葩，桃李花开未当花。须是牡丹花盛发，满城方始乐无涯。"
        },
        {
            "标题": "十分吟 其二",
            "作者": "邵雍",
            "内容": "所谓十分人，须有十分事。事苟不十分，终是未完备。\n事父尽其心，事兄尽其意。事君尽其忠，事师尽其义。"
        },
        {
            "标题": "懒起吟",
            "作者": "邵雍",
            "内容": "半记不记梦觉后，似愁无愁情倦时。拥衾侧卧未忺起，帘外落共撩乱飞。"
        },
        {
            "标题": "十分吟 其三",
            "作者": "邵雍",
            "内容": "人寿百来年，其过岂容易。虽然瞬息间，其间多少事。\n号为能了事，必先能了身。身苟未能了，何暇能了人。"
        },
        {
            "标题": "秦川吟二首 其一",
            "作者": "邵雍",
            "内容": "当时马上过秦川，倏忽于今二十年。因见夫君话家住，依稀记得旧风烟。"
        },
        {
            "标题": "接花吟",
            "作者": "邵雍",
            "内容": "物为万民生，人为万物灵。人非物不活，物待人而兴。\n男女天所生，夫妻人所成。天人相与外，率是皆虚名。"
        },
        {
            "标题": "高竹八首 其四",
            "作者": "邵雍",
            "内容": "高竹碧相倚，自能发馀清。时时微风来，万叶同一声。\n道污得夷理，物虚含远情。阶前闲步人，意思何清平。"
        },
        {
            "标题": "闲行吟 其一",
            "作者": "邵雍",
            "内容": "长忆当年扫弊庐，未尝三径草荒芜。欲为天下屠龙手，肯读人间非圣书。\n否泰悟来知进退，乾坤见了识亲疏。自从会得环中意，闲气胸中一点无。"
        },
        {
            "标题": "窥开吟 其十三",
            "作者": "邵雍",
            "内容": "物理窥开后，人情照破间。敢言天下事，到手又何难。"
        },
        {
            "标题": "秋怀三十六首 其一",
            "作者": "邵雍",
            "内容": "七月夜初长，星斗争煌煌。庭除经小雨，枕簟生微凉。\n照物无遁形，虚鉴自有光。照事无遁情，虚心自有常。"
        },
        {
            "标题": "天津感事二十六首 其三",
            "作者": "邵雍",
            "内容": "凤楼深处锁云烟，一锁云烟又百年。痛惜汾阴西祀后，翠华辜负上阳天。"
        },
        {
            "标题": "观物吟四首 其一",
            "作者": "邵雍",
            "内容": "日月无异明，昼夜有异体。人鬼无异情，生死有异理。\n既未能知生，又焉能知死。既未能事人，又焉能事鬼。"
        },
        {
            "标题": "观物吟 其一",
            "作者": "邵雍",
            "内容": "耳目聪明男子身，洪钧赋与不为贫。因探月窟方知物，未蹑天根岂识人。\n乾遇巽时观月窟，地逢雷处看天根。天根月窟闲来往，三十六宫都是春。"
        },
        {
            "标题": "春游五首 其三",
            "作者": "邵雍",
            "内容": "二月方当烂漫时，翠华未幸春无依。绿杨阴里寻芳遍，红杏香中带醉归。\n数片落花蝴蝶趁，一竿斜日流莺啼。清樽有酒慈亲乐，犹得阶前戏綵衣。"
        },
        {
            "标题": "三十年吟",
            "作者": "邵雍",
            "内容": "三十年间更一世，其间堪笑复堪愁。天生天杀何尝尽，人是人非殊未休。善偶鸳鸯头早白，能啼杜宇血先流。须知却被才为害，及至无才又却忧。"
        },
        {
            "标题": "诗酒吟",
            "作者": "邵雍",
            "内容": "圣人难处口能宣，何止千年与万年。心静始能知白日，眼明方会看青天。鬼神情状将诗写，造化功夫用酒传。传写不干诗酒事，若无诗酒又难言。"
        },
        {
            "标题": "楼上寄友人",
            "作者": "邵雍",
            "内容": "有客常轻平地春，夫春不得不云云。能安陋巷无如我，既上高楼远忆君。满眼云林都是绿，万家烟瓦半来新。冯栏须是心无事，谁是冯栏无事人。"
        },
        {
            "标题": "游山二首",
            "作者": "邵雍",
            "内容": "洛川多好山，伊川多美竹。游既各有时，虽频无倦目。贫清非伤廉，渎幽不为辱。麋鹿不害人，心无害麋鹿。"
        },
        {
            "标题": "演绎吟",
            "作者": "邵雍",
            "内容": "何者是真金，真金入骨沉。饱曾经煅炼，足得不沉吟。到手何须眼，行身敢放心。放心然后乐，天下有知音。"
        },
        {
            "标题": "演绎吟",
            "作者": "邵雍",
            "内容": "何者谓知者，知音只在心。肝脾无效验，锺鼓漫搜寻。既若能开物，何须更鼓琴。来仪非为凤，只是感人深。"
        },
        {
            "标题": "小人吟",
            "作者": "邵雍",
            "内容": "小人无耻，重利轻死。不畏人诛，岂顾物议。"
        },
        {
            "标题": "小人吟",
            "作者": "邵雍",
            "内容": "小人无节，弃本逐末。喜思其与，怒思其夺。"
        },
        {
            "标题": "训世孝弟诗十一首",
            "作者": "邵雍",
            "内容": "每日清晨一炷香，谢天谢地谢三光。所求处处田禾热，惟愿人人寿命长。国有贤臣安社稷，家无逆子恼爹娘。四方平静干戈息，我若贫时也不妨。"
        },
        {
            "标题": "训世孝弟诗十首 其六",
            "作者": "邵雍",
            "内容": "子孝亲兮弟敬哥，天时地利与人和。莫言世事常如此，堪叹人生有几何。\n满眼繁华何足贵，一家安乐值钱多。奇哉让梨并怀橘，子孝亲兮弟敬哥。"
        },
        {
            "标题": "措处吟",
            "作者": "邵雍",
            "内容": "在未定之时，当难处之地。方事之危疑，见人之措置。"
        },
        {
            "标题": "和花庵上牵牛花",
            "作者": "邵雍",
            "内容": "叶闹深如幄，花繁翠似钿。瀼瀼零晓露，羃羃蔽晴烟。谢既成番次，开仍有后先。主人凝伫苦，长是废朝眠。"
        },
        {
            "标题": "初秋",
            "作者": "邵雍",
            "内容": "夏去暑犹在，雨余凉始来。堦前已流水，天外尚惊雷。曲几静中隐，衡门闲处开。壮心都已矣，何事更装怀。"
        },
        {
            "标题": "呈富相风筝",
            "作者": "邵雍",
            "内容": "秋风一击入云端，合国人皆仰面观。好向丹霄休索線，等闲势断却收难。"
        },
        {
            "标题": "答寗秀才求诗吟",
            "作者": "邵雍",
            "内容": "林下闲言语，何须要许多。几乎三百首，足以备吟哦。"
        },
        {
            "标题": "大人吟",
            "作者": "邵雍",
            "内容": "天道远，人道迩。尽人情，合天理。"
        },
        {
            "标题": "代书寄广信李遵度承制",
            "作者": "邵雍",
            "内容": "蓟北更千里，汉唐为极边。奈何今境土，不复旧山川。虎帐兵家重，雕弓嗣子传。佗年勒功处，无使后燕然。"
        },
        {
            "标题": "欢喜吟",
            "作者": "邵雍",
            "内容": "欢喜又欢喜，喜欢更喜欢。吉士为我友，好景为我观。美酒为我饮，美食为我餐。此身生长老，尽在太平间。"
        },
        {
            "标题": "答傅钦之",
            "作者": "邵雍",
            "内容": "钦之谓我曰：诗似多吟，不如少吟。诗欲少吟，不如不吟。我谓钦之曰：亦不多吟，亦不少吟。亦不不吟，亦不必吟。芝兰在室，不能无臭。金石振地，不能无声。恶则哀之，哀而不伤。善则乐之，乐而不淫。"
        },
        {
            "标题": "和人闻韩魏公出镇永兴过洛",
            "作者": "邵雍",
            "内容": "佐命三朝为太宰，名垂千古号元功。栽培桃李满天下，出入风涛半海中。虎帐夜寒心益壮，凤池波暖位犹空。君王鼎盛子仪在，万里河湟不足攻。"
        },
        {
            "标题": "兴亡吟 其二",
            "作者": "邵雍",
            "内容": "曹刘孙三人，兴国体相似。虽然小有才，何复语命世。"
        },
        {
            "标题": "把酒",
            "作者": "邵雍",
            "内容": "把酒嘱儿男，吾今六十三。处身虽未至，请道固无惭。世上荣都谢，林间乐尚贪。语其贪一也，且免世猜嫌。"
        },
        {
            "标题": "观陈希夷先生真及墨迹 其三",
            "作者": "邵雍",
            "内容": "希夷真可观，希夷墨可传。希夷心一片，不可得而言。"
        },
        {
            "标题": "感事吟又五首 其五",
            "作者": "邵雍",
            "内容": "前有亿万年，后有亿万世。中间有寿人，未过百来岁。\n出口无善言，行身无善事。徒有人之身，殊无人之贵。"
        },
        {
            "标题": "题范忠献公真",
            "作者": "邵雍",
            "内容": "范邵居洛阳，希夷居华山。陈邵为逸人，忠献为显官。\n邵在范之后，陈在范之前。三人貌相类，两人名相连。"
        },
        {
            "标题": "诗画吟",
            "作者": "邵雍",
            "内容": "画笔善状物，长于运丹青。丹青入巧思，万物无遁形。\n诗画善状物，长于运丹诚。丹诚入秀句，万物无遁情。\n诗者人之志，言者心之声。志因言以发，声因律而成。\n多识于鸟兽，岂止毛与翎。多识于草木，岂止枝与茎。\n不有风雅颂，何由知功名。不有赋比兴，何由知废兴。\n观朝廷盛事，壮社稷威灵。有汤武缔构，无幽厉欹倾。\n知得之艰难，肯失之骄矜。去巨蠹奸邪，进不世贤能。\n择阴阳粹美，索天地精英。籍江山清润，揭日月光荣。\n收之为民极，著之为国经。播之于金石，奏之于大庭。\n感之以人心，告之以神明。人神之胥悦，此所谓和羹。\n既有虞舜歌，岂无皋陶赓。既有仲尼删，岂无季札听。\n必欲乐天下，舍诗安足凭。得吾之绪馀，自可致升平。"
        },
        {
            "标题": "安乐窝中看雪",
            "作者": "邵雍",
            "内容": "同云漠漠雪霏霏，安乐窝中卧看时。初讶后园罗玉树，却惊平地璨瑶池。未逢寒食棃花谢，不待春风柳絮飞。酒放半醺帘半卷，此情无使外人知。"
        },
        {
            "标题": "知人吟",
            "作者": "邵雍",
            "内容": "君子知人出于知，小人知人出于私。出于知，则同乎理者谓之是，异乎理者谓之非。\n出于私，则同乎己者谓之是，异乎己者谓之非。"
        },
        {
            "标题": "观事吟",
            "作者": "邵雍",
            "内容": "一岁之事勤在春，一日之事勤在晨。一生之事勤在少，一端之事勤在新。"
        },
        {
            "标题": "病酒吟",
            "作者": "邵雍",
            "内容": "年年当此际，酒病掩柴扉。早是人多感，那堪春又归。花残蝴蝶乱，昼永子规啼。安得如前日，和风初扇微。"
        },
        {
            "标题": "答友人",
            "作者": "邵雍",
            "内容": "何者名为善处身，非惟能武又能文。可行可止存诸己，或是或非系在人。\n遍数古来贤所得，历观天下事须真。吉凶悔吝生乎动，刚毅木讷近于仁。\n易地皆然休计较，不言而信省开陈。虽居蛮貊亦行矣，无患乡闾情未亲。"
        },
        {
            "标题": "观事吟",
            "作者": "邵雍",
            "内容": "一岁之事慎在春，一日这事慎在晨。一生之事慎在少，一端之事慎在新。"
        },
        {
            "标题": "秋怀三十六首 其十五",
            "作者": "邵雍",
            "内容": "稻稌天所生，曲蘖人所制。酿之命为酒，饮之可成醉。\n刚者使之柔，懦者使之毅。善移造物权，其功亦不细。"
        },
        {
            "标题": "闲吟四首 其一",
            "作者": "邵雍",
            "内容": "平生如仕宦，随分在风波。所损无纪极，所得能几何。\n既乖经世虑，尚可全天和。樽中有酒时，且饮复且歌。"
        },
        {
            "标题": "闲吟四首 其二",
            "作者": "邵雍",
            "内容": "予年四十七，已甫知命路。岂意天不绝，生男始为父。\n且免散琴书，敢望大门户。万事尽如此，何用过忧惧。"
        },
        {
            "标题": "答人吟",
            "作者": "邵雍",
            "内容": "筋骸得似当年否，气血能如旧日无。却喜一般增长处，樽前谈笑有工夫。"
        },
        {
            "标题": "代简谢朱殿直赠长韵诗",
            "作者": "邵雍",
            "内容": "慇勤见赠用长篇，里闬过从积有年。岁事报成还报始，春华相次又暄妍。"
        },
        {
            "标题": "诫子吟 其一",
            "作者": "邵雍",
            "内容": "至宝明珠非有颣，全珍良玉自无瑕。为珠为玉尚如此，何况为人多过差。"
        },
        {
            "标题": "生男吟",
            "作者": "邵雍",
            "内容": "我本行年四十五，生男方始为人父。鞠育教诲诚在我，寿夭贤愚系于汝。\n我若寿命七十岁，眼前见汝二十五。我欲愿汝成大贤，未知天意肯从否。"
        },
        {
            "标题": "闲吟四首 其三",
            "作者": "邵雍",
            "内容": "居洛八九载，投心唯二三。相逢各白首，共坐多清谈。\n人事已默定，世情曾久谙。酒行勿相逼，徐得奉醺酣。"
        },
        {
            "标题": "同诸友城南张园赏梅",
            "作者": "邵雍",
            "内容": "东风一夜坼梅枝，舞蝶游蜂都不知。插了满头仍渍酒，任他人道拙于时。"
        },
        {
            "标题": "谢君实端明诗",
            "作者": "邵雍",
            "内容": "人说昆崙多美玉，世传沧海有明珠。世传人说恐无据，今我家藏乃不虚。"
        },
        {
            "标题": "道装吟 其三",
            "作者": "邵雍",
            "内容": "安车麈尾道衣装，里闬过从乃是常。闻说洞天多似此，吾乡殊不异仙乡。"
        },
        {
            "标题": "和君实端明洛阳看花 其二",
            "作者": "邵雍",
            "内容": "洛阳花木誇天下，吾辈游胜庶士游。重念东君分付意，忍于佳处不迟留。"
        },
        {
            "标题": "同诸友城南张园赏梅",
            "作者": "邵雍",
            "内容": "酒中渍后香尤烈，笛里吹来韵更清。此韵此香来处好，此时消得一凝情。"
        },
        {
            "标题": "道装吟 其一",
            "作者": "邵雍",
            "内容": "道家仪用此衣巾，只拜星辰不拜人。何故尧夫须用拜，安知人不是星辰。"
        },
        {
            "标题": "别谢彦国相公三首 其三",
            "作者": "邵雍",
            "内容": "尝走狂诗到座前，座前仍是洞中仙。无涯风月供才思，清润何人敢比肩。"
        },
        {
            "标题": "寄寿安令簿尉诸君",
            "作者": "邵雍",
            "内容": "锦屏山下好安栖，花月风烟未改移。闻说近来长袖过，林前立马尽多时。"
        },
        {
            "标题": "同诸友城南张园赏梅 其八",
            "作者": "邵雍",
            "内容": "梅花四种或黄红，颜色不同香颇同。更远也须重一到，看看随水又随风。"
        },
        {
            "标题": "道装吟 其二",
            "作者": "邵雍",
            "内容": "道家仪用此巾衣，师外曾闻更拜谁。何故尧夫须用拜，安知人不是吾师。"
        },
        {
            "标题": "谢彦国相公和诗用醉和风雨夜深归",
            "作者": "邵雍",
            "内容": "道堂闲话尽多时，尘外杯觞不浪飞。初上小车人已静，醉和风雨夜深归。"
        },
        {
            "标题": "戏谢富相公惠班笋三首 其三",
            "作者": "邵雍",
            "内容": "应物功夫出世间，岂容人可强跻攀。我侬自是不知量，培塿须求比泰山。"
        },
        {
            "标题": "东轩前添色牡丹一株开二十四枝成二绝呈诸公 其二",
            "作者": "邵雍",
            "内容": "牡丹一株开绝奇，二十四枝娇娥围。满洛城人都不知，邵家独占春风时。"
        },
        {
            "标题": "别两绝 其一",
            "作者": "邵雍",
            "内容": "楼外花深碍小车，难忘有德见思多。欲凭桃李为之谢，桃李无言争奈何。"
        },
        {
            "标题": "依韵和浙宪任度支",
            "作者": "邵雍",
            "内容": "官路寻知已得真，可堪轻负洛城春。江湖相望三千里，休使乡朋想望频。"
        },
        {
            "标题": "东轩前添色牡丹一株开二十四枝成二绝呈诸公 其一",
            "作者": "邵雍",
            "内容": "牡丹一株开绝伦，二十四枝娇娥颦。天下唯洛十分春，邵家独得七八分。"
        },
        {
            "标题": "谢君贶宣徽用少微今已应星文",
            "作者": "邵雍",
            "内容": "一字诗中义未分，少微今已应星文。闲人早是无凭据，更与闲人开后门。"
        },
        {
            "标题": "十九日归洛城路游龙门 其二",
            "作者": "邵雍",
            "内容": "无烦物象弄精神，世态何常不喜新。唯有前墀好风月，清光依旧属闲人。"
        },
        {
            "标题": "寄亳州秦伯镇兵部 其六",
            "作者": "邵雍",
            "内容": "酒涵花影满卮红，泻入天和胸臆中。最爱一般情味好，半醺时与太初同。"
        },
        {
            "标题": "和司马君实崇德久待不至 其一",
            "作者": "邵雍",
            "内容": "君家梁上年时燕，过社今年尚未回。请罚误君凝伫久，万花深处小车来。"
        },
        {
            "标题": "当断吟",
            "作者": "邵雍",
            "内容": "断以决疑，疑不可缓。当断不断，反受其乱。"
        },
        {
            "标题": "病亟吟",
            "作者": "邵雍",
            "内容": "生于太平世，长于太平世。老于太平世，死于太平世。客问年几何，六十有七岁。俯仰天地间，浩然无所愧。"
        },
        {
            "标题": "安乐窝铭",
            "作者": "邵雍",
            "内容": "安莫安于王政平，乐莫乐于年谷登。王政不平年不登，窝中何由得康宁。"
        },
        {
            "标题": "安乐窝中吟",
            "作者": "邵雍",
            "内容": "安乐窝中甚不贫，中间有榻可容身。儒风一变至於道，和气四时长若春。日月作明明主日，人言成信信由人。唯人与日不相远，过此何尝更语真。"
        },
        {
            "标题": "安乐窝中吟",
            "作者": "邵雍",
            "内容": "安乐窝中职分修，分修之外更何求。满天下士情能接，遍洛阳园身可游。行已当行诚尽处，看人莫看力生头。因思平地春言语，使我尝登百尺楼。安乐窝中事事无，唯存一卷伏羲书。倦时就枕不必睡，忺后携筇任所趋。准备点茶收露水，堤防合药种鱼苏。苟非先圣开蒙悋，几作人间浅丈夫。"
        },
        {
            "标题": "安乐窝中酒一樽",
            "作者": "邵雍",
            "内容": "安乐窝中酒一樽，非唯养气又颐真。频频到口微成醉，拍拍满怀都是春。何异君臣初际会，又同天地乍絪纭。醺酣情味难名状，{左酉右昷}{左酉右襄}功夫莫指陈。斟有浅深存燮理，饮无多少寄经纶。凤凰楼下逍遥客，郏鄏城中自在人。高阁望时花似锦，小车行处草如茵。卷舒万世兴亡手，出入千重云水身。雨后静观山意思，风前闲看月精神。这般事业权衡别，振古英雄恐未闻。"
        },
        {
            "标题": "安乐窝中看雪",
            "作者": "邵雍",
            "内容": "满目是瑶琚，贫家遂富如。许观非许卖，宜惨不宜舒。醇酿装醺后，重衾造暖馀。肯於人世上，造险较锱铢。"
        },
        {
            "标题": "安乐窝中自讼吟",
            "作者": "邵雍",
            "内容": "不向红尘浪着鞭，唯求寡过尚无缘。虚更蘧瑗知非日，谬历宣尼读易年。发到白时难受彩，心归通后更何言。至阳之气方为玉，犹恐鑽磨未甚坚。"
        },
        {
            "标题": "安乐窝中吟",
            "作者": "邵雍",
            "内容": "安乐窝中三月期，老来才会惜芳菲。自知一赏有分付，谁让黄金无孑遗。美酒饮教微醉后，好花看到半开时。这般意思难名状，只恐人间都未知。"
        },
        {
            "标题": "安乐窝中吟",
            "作者": "邵雍",
            "内容": "生为男子偶昌辰，安乐窝中富贵身。大字写诗夸壮健，小杯饮酒惜轻醇。山川澄净初经雨，草木暄妍正遇春。造化功夫精妙处，都宜分信与闲人。"
        },
        {
            "标题": "安乐窝中一部书",
            "作者": "邵雍",
            "内容": "安乐窝中一部书，号云皇极意何如。春秋礼乐能遗则，父子君臣可废乎。浩浩羲轩开闢后，巍巍尧舜协和初。炎炎汤武干戈外，恟恟桓文弓剑馀。日月星辰高照耀，皇王帝伯大铺舒。几千百主出规制，数亿万年成楷模。治久便忧强跋扈，患深仍念恶驱除。才堪命世有时有，智可济时无世无。既往尽归闲指点，未来须俟别枝梧。不知造化谁为主，生得许多奇丈夫。"
        },
        {
            "标题": "安乐窝中吟",
            "作者": "邵雍",
            "内容": "安乐窝中万户侯，良辰美景忍虚休。已曾得手春深日，更欲披衣年老头。晓露重时花满槛，暖醅浮处酒盈瓯。圣人吃紧些儿事，又省工夫又省忧。"
        },
        {
            "标题": "安乐吟",
            "作者": "邵雍",
            "内容": "安乐先生，不显姓氏。垂三十年，居洛之涘。风月情怀，江湖性气。色斯其举，翔而后至。无贱无贫，无富无贵。无将无迎，无拘无忌。窘未尝忧，饮不至醉。收天下春。归之肝肺。盆池资吟，瓮牖荐睡。小车赏心，大笔快志。或戴接{上罒下离}，或著半臂。或坐林间，或行水际。乐见善人，乐闻善事。乐道善言，乐行善意。闻人之恶，若负芒刺。闻人之善，如佩兰蕙。不佞禅伯，不谀方士。不出户庭，直际天地。三军莫凌，万锺莫致。为快活人，六十五岁。"
        },
        {
            "标题": "安乐窝中四长吟",
            "作者": "邵雍",
            "内容": "安乐窝中快活人，闲来四物幸相亲。一编诗逸收花月，一部书严惊鬼神。一炷香清冲宇泰，一樽酒美湛天真。太平自庆何多也，唯愿君王寿万香。"
        },
        {
            "标题": "安乐窝中自贻",
            "作者": "邵雍",
            "内容": "物如善得终为美，事到巧图安有公。不作风波於世上，自无冰炭到胸中。灾殃秋叶霜前坠，富贵春华雨后红。造化分明人莫会，花荣肖得几何功。"
        },
        {
            "标题": "安乐窝中吟",
            "作者": "邵雍",
            "内容": "安乐窝中设不安，略行汤剂自能痊。居常无病不服药，就使有灾宜俟天。理到昧时须索讲，情於尽处更何言。自馀虚费闲思虑，都可易之为画眠。"
        },
        {
            "标题": "谢安之少卿用始知安是道梯阶",
            "作者": "邵雍",
            "内容": "窝名安乐直堪咳，臂痛头风接续来。恰见安之便安乐，始知安是道梯阶。"
        },
        {
            "标题": "和王安之少卿同游龙门",
            "作者": "邵雍",
            "内容": "生平有癖好寻幽，一岁龙山四五游。或往或还都不计，盖无荣利可稽留。"
        },
        {
            "标题": "安乐窝中诗一编",
            "作者": "邵雍",
            "内容": "安乐窝中诗一编，自歌自咏自怡然。陶鎔水石闲勋业，铨择风花静事权。意去乍乘千里马，兴来初上九重天。忺时更改三两字，醉后吟哦五七篇。直恐心通云外月，又疑身是洞中仙。银河汹涌翻晴浪，玉树查牙生紫烟。万物有情皆可状，百骸无病不能蠲。命题滥被神相助，得句谬为人所传。肯让贵家常奏乐，宁惭富室賸收钱。若条此过知何限，因甚台官独未言。"
        },
        {
            "标题": "安乐窝中一炷香",
            "作者": "邵雍",
            "内容": "安乐窝中一炷香，凌晨焚意岂寻常。祸如许免人须诌，福若待求天可量。且异缁黄徼庙貌，又殊儿女袅衣裳。中孚起信宁烦祷，无妄生灾未易禳。虚室清冷都是白，灵台莹静别生光。观风御寇心方醉，对景颜渊坐正忘。赤水有珠涵造化，泥丸无物隔青苍。生为男子仍身健，时遇昌辰更岁穰。日月照临功自大。君臣庇癊效何长。非徒闻道至於此。金玉谁家不满堂。"
        },
        {
            "标题": "安乐窝中吟 其十三",
            "作者": "邵雍",
            "内容": "安乐窝中虽不拘，不拘终不失吾儒。轻醇酒用小盏饮，豪壮诗将大字书。\n花木暄妍春雨后，山川澄净九秋馀。闲中意思长多少，无忝人间一丈夫。"
        },
        {
            "标题": "安乐窝前蒲柳吟",
            "作者": "邵雍",
            "内容": "安乐窝前小曲江，新蒲细柳年年绿。眼前随分好光阴，谁道人生多不足。"
        },
        {
            "标题": "安乐窝中吟",
            "作者": "邵雍",
            "内容": "安乐窝中弄旧编，旧编将绝又重聊。灯前烛下三千日，水畔花间二十年。有主山河难占籍，无争风月任收权。闲吟闲咏人休问，此个功夫世不传。"
        },
        {
            "标题": "安乐窝中吟 其十一",
            "作者": "邵雍",
            "内容": "安乐窝中春欲归，春归忍赋送春诗。虽然春老难牵复，却有夏初能就移。\n饮酒莫教成酩酊，赏花慎勿至离披。人能知得此般事，焉有闲愁到两眉。"
        },
        {
            "标题": "和王安之少卿同游龙门",
            "作者": "邵雍",
            "内容": "数朝从款看伊流，夜卜香山宿石楼。会有凉风开远意，更和烟雨弄高秋。"
        },
        {
            "标题": "安乐窝中好打乖吟",
            "作者": "邵雍",
            "内容": "安乐窝中好打乖，打乖年纪合挨排。重寒盛暑多闭户，轻暖初凉时出街。风月煎催亲笔砚，莺花引惹傍樽罍。问君何故能如此，祗被才能养不才。"
        },
        {
            "标题": "安乐窝中吟",
            "作者": "邵雍",
            "内容": "安乐窝中春梦回，略无尘事可装怀。轻风一霎座中过，安乐窝中天外来。日影转时从杖履，花阴交处傍樽罍。人间未若吾乡好，又况吾乡多美才。"
        },
        {
            "标题": "安乐窝中吟 其六",
            "作者": "邵雍",
            "内容": "安乐窝中春不亏，山翁出入小车儿。水边平转绿杨岸，花外就移芳草堤。\n明快眼看三月景，康强身历四朝时。凤凰楼下天津畔，仰面迎风倒载归。"
        },
        {
            "标题": "安乐窝中吟 其一",
            "作者": "邵雍",
            "内容": "安乐窝中职分脩，分脩之外更何求。满天下士情能接，遍洛阳园身可游。\n行己当行诚尽处，看人莫看力生头。因思平地春言语，使我尝登百尺楼。"
        },
        {
            "标题": "安乐窝中吟 其八",
            "作者": "邵雍",
            "内容": "安乐窝中春暮时，闭门慵坐客来稀。萧萧微雨竹间霁，嘒嘒翠禽花上飞。\n好景尽将诗记录，欢情须用酒维持。自馀身外无穷事，皆可掉头称不知。"
        },
        {
            "标题": "春阴 其一",
            "作者": "邵雍",
            "内容": "日日是春阴，春阴又复沈。养花虽有力，爱月岂无心。\n月满方能看，花开始可吟。奈何花与月，殊不谅人深。"
        },
        {
            "标题": "八日渡洛登南山观喷玉泉会寿安县张赵尹三君",
            "作者": "邵雍",
            "内容": "渡洛南观喷玉泉，千峰万峰遥相连。中间一道长如雪，飞入寒潭不记年。"
        },
        {
            "标题": "罢吟吟",
            "作者": "邵雍",
            "内容": "久欲罢吟诗，还惊意忽奇。坐中知物体，言外到天机。得句不胜易，成篇岂忍遗。安和千万载，后世无宣尼。"
        },
        {
            "标题": "和夔峡张宪白帝城怀古",
            "作者": "邵雍",
            "内容": "不愤曹公跨许昌，苟非梁益莫争王。三分区宇风雷恶，横截西南气势强。行客往来闲指点，史官褒贬浪文章。后人未识兴亡意，请看江山旧战场。"
        },
        {
            "标题": "百病吟",
            "作者": "邵雍",
            "内容": "百病起於情，情轻病亦轻。可能无係累，却是有依凭。秋月千山静，春华万木荣。若论真事业，人力莫经营。"
        },
        {
            "标题": "谢宋推官惠白牛",
            "作者": "邵雍",
            "内容": "毛如霜雪眼如朱，耳角方齐三尺馀。状异不将耕旷土，性驯宜用驾安车。水边牧处龙能扰，月下牵时兔可驱。从此洛阳图{左巾右登}上，丹青人更著功夫。"
        },
        {
            "标题": "百年吟",
            "作者": "邵雍",
            "内容": "百年嗟荏苒，千里痛萧条。忍逐东流水，无斯任所飘。"
        },
        {
            "标题": "半醉吟",
            "作者": "邵雍",
            "内容": "半醉上车儿，车儿稳碾归。轻风迎面处，翠柳拂头时。意若兼三事，情如拥九麾。这般闲富贵，料得没人知。"
        },
        {
            "标题": "半醉吟",
            "作者": "邵雍",
            "内容": "半醉小车行，世间无此荣。凉风迎面细，垂柳拂头轻。意若兼三事，情如拥万兵。这般闲富贵，料得没人争。"
        },
        {
            "标题": "悲喜吟",
            "作者": "邵雍",
            "内容": "吴起初辞魏，张仪乍入秦。西河蒙惠久，南楚受欺频。"
        },
        {
            "标题": "杯盘吟",
            "作者": "邵雍",
            "内容": "林下杯盘大寂寥，寂寥长愿似今朝。君看击鼓撞锺者，势去宾朋不易招。"
        },
        {
            "标题": "悲怒吟",
            "作者": "邵雍",
            "内容": "多怒伤人气，多悲伤人心。□□□□□，伤心为害深。害浅药易治，害深药难任。谁能知未病，何药能相寻。"
        },
        {
            "标题": "和貂褥筇杖二物皆范景仁所惠",
            "作者": "邵雍",
            "内容": "君子亦保物，保故不保新。筇生蜀部石，貂走阴山尘。善扶巇崄路，能暖唐羸身。行坐不可舍，常如睹斯人。"
        },
        {
            "标题": "笔兴吟",
            "作者": "邵雍",
            "内容": "窗晴气和暖，酒美手柔软。兴逸情撩乱，笔落春花烂。"
        },
        {
            "标题": "过比干墓",
            "作者": "邵雍",
            "内容": "精诚皎于日，发出为忠辞。方寸已尽破，独夫犹不知。\n高坟临大道，老木无柔枝。千古存遗像，翻为谄子嗤。"
        },
        {
            "标题": "依韵和三王少卿同过弊庐",
            "作者": "邵雍",
            "内容": "洛中诗有社，马上句如神。白首交情重，黄花节物新。见过心可荷，知愧道非淳。寂寞西风里，身闲半古人。"
        },
        {
            "标题": "过比干墓",
            "作者": "邵雍",
            "内容": "精诚皦於日，发出为忠辞。方寸已尽破，独夫犹不知。高坟临大道，老木无柔枝。千古存遗像，翻为诌子嗤。"
        },
        {
            "标题": "臂痛吟",
            "作者": "邵雍",
            "内容": "先苦头风已病躯，新添臂痛又何如。无妨把盏只妨拜，虽废梳头未废书。不向医方求效验，唯将谈笑且消除，大凡物老须生病，人老何由不病乎。"
        },
        {
            "标题": "辩熊耳",
            "作者": "邵雍",
            "内容": "昔禹别九州，导洛自熊耳。熊耳自有两，未審孰为是。东者近成周，西者隔丹水。书传称上洛，斯言得之矣。"
        },
        {
            "标题": "辩谤吟",
            "作者": "邵雍",
            "内容": "田丹功盖国，貂勃语回君。谤者古来有，犹能杀九人。"
        },
        {
            "标题": "别寄一首",
            "作者": "邵雍",
            "内容": "许大秦皇定九州，九州才定却归刘。佗人莫谩夸精彩，徒自区区撰白头。"
        },
        {
            "标题": "别两绝",
            "作者": "邵雍",
            "内容": "赏花高阁上，负约罪难回。若许将诗赎，何时不可陪。"
        },
        {
            "标题": "别谢彦国相公三首",
            "作者": "邵雍",
            "内容": "仲尼天纵自诚明，造化功夫发得成。见比当初归鲁事，尧夫才业若为情。"
        },
        {
            "标题": "别谢君实端明",
            "作者": "邵雍",
            "内容": "曹王八斗才，今日为余催。锦绣佳章里，芝兰秀句开。烦病痾熸躯体，溽暑烁楼台。宜把君诗讽，清风当自来。"
        },
        {
            "标题": "别谢彦国相公三首 其一",
            "作者": "邵雍",
            "内容": "和诗韩国老，见比以宣尼。引彼返鲁事，指予来西畿。\n日星功共大，麋鹿分同微。华衮承褒借，将何答所知。"
        },
        {
            "标题": "淳于髡酒谏",
            "作者": "邵雍",
            "内容": "赐酒于君，饮不知味。执法在前，恐惧无既。当此之时，一斗而醉。\n宗族满堂，既孝且悌。尊卑以亲，少长有齿。当此之时，二斗而醉。\n宾之初筵，跄跄济济。献酬百拜，升降有礼。当此之时，三斗而醉。\n里闬过从，如兄如弟。时和岁丰，情怀欢喜。当此之时，五斗而醉。\n朋友往还，讲道求义。乐事赏心，登山临水。当此之时，八斗而醉。\n男女杂坐，杯觞不记。灯烛明灭，衣冠倾圯。当此之时，一石而醉。"
        },
        {
            "标题": "病浅吟",
            "作者": "邵雍",
            "内容": "病浅之时人不疑，病深之后药难医。劳谦所以有终吉，迷复何尝无大亏。物我中间难着发。天下之际岂容丝。能知古乐犹今乐，省了譊譊多少辞。"
        },
        {
            "标题": "病起吟",
            "作者": "邵雍",
            "内容": "病作因循一月前，岂期为苦稍淹延。朝昏饮食是难进，躯体虚羸不可言。既劝佳宾持酒盏，更将大笔写诗篇。始知心者气之帅，心快沉痾自释然。"
        },
        {
            "标题": "病中吟",
            "作者": "邵雍",
            "内容": "尧夫三月病，忧损洛阳人。非止交朋意，都如骨肉亲。荐医心恳切，求药意殷勤。安得如前日，登门谢此恩。"
        },
        {
            "标题": "笺年老逢春八首·年老逢春春莫疑",
            "作者": "邵雍",
            "内容": "笺云：物理窥开后，人情照破时。且无形可见，只有意能知。"
        },
        {
            "标题": "小车初出吟",
            "作者": "邵雍",
            "内容": "物外洞天三十六，都疑布在洛阳中。小车春暖秋凉日，一日止能移一宫。"
        },
        {
            "标题": "不出吟",
            "作者": "邵雍",
            "内容": "冬夏远难出，止行南北园。如逢好风景，亦可至三天。"
        },
        {
            "标题": "冬不出吟",
            "作者": "邵雍",
            "内容": "冬非不欲出，欲出苦日短。年老恐话长，天寒怕归晚。山翁头有风，乡友情非浅。必欲相招延，春光况不远。"
        },
        {
            "标题": "不善吟",
            "作者": "邵雍",
            "内容": "悲哉不善人，禀此凶戾德。非唯败人家，又能败人国。"
        },
        {
            "标题": "喜老吟",
            "作者": "邵雍",
            "内容": "几何能得鬓如丝，安用区区镊白髭。在世上官虽不做，出人间事却能知。待天春暖秋凉日，是我东游西泛时。多少宽平好田地，山翁方始会开眉。"
        },
        {
            "标题": "不老吟",
            "作者": "邵雍",
            "内容": "人无不老理，日有再中时。不老必无也，再中应有之。"
        },
        {
            "标题": "不可知吟",
            "作者": "邵雍",
            "内容": "犁牛生骍角，老蚌产明珠。人虽欲勿用，山川其舍诸。事固不可知，物亦难其拘。一归于臆度，义失乎精粗。"
        },
        {
            "标题": "不善吟",
            "作者": "邵雍",
            "内容": "不良之人，禀气非正。蛇蝎其情，豺狼其性。至良之人，禀气清明。金玉其性，芝兰其情。"
        },
        {
            "标题": "不同吟",
            "作者": "邵雍",
            "内容": "求者不得，辞者不能。二者相去，其远几程。"
        },
        {
            "标题": "步月吟",
            "作者": "邵雍",
            "内容": "林罅天尤碧，风馀月更明。人间无事日，得向此中行。"
        },
        {
            "标题": "不同吟",
            "作者": "邵雍",
            "内容": "君子之人，与已非比。闻善则乐，见贤则喜。小人之人，与已非恶。闻善则憎，见贤则怒。"
        },
        {
            "标题": "不再吟",
            "作者": "邵雍",
            "内容": "春无再至，花无再开。人无再少，时无再来。"
        },
        {
            "标题": "不知吟",
            "作者": "邵雍",
            "内容": "不知阴阳，不知天地。不知人情，不知物理。强为人师，宁不自愧。"
        },
        {
            "标题": "不肖吟",
            "作者": "邵雍",
            "内容": "不肖之人，志在游荡。身在屋下，心在屋上。不肖之子，志在浮夸。身尚不保，焉能保家。"
        },
        {
            "标题": "不愿吟",
            "作者": "邵雍",
            "内容": "不愿朝廷命官职，不愿朝廷赐粟帛。惟愿朝廷省徭役，庶几天下少安息。"
        },
        {
            "标题": "苍苍吟寄答曹州李审言龙图",
            "作者": "邵雍",
            "内容": "一般颜色正苍苍，今古人曾望断肠。日往月来无少异，阳舒阴惨不相妨。迅雷震后山川裂，甘露零时草木香。幽暗岩崖生鬼魅，清平郊野见鸾凰。千花烂为三春雨，万木凋因一夜霜。此意分明难理会，直须贤者入消详。"
        },
        {
            "标题": "苍苍吟",
            "作者": "邵雍",
            "内容": "人人共戴天，我戴岂徒然。须识天人理，方知造化权。功名归酒盏，器业入诗篇。料得闲中乐，无如我得全。"
        },
        {
            "标题": "谢开叔司封用无事求得最多",
            "作者": "邵雍",
            "内容": "客问人间事若何，尧夫对曰不知佗。居林之下行林下，无事无求得最多。"
        },
        {
            "标题": "小车六言吟",
            "作者": "邵雍",
            "内容": "昔人乘车是常，今见乘车仓皇。既有前车戒慎，岂无覆辙克庄。将出必用茶饮，欲登先须道装。轸边更挂诗帙，辕畔仍悬酒缸。轮缓为移芳草，盖低因碍垂杨。水际尤宜称审，花间更要安详。朝出频经履道，晚归屡过平康。春重纵观明媚，秋深饫看丰穰。五凤楼前月色，天津桥上风凉。金谷园中流水，魏王堤外修篁。静处光阴最好，闲中气味偏长。所经莫不意得，所见无非情忘。或见农人拥耒，或见蚕女求桑。或见蘼芜遍野，或见蒺藜满墙。或见荆棘茂密，或见芝兰芬芳。或见鸡豚狗彘，或见雕鹗鸾凰。恶者既不见害，善者固无相伤。华岳三峰岌嶪，黄陂万顷汪洋。不为虚作男子，无负闲居洛阳。天地精英多得，尧夫老去何妨。"
        },
        {
            "标题": "策杖吟",
            "作者": "邵雍",
            "内容": "策杖南园或北园，春来尤足慰衰年。初晴天气上元后，乍暖风光寒食前。池岸微微装嫩草，林稍薄薄罩轻烟。东君此际情何厚，非象之中正造妍。"
        },
        {
            "标题": "诧嗟吟",
            "作者": "邵雍",
            "内容": "昨日炙手，今日张罗。人间常事，何诧何嗟。"
        },
        {
            "标题": "登朝元阁",
            "作者": "邵雍",
            "内容": "绣岭岌层峦，岧嶢十九盘。微微经雨后，杳杳出云端。往事金舆远，遗踪玉像残。至今临渭水，依旧见长安。"
        },
        {
            "标题": "车轩前添色牡丹一株开二十四枝成两绝呈诸公",
            "作者": "邵雍",
            "内容": "牡丹一株开绝伦，二十四枝娇娥颦。天下唯洛十分春，邵家独得七八分。"
        },
        {
            "标题": "成性吟",
            "作者": "邵雍",
            "内容": "成性存存，用志不分。又何患乎，不到古人。"
        },
        {
            "标题": "访南园张氏昆仲因而留宿",
            "作者": "邵雍",
            "内容": "中秋天气随宜好，来访南园会隐家。贪饮不知归去晚，水精宫里宿烟霞。"
        },
        {
            "标题": "诚明吟",
            "作者": "邵雍",
            "内容": "孔子生知非假习，孟轲先觉亦须脩。诚明本属吾事，自是今人好外求。"
        },
        {
            "标题": "共城十吟·其二曰春郊闲步",
            "作者": "邵雍",
            "内容": "病起复惊春，携筇看野新。水边逢钓者，垅上见耕人。访彼形容苦，酬予家业贫。自惭功济力，未得遂生民。"
        },
        {
            "标题": "先天吟示邢和叔",
            "作者": "邵雍",
            "内容": "一片先天号太虚，当其无事见真腴。胸中美笺肯自衒，天下英才敢厚诬。理顺是言皆可放，义安何地不能居。直从宇泰收功后，始信人间有丈夫。"
        },
        {
            "标题": "共城十吟·其一曰春郊闲居",
            "作者": "邵雍",
            "内容": "居处虽近郭，不欲登城市。尽日客不来，至夜门犹闭。院静春正浓，窗闲昼复寐。谁知藜藿中，自有诗书味。"
        },
        {
            "标题": "共城十吟·其九曰春郊旧酒",
            "作者": "邵雍",
            "内容": "花开风雨后，忍病欲消磨。未是疏狂极，其如困顿何。梁间新燕乱，天外去鸿多。总是灰心事，冥焉昼午过。"
        },
        {
            "标题": "共城十吟·其五曰春郊寒食",
            "作者": "邵雍",
            "内容": "郭外花亦繁，不谓繁华失。幸非在郭中，不见繁华物。不寒不暖天，光阴半晴日。花外秋千鸣，月隔秋千出。"
        },
        {
            "标题": "共城十吟·其三曰春郊芳草",
            "作者": "邵雍",
            "内容": "春风必有刀，离肠被君断。春风既无刀，芳草何人剪。肠断人复接，草剪益还生。谁人有芳酒，为我高歌倾。"
        },
        {
            "标题": "和邢和叔学士见别",
            "作者": "邵雍",
            "内容": "世路如何若大东，相逢不待语言通，观君自比诸葛亮，顾我殊非黄石公。讲道污隆无巨细，语时兴替有初终。出人才业尤须惜，慎勿轻为四晋风。"
        },
        {
            "标题": "共城十吟·其七曰春郊雨中",
            "作者": "邵雍",
            "内容": "九野散漫漫，连昏鸟道间。坐中学远树，门外失前山。袯襫耕夫喜，屏幪居者闲。骚人正凝黯，天际意初还。"
        },
        {
            "标题": "共城十吟·其十曰春郊花落",
            "作者": "邵雍",
            "内容": "春暮多风雨，离披满后园。晓余残片拥，晴外乱红翻。香径难留裛，娇心绝弄繁。成蹊是桃李，狼籍尚无言。"
        },
        {
            "标题": "共城十吟·其六曰春郊晚望",
            "作者": "邵雍",
            "内容": "风暖啭鸣禽，天低薄薄阴。烟容凝垅曲，雨意弄河心。柳隔高城远，花藏旧县深。独怜身卧病，犹许后春寻。"
        },
        {
            "标题": "共城十吟·其四曰春郊花开",
            "作者": "邵雍",
            "内容": "桃李正芬敷，花繁覆弊庐。乱香寻密牖，碎影下前除。静绕昼眠后，轻攀春醉余。纵然观尽日，谁敢罪狂疏。"
        },
        {
            "标题": "共城十吟·其八曰春郊雨后",
            "作者": "邵雍",
            "内容": "雨歇荡余春，天光露太真。茵铺芳草软，锦濯烂花新。风触莺簧健，烟舒柳带匀。如何当此景，闲卧度昌辰。"
        },
        {
            "标题": "共城十吟 其四 春郊花开",
            "作者": "邵雍",
            "内容": "桃李正芬敷，花繁覆敝庐。乱香寻密牖，碎影下前除。\n静绕昼眠后，轻攀春醉馀。纵然观尽日，谁敢罪狂疏。"
        },
        {
            "标题": "共城十吟 其一 春郊閒居",
            "作者": "邵雍",
            "内容": "居处虽近郭，不欲登城市。尽日客不来，至夜门犹闭。\n院静春正浓，窗閒昼复寐。谁知藜藿中，自有诗书味。"
        },
        {
            "标题": "共城十吟 其九 春郊旧酒",
            "作者": "邵雍",
            "内容": "花开风雨后，忍病欲消磨。未是疏狂极，其如困顿何。\n梁间新燕乱，天外去鸿多。总是灰心事，冥焉昼午过。"
        },
        {
            "标题": "共城十吟 其八 春郊雨后",
            "作者": "邵雍",
            "内容": "雨歇荡馀春，天光露太真。茵铺芳草软，锦濯烂花新。\n风触莺簧健，烟舒柳带匀。如何当此景，閒卧度昌辰。"
        },
        {
            "标题": "崇德阁下答诸公不语禅",
            "作者": "邵雍",
            "内容": "浩浩长空走日轮，何烦苦苦辩根尘。鹏程万里非由驾。鹤筭三千别有春。铅锡点金终属假，丹青画马妄求真。请观风急天寒夜，谁是当门定脚人。"
        },
        {
            "标题": "愁恨吟",
            "作者": "邵雍",
            "内容": "城里住烟霞，天津小隐家。经书为事业。水竹是生涯。恨为云遮月，愁因风损花。恨愁花月外，何暇更知他。"
        },
        {
            "标题": "愁花吟",
            "作者": "邵雍",
            "内容": "三千宫女衣宫袍，望幸心同各自娇。初似绽时犹淡薄，半来开处特妖娆。檀心未吐香先发，露粉既垂魂已销。对此芳樽多少意，看看风雨骋麄豪。"
        },
        {
            "标题": "初夏闲吟",
            "作者": "邵雍",
            "内容": "绿杨深处啭流莺，莺语犹能喜太平。人享永年非不幸，天生珍物岂无情。牡丹谢后紫樱熟，芍药开时斑笋生。林下一般闲富贵，何尝更肯让公卿。"
        },
        {
            "标题": "川上怀旧",
            "作者": "邵雍",
            "内容": "为今日之山，是昔日之原。为今日之原，是昔日之川。山川尚如此，人事宜信然。幸免红尘中，随风浪着鞭。"
        },
        {
            "标题": "川上怀旧",
            "作者": "邵雍",
            "内容": "田夫忙治禾，水禽闲求鱼。二者皆苦食，动静何相殊。事过见休戚，时来知卷舒。回顾此二物，易地还何如。"
        },
        {
            "标题": "川上怀旧",
            "作者": "邵雍",
            "内容": "地逈川原阔，村孤烟水闲。雷轻龙过浦，云乱雨移山。田者荷锄去，渔人背网还。伊予独霑湿，犹在道途间。"
        },
        {
            "标题": "川上观鱼",
            "作者": "邵雍",
            "内容": "天气冷涵秋，川长鱼正游。虽知能避网，犹恐误吞钩。已绝登门望，曾无点额忧。因思濠上乐，旷达是庄周。"
        },
        {
            "标题": "川上怀旧",
            "作者": "邵雍",
            "内容": "去秋游洛源，今秋游洛川。川水虽无情，人心刚悄然。目乱千万山，一山一重烟。山尽烟不尽，烟与天相连。"
        },
        {
            "标题": "处身吟",
            "作者": "邵雍",
            "内容": "君子处身，宁人负已，已无负人。小人处事，宁已负人，无人负已。"
        },
        {
            "标题": "川上怀旧四首 其四",
            "作者": "邵雍",
            "内容": "地迥川原阔，村孤烟水闲。雷轻龙过浦，云乱雨移山。\n田者荷锄去，渔人背网还。伊予独沾湿，犹在道途间。"
        },
        {
            "标题": "川上南望伊川",
            "作者": "邵雍",
            "内容": "山留禹凿门，川阁尧水痕。古人不复见，古迹尚或存。岁月易凋谢，善恶难湮沦。无作近名事，强邀世俗尊。"
        },
        {
            "标题": "游山三首 其一",
            "作者": "邵雍",
            "内容": "城邑久居心自倦，闉阇才出眼先明。龙门看尽伊川景，女几听残洛水声。\n太室观馀红日旭，天坛望罢白云生。此身已许陪真侣，不为锱铢起重轻。"
        },
        {
            "标题": "游山三首",
            "作者": "邵雍",
            "内容": "城邑久居心自倦，闉闍才出眼先明。龙门看尽伊川景，女几听残洛水声。太室观余红日旭，天坛望罢白云生。此身已许陪真侣，不为锱铢起重轻。"
        },
        {
            "标题": "垂柳短吟",
            "作者": "邵雍",
            "内容": "临溪拂水正依依。更被狂风来往吹。薄春不胜烟羃羃，深春无奈日迟迟。谁家缥渺青罗帔，何处蹁跹金缕衣。犹恐离人肠未断，满天仍看乱花飞。"
        },
        {
            "标题": "垂柳长吟",
            "作者": "邵雍",
            "内容": "垂柳有两种，有长有短垂。唯兹长一种，偏与静相宜。院宇深春后，亭台晚景时。不胜烟羃羃，无柰日迟迟。霡霂雨初过，清冷风乍吹。章台街左右，华表柱东西。起眼出墙树，拂头当路枝。翩翻绿罗带，缥缈缕金衣。荡{左风右昜}飘晴絮，缤纷舞暖丝。丝牵寸肠断，絮入万家飞。婀娜王恭韵，婆娑赵后姿。修妍张绪少，柔软沈侯羸。濯濯青拖地，毵毵翠绕池。般添花灼灼，引惹草凄凄。郁郁笼山馆，疏疏映酒旗。赠人人自泣，驻马还嘶。影里咿哑去，阴中轳辘归。凄凉装暝霭，淡薄挂斜晖。懊恼轻攀折，忧愁重别离。早衰缘停道，先茂为临溪。楼外蝉才噪，桥边鸎又啼。生憎遮望眼，死恨学妆眉。远客莫如数，长条曾系谁。经霜儘憔悴，来岁却依依。"
        },
        {
            "标题": "春尽后园闲步",
            "作者": "邵雍",
            "内容": "绿树成阴日，黄莺对语时。小渠初潋滟，新竹正参差。倚杖疔吟久，携童引步迟。好风知我意，故故向人吹。"
        },
        {
            "标题": "春莫吟",
            "作者": "邵雍",
            "内容": "有意杨花空学雪，无情榆荚漫堆钱。穷愁不服春辜负，酒病依还似去年。"
        },
        {
            "标题": "春暮答人吟",
            "作者": "邵雍",
            "内容": "相违经岁意何如，漫说为邻德不孤。咫尺洛阳春已尽，过从能忆旧时无。"
        },
        {
            "标题": "春暮吟",
            "作者": "邵雍",
            "内容": "春来蝴蝶乱，春去子规啼。安得如前日，和风初扇时。"
        },
        {
            "标题": "春日登石阁",
            "作者": "邵雍",
            "内容": "满洛城中将相家，广栽桃李作生涯。年年二月凭高处，不见人家只见花。"
        },
        {
            "标题": "春暮吟",
            "作者": "邵雍",
            "内容": "花开春正好，花谢春还暮。不意子规禽，犹能道归去。"
        },
        {
            "标题": "春暮吟",
            "作者": "邵雍",
            "内容": "禽不通人情，唯知春已暮。亦或叫提壶，亦或叫归去。"
        },
        {
            "标题": "春去吟",
            "作者": "邵雍",
            "内容": "春去休惊晚，夏来还喜初。残芳虽有在，得以绿阴无。"
        },
        {
            "标题": "春去吟",
            "作者": "邵雍",
            "内容": "好物足艰难，都来数日间。既为风搅挠，又被雨摧残。富贵醉初醒，神仙梦乍还。游人不知止，依旧倚朱栏。"
        },
        {
            "标题": "春水短吟",
            "作者": "邵雍",
            "内容": "雪消冰泮渌盈沟，翡翠鸳鸯得志秋。长恨远山遮不断，又疑别浦去难留。绕堤杨柳轻轻拂，近岸新蒲细细抽。满眼烟波杳无际，三吴特地送孤舟。"
        },
        {
            "标题": "春天吟",
            "作者": "邵雍",
            "内容": "一片春天在眼前，眼前须识好春天。春秋冬夏能无累，雪月风花都一连。能用真腴为事业，岂防他物害暄妍。我生其幸何多也，安有闲愁到耳边。"
        },
        {
            "标题": "春水长吟",
            "作者": "邵雍",
            "内容": "春在水自渌，春归渌遂休。清非不逮渌，春奈胜于秋。渌向阳中得，清於冷上求。加於清一等，用是渌为优。薄薄冰初泮，微微雨乍收。渺瀰新岛屿，潋滟旧汀洲。荷芰低犹卷，{上艹下孤}蒲嫰已抽。苹繁虽渐出，藻荇禾全稠。日暖鸳鸯浴，烟晴翡翠游。波平双躣鲤，风静戏群鸥。西蜀遨争举，东瓯禊竞修。武陵花再识，汉曲佩还投。台下溶溶过，堤边漫漫流。槛前才泚泚，天外更悠悠。泛滥情怀恶，潺暖意思幽。远山遮不断，别浦去难留。二月溪桥畔，三吴野渡头。依前横两桨，特此送孤舟。画手方停笔，骚人正倚楼。长江飞絮外，更是动离愁。"
        },
        {
            "标题": "春水吟",
            "作者": "邵雍",
            "内容": "春水{左氵右录}成波，成波无奈何。难将染佗物，止可染轻罗。"
        },
        {
            "标题": "延福坊李太博乞园池诗",
            "作者": "邵雍",
            "内容": "宣威十九次高牙，奕叶功臣旧将家。清世辞荣归里第，白头行乐过年华。杯盈香醑浮春水，曲度新声出靓花。如此园池如此寿，儿孙满眼庆无涯。"
        },
        {
            "标题": "春水吟",
            "作者": "邵雍",
            "内容": "春水渌成波，成波无奈何。难将染他物，止可染轻罗。"
        },
        {
            "标题": "洛阳春吟",
            "作者": "邵雍",
            "内容": "十日好花都去尽，可怜青帝用功深。游人莫便无凭据，未必红芳胜绿阴。"
        },
        {
            "标题": "洛阳春吟",
            "作者": "邵雍",
            "内容": "用尽四时周一岁，唯春能见好花开。十千买酒未为贵，既去红芳岂再来。"
        },
        {
            "标题": "春游五首",
            "作者": "邵雍",
            "内容": "三月牡丹方盛开，鼓声多处是亭台。车中游女自笑语，楼下看人闲往来。积翠波光摇帐幄，上阳花气扑樽罍。西都风气所宜者，草木空妖谁复哀。"
        },
        {
            "标题": "春游五首 其四",
            "作者": "邵雍",
            "内容": "人间佳节唯寒食，天下名园重洛阳。金谷暖横宫殿碧，铜驼晴合绮罗光。\n桥边杨柳细垂地，花外鞦韆半出墙。白马蹄轻草如剪，烂游于此十年强。"
        },
        {
            "标题": "洛阳春吟",
            "作者": "邵雍",
            "内容": "春归花谢日初长，燕语莺啼各息忙。何故游人断来往，绿阴殊不减红芳。"
        },
        {
            "标题": "春游五首 其二",
            "作者": "邵雍",
            "内容": "洛城春色浩无涯，春色城东又复嘉。风力缓摇千树柳，水光轻荡半川花。\n烟晴翡翠飞平岸，日暖鸳鸯下浅沙。不见君王西幸久，游人但感鬓空华。"
        },
        {
            "标题": "洛阳春吟",
            "作者": "邵雍",
            "内容": "春归必意归何处，无限春冤都未诉。欲托流莺问所因，子规又叫不如去。"
        },
        {
            "标题": "春游五首 其一",
            "作者": "邵雍",
            "内容": "五岭梅花迎腊开，三川正月赏寒梅。相去万里先一月，始知春色从南来。\n何人妙曲传羌笛，尽日清香落酒杯。料得天涯未归客，也应临此重徘徊。"
        },
        {
            "标题": "喜春吟",
            "作者": "邵雍",
            "内容": "春至已将诗探伺，春归更用酒追寻。酒因春至春归饮，诗为花开花谢吟。花谢花开诗屡作，春归春至酒频斟。情多不是强年少，和气冲心何可任。"
        },
        {
            "标题": "春日园中吟",
            "作者": "邵雍",
            "内容": "春暖游园乃是常，城中殊不异仙乡。竹间日日同真侣，水畔时时泛羽觞。\n雨后鸟声移树啭，风前花气触人香。林间富贵一般乐，更纵其来更不妨。"
        },
        {
            "标题": "春雨吟",
            "作者": "邵雍",
            "内容": "春雨细如丝，如丝霡霂时。如何一霶霈，万物尽熙熙。"
        },
        {
            "标题": "探春吟",
            "作者": "邵雍",
            "内容": "草色依稀绿，花稍隐约红。一般难道说，如醉在心中。"
        },
        {
            "标题": "一春吟",
            "作者": "邵雍",
            "内容": "一春九十日，几雨占几半。花好不成观，心狂未能按。"
        },
        {
            "标题": "莫春吟",
            "作者": "邵雍",
            "内容": "林下居常睡起迟，那堪车马近来稀。春深昼永帘垂地，庭院无风花自飞。"
        },
        {
            "标题": "问春吟",
            "作者": "邵雍",
            "内容": "自古言花须说莺，莺花本合一时行。因何花谢莺才至，浪得莺花相与名。辄欲问春春不应，私於蜂蝶有何情。流莺不伏春辜负，啼了千声又万声。"
        },
        {
            "标题": "和李审言龙图行次龙门见寄",
            "作者": "邵雍",
            "内容": "万里秋光入坐明，交情预喜笑相迎。菊花未服重阳过，如待君来泛巨觥。"
        },
        {
            "标题": "新居成呈刘君玉殿院",
            "作者": "邵雍",
            "内容": "履道坊南竹径脩，绿杨阴里水分流。众贤买得澄心景，独我居为养志秋。若比陈门成已僣，苟陪颜巷亦堪忧。无端风雨虽狂暴，不信能凌沉隐侯。"
        },
        {
            "标题": "和赵充道秘丞见赠",
            "作者": "邵雍",
            "内容": "人言人事危冠冕，吾爱吾庐远市朝。野面不堪趋魏阙，闲身唯称访杨寥。殊无纪律诗千首，富有云山酒一瓢。预借轩车又东去，自兹风月恐难招。"
        },
        {
            "标题": "和孙传师秘校见赠",
            "作者": "邵雍",
            "内容": "天津南畔是吾庐，时荷夫君枉乘车。始为退来忘检束，却因闲久长空疏。与其功业逋青史，孰若云山负素书。一片丹诚最难状，庶几长得类舟虚。"
        },
        {
            "标题": "观南北朝吟",
            "作者": "邵雍",
            "内容": "方其天下分南北，聘使何尝绝往还。偏霸尚存前典宪，小康犹带旧腥膻。洛阳雅望称崔浩，江表奇才服谢安。二百四年能并辔，谩将夷虏互为言。"
        },
        {
            "标题": "答宁秀才求诗吟",
            "作者": "邵雍",
            "内容": "林下闲言语，何须要许多。几乎三百首，足以备吟哦。"
        },
        {
            "标题": "答富郑公见示正旦四绝",
            "作者": "邵雍",
            "内容": "正旦四篇诗，缘忻七十期。请观唐故事，未放晋公归。"
        },
        {
            "标题": "答和吴传正赞善二首",
            "作者": "邵雍",
            "内容": "洛阳城里一愚夫，十许年来不读书。老去情怀难状处，淡烟寒月映松疏。"
        },
        {
            "标题": "答和吴传正赞善二首并寄高阳王十三机宜 其二",
            "作者": "邵雍",
            "内容": "乐静岂无病，好闲终有心。争如自得者，与世善浮沈。"
        },
        {
            "标题": "答客问病",
            "作者": "邵雍",
            "内容": "世上重黄金，伊予独喜吟。死生都一致，利害漫相寻。汤剂功非浅，膏肓疾已深。然而犹灼艾，用慰友朋心。"
        },
        {
            "标题": "依韵寄成都李希淳屯田",
            "作者": "邵雍",
            "内容": "思君君未还，君恋蜀中官。白首虽知倦，清衷宜自宽。花时难得会，蚕市易成欢。莫叹归休晚，生涯若未完。"
        },
        {
            "标题": "答君实端明游寿安神林",
            "作者": "邵雍",
            "内容": "占得幽栖一片山，都离尘土利名间。四时分定所游处，不为移文便往还。"
        },
        {
            "标题": "答李希淳屯田",
            "作者": "邵雍",
            "内容": "逢时虽出欲胡为，其那天资智识微。弊性止堪同蠖屈，薄才安敢望鹏飞。长因访旧欢无极，每为寻幽暮不归。花爱半开承露看，奈何花上露沾衣。"
        },
        {
            "标题": "答客吟",
            "作者": "邵雍",
            "内容": "说者从来太过乎，道须能卷又能舒。人间好事不常有，天下奇才何处无。年近从心唯策杖，诗逢得意便操觚。快心亦恐诗拘束，更把狂诗大字书。"
        },
        {
            "标题": "答会计杜孝锡寺丞见赠",
            "作者": "邵雍",
            "内容": "四方多善人，予善未毫分。有意空求志，无功漫爱君。闲行观止水，静坐看归云。老向太平里，朝廷正右文。"
        },
        {
            "标题": "答李希淳屯田三首",
            "作者": "邵雍",
            "内容": "胸中日月时舒惨，笔下风云旋合离。老去无成尚如此，不知成后更何为。"
        },
        {
            "标题": "答李希淳屯田三首",
            "作者": "邵雍",
            "内容": "竹间水际情怀好，月下风前意思多。洛社过从无事日，非吾数辈更谁何。"
        },
        {
            "标题": "答李希淳屯田三首",
            "作者": "邵雍",
            "内容": "去岁尝蒙远寄诗，当时已叹友朋希。如今存者殆非半，不纵欢游待几时。"
        },
        {
            "标题": "答人吟",
            "作者": "邵雍",
            "内容": "初春洛城梅开时，赏梅更吟梅花诗。梅花虽开难远寄，唯寄梅诗伸所思。"
        },
        {
            "标题": "答人书言",
            "作者": "邵雍",
            "内容": "无位立事难，逢时建功易。求全自有毁，举大须略细。去恶虑伤恩，存恶忧害义。徒有仁者心，殊无仁者意。"
        },
        {
            "标题": "答人语名教",
            "作者": "邵雍",
            "内容": "开闢而来世教敷，其间雄者号真儒。修身有道名先觉，何代无人达奥区。焕若丹青经史义，明如日月圣人途。鯫生涵泳虽云外，天下英才敢厚诬。"
        },
        {
            "标题": "答人吟",
            "作者": "邵雍",
            "内容": "谁道闲人无事权，事权唯只是诗篇。四时雪月风花景，都与收来入近编。"
        },
        {
            "标题": "答任开叔郎中昆仲相访",
            "作者": "邵雍",
            "内容": "竹影战棋罢，闲思安乐窝。旷时称不见，联辔幸相过。宠莫兼金比，褒逾华衮多。从来有诗癖，使我遂成魔。"
        },
        {
            "标题": "答人吟",
            "作者": "邵雍",
            "内容": "林下闲言语，何须更问为。自知无纪律，安得谓之诗。"
        },
        {
            "标题": "答人见寄",
            "作者": "邵雍",
            "内容": "鬓毛不患渐成霜，有托琴书子一双。既乏长才康盛世，无如高枕卧南窗。明知筋力难为强，犹说云山未树降。多谢故人相爱甚，辙鱼幸免困西江。"
        },
        {
            "标题": "答人书意",
            "作者": "邵雍",
            "内容": "仲尼言正性，子舆言践形。二者能自得，殆不为虚生。所交若以道，所感若民诚。虽三军在前，而莫得之凌。"
        },
        {
            "标题": "答人书",
            "作者": "邵雍",
            "内容": "卿相一岁俸，寒儒一生费。人爵固不同，天爵何尝匮。不有霜与雪，安知松与桂。虽无官自高，岂无道自贵。"
        },
        {
            "标题": "答人放言",
            "作者": "邵雍",
            "内容": "经时不见意何如，重出新诗笑语初。物理悟来添性淡，天心到后觉情疏。已全孟乐君无限，未识蘧非我有余。大率空名如所论，此身甘老在樵渔。"
        },
        {
            "标题": "答人语名教",
            "作者": "邵雍",
            "内容": "开辟而来世教敷，其间雄者号真儒。修身有道名先觉，何代无人达奥区。\n焕若丹青经史义，明如日月圣人途。鲰生涵泳虽云久，天下英才敢厚诬。"
        },
        {
            "标题": "答人乞碧芦",
            "作者": "邵雍",
            "内容": "草有可嘉者，莫将萧艾俦。扶疏全类竹，苍翠特宜秋。风雨声初入，江湖思莫收。无功济天下，藉此一淹留。"
        },
        {
            "标题": "答人吟",
            "作者": "邵雍",
            "内容": "筋骸得似常年否，气血能如旧日无。却喜一般增长处，樽前谈笑有工夫。"
        },
        {
            "标题": "代书答开封府推官姚辅周郎中",
            "作者": "邵雍",
            "内容": "世态其如与愿违，必须言进是无知。遍将底事闲思处，不若西街极论时。设有奇才能动世，奈何双鬓已如丝。天边新月从来细，不为人间爱画眉。"
        },
        {
            "标题": "答友人劝酒吟",
            "作者": "邵雍",
            "内容": "人人谁不愿封侯，及至封侯未肯休。大得却须防大失，多忧元只为多求。规模焉敢比才士，度量自知非饮流。少日何由能强此，况今年老雪堆头。"
        },
        {
            "标题": "依韵和王安之卿六老诗仍见率成七",
            "作者": "邵雍",
            "内容": "六人相聚会时康，着甚来由不放狂。遍地园林同已有，满天风月助诗忙。文章高摘汉唐艳，骚雅浓薰李杜香。水际竹边闲适处，更无尘事只清凉。"
        },
        {
            "标题": "依韵和王安之卿六老诗仍见率成七",
            "作者": "邵雍",
            "内容": "六老皤然鬓似霜，纵心年至又非狂。园池共避何妨胜，樽俎相欢未始忙。杖履烂游千载运，衣巾浓惹万花香。过从见率添成七，况复秋来亦渐凉。"
        },
        {
            "标题": "大笔吟",
            "作者": "邵雍",
            "内容": "有客无知，为性太质。不忮不求，无固无必。足蹑天根，手探月窟。所得之怀，尽赋于笔。意还情融，气和神逸。酒放微醺，绡铺半匹。如风之卒，如云之勃。如电之歘，如雨之密。或往或还，或没或出。滌{上湯下皿}氛埃，廓开天日。鸾凤翱翔，龙蛇盘屈。春葩暄妍，秋山崒屼。三千簪裾，俯循儒术。百万貔貅，仰听军律。松桂成林，芝兰满室。蜀锦初番，朝霞乍拂。白璧一双，黄金百{左金右益}。羲之来求，牧之来乞。物外神交，人间事毕。观者析酲，收之愈疾。"
        },
        {
            "标题": "大笔吟 其二",
            "作者": "邵雍",
            "内容": "酒喜小杯饮，诗快大字书。不知人世上，此乐更谁如。"
        },
        {
            "标题": "大寒吟",
            "作者": "邵雍",
            "内容": "旧雪未及消，新雪又拥户。阶前冻银床，檐头冰钟乳。清日无光辉，烈风正号怒。人口各有舌，言语不能吐。"
        },
        {
            "标题": "大笔吟",
            "作者": "邵雍",
            "内容": "诗成大字书，意快有谁如。巨浪银山立，风樯百尺馀。"
        },
        {
            "标题": "大笔吟",
            "作者": "邵雍",
            "内容": "酒喜小杯饮，诗快大字书。不知人世上，此乐更谁如。"
        },
        {
            "标题": "大象吟",
            "作者": "邵雍",
            "内容": "大象自中虚，中虚真不渝。施为心事业，应对口功夫。伎俩千般有，忧愁一点无。人能知此理，胜读五车书。"
        },
        {
            "标题": "大易吟",
            "作者": "邵雍",
            "内容": "天地定位，否泰反类。山泽通气，损咸见义。雷风相薄，恒益起意。水火相射，既济未济。四象相交，成十六事。八卦相盪，为六十四。"
        },
        {
            "标题": "大字吟",
            "作者": "邵雍",
            "内容": "诗成半醉正陶陶，更用如椽大笔抄。尽得意时仍放手，到凝情处略濡毫。鲁阳却日功犹浅，宗慤乘风志未高。写出太平难状意，任佗天下颂功劳。"
        },
        {
            "标题": "代简答张淳秘校",
            "作者": "邵雍",
            "内容": "老年前事怕追思，更见曾悲先德诗。却有断章聊自慰，如今冢嗣弱於谁。"
        },
        {
            "标题": "代书寄剑州普安令周士彦屯田 其二",
            "作者": "邵雍",
            "内容": "二蜀至三吴，中间万里馀。去年方北望，今岁复西驱。\n剑阁离天日，秦川限帝都。临风相忆处，能饮一杯无。"
        },
        {
            "标题": "代书寄程正叔",
            "作者": "邵雍",
            "内容": "严亲出守剑门西，色养欢深世表仪。唐相规模今历历，蜀氏遨乐旧熙熙。海棠洲畔停桡处，金雁桥边立马时。料得预忧天下计，不忘君者更为谁。"
        },
        {
            "标题": "天津看雪代简谢蒋秀才还诗卷",
            "作者": "邵雍",
            "内容": "清洛接天去，寒云贴地飞。人於桥上立，诗向雪中归。"
        },
        {
            "标题": "代书寄友人",
            "作者": "邵雍",
            "内容": "当年有志高天下，尝读前书笑谢安。岂谓此身甘老朽，尚无闲地可盘桓。棋逢敌手才堪着，琴少知音不愿弹。非止不才能退默，古贤长恨得时难。"
        },
        {
            "标题": "代书答淮南宪张司封",
            "作者": "邵雍",
            "内容": "缘木求鱼固不能，缘鱼求炙恐能行。与其病后求良药，不若醉时辞大觥，芝草无根休用种，蟠桃有实岂难生。荷君见爱情非浅，一芥还同一芥荣。"
        },
        {
            "标题": "代简谢王茂直惠酒及川笺",
            "作者": "邵雍",
            "内容": "白羊玉屑诚佳物，臂痛头风正苦时。酒放半醺诗思动，窝中何用更呼医。"
        },
        {
            "标题": "代书寄北海赵充道太博",
            "作者": "邵雍",
            "内容": "自从终鲜罢吟哦，聊为临风一浩歌。别易会难情不已，登高望远兴如何。百年可惜无时再，千里相思事更多。今日樽罍真北海，况君雅重风不过。"
        },
        {
            "标题": "代书寄白波张景真辇运",
            "作者": "邵雍",
            "内容": "秋入山河气象雄，不堪闲望老年中。金兰契重思无限，手足情多感未终。\n半局残棋销白昼，一簪华发乱西风。唯君父子相知久，松桂心同色更同。"
        },
        {
            "标题": "代书吟",
            "作者": "邵雍",
            "内容": "金须百鍊始知精，水鉴何如人鉴明。不弃既能存故旧，久要焉敢忘平生。经纶事体当言用，道义襟怀只论诚。草木面前何止万，岁寒松桂独青青。"
        },
        {
            "标题": "代书寄{左堇右阝}江知县张太博",
            "作者": "邵雍",
            "内容": "长忆当年归弊庐，弟兄同受策名初。一生不记寻常事，千里犹通咫尺书。风月遥知四明好，江山况是发秋余。片帆未得闲飞去，徒见严君问起居。"
        },
        {
            "标题": "代书吟",
            "作者": "邵雍",
            "内容": "见别一年余，岁残相忆初。重烦君欵密，远寄我空疏。衰朽百端有，忧愁一点无。闲吟四十字，聊用答来书。"
        },
        {
            "标题": "寄吴传正寺丞",
            "作者": "邵雍",
            "内容": "天津风月一何孤，似我经秋相忆无。每仗晴波寄声去，不知曾得到东都。"
        },
        {
            "标题": "代简谢尹处初先生",
            "作者": "邵雍",
            "内容": "乐国久容人避乖，非窝何以状清怀。则予岂敢窥高躅，天险能升不用阶。"
        },
        {
            "标题": "代书寄友人",
            "作者": "邵雍",
            "内容": "一别光阴二纪馀，岁华如箭止堪吁。东西契阔久经难，前后殷勤两得书。故国山川皆梦寐，旧家人物半丘墟。何时重讲当时事，笑对西风坼酒壶。"
        },
        {
            "标题": "代书谢王胜之学寄莱石茶酒器",
            "作者": "邵雍",
            "内容": "东山有石若琼玖，匠者追琢可盛酒。君子得之惜不用，殷勤远寄林下叟。林叟从来用瓦盏，惊惶不敢擎上手。重诫儿童无损伤，缄藏复以待贤友。未知贤友何时归，男子功名未成就。朝廷先从忧者言，方今莫如二虏丑。汉之六郡限辽西，唐之八州隔山后。自馀瓜沙甘与凉，中原外而不能有。奈何更饵以金帛，重困吾民犹掣肘。若非堂上出奇兵，安得阃外拉馀朽。直可逐去此腥擅，西出玉门北逾口。城下狐狸既不存，路上豺狼自无走。太阳烜赫耀天衢，氛妖接变匿尘垢。功成不肯受上赏，印解黄金大于斗。乞洛辞君出国门，归鞍暖拂天街柳。千官如壁遮道留，仰面弄鞭不回首。乡人夹路迎大尹，醉拥旌幢锦光溜。下车拜墓还政馀，不访公门访亲旧。始知此器用有时，吾当为君献眉寿。"
        },
        {
            "标题": "访姚辅周郎中月陂西园",
            "作者": "邵雍",
            "内容": "相忆不可遏，西街来访时。交横过沟水，隙曲绕蔬畦。树偃低头避，筇高换手持。朋游相得甚，何乐更如之。"
        },
        {
            "标题": "代书寄华山台观武道士",
            "作者": "邵雍",
            "内容": "太华中峰五千仞，下有大道人往还。当时马上一回首，十载梦魂犹过关。生平爱山山未足，由此看尽天下山。求如华山是难得，使人消得一生闲。"
        },
        {
            "标题": "代书吟",
            "作者": "邵雍",
            "内容": "见别一年馀，岁残相忆初。重烦君款密，远寄我空疏。\n衰朽百端有，忧愁一点无。闲吟四十字，聊用答来书。"
        },
        {
            "标题": "代书寄品库部",
            "作者": "邵雍",
            "内容": "周王八骏走天涯，争似君家四宝奇。郑洛风烟虽咫尺，恨无由往一观之。"
        },
        {
            "标题": "代书戏祖龙图",
            "作者": "邵雍",
            "内容": "祖兄同甲申，二十七日长。无怨可低眉，有欢能抵掌。交情日更深，道义久相尚。但欠书丹人，黄金八百两。"
        },
        {
            "标题": "代书寄长安幕张文通",
            "作者": "邵雍",
            "内容": "无学又无谋，胸中一向虎。苦肠忺饮酒，病眼怕看书。洛浦轻风里，天津小雨馀。故人千里隔，相望意何如。"
        },
        {
            "标题": "二十五日依韵和左藏吴传正寺丞见赠",
            "作者": "邵雍",
            "内容": "上阳光景好看书，非象之中有坦途。良月引归芳草渡，快风飞过洞庭湖。不因赤水时时往，焉有黄芽日日娱。莫道天津便无事，也须闲处着功夫。"
        },
        {
            "标题": "代书寄剑州普安令周士彦屯田",
            "作者": "邵雍",
            "内容": "作官休用叹奚为，未有升高不自卑。君子屈伸方为道，吾儒进退贵从宜。即今彭泽归何地，他日东门去未迟。痛恨伊嵩景无限，一名佳处重求资。"
        },
        {
            "标题": "代书寄张司封吟",
            "作者": "邵雍",
            "内容": "天机时事不相差，老后□□□□□。□□□□去□□，□□□□□□□。□□□□□□□，□□□□□可嗟。唯有□风一杯酒，忆君□□□□□。"
        },
        {
            "标题": "依韵和吴传正寺丞见寄",
            "作者": "邵雍",
            "内容": "五十年来读旧书，世间应笑我迂疏。因思偊女忘今古，遂悟轮人致疾徐。道业未醇诚可病，生涯虽薄敢言虚。时和受赐已多矣，安有胸中不晏知。"
        },
        {
            "标题": "代书寄商洛令陈成伯",
            "作者": "邵雍",
            "内容": "此去替期犹半岁，商山穷僻少医名。感伤多后风防滞，暑湿偏时疾易生。圣智不能无蹇剥，贤才方善处哀荣。斯言至浅理非浅，少补英豪一二明。"
        },
        {
            "标题": "代书寄南阳太守吕献可谏议",
            "作者": "邵雍",
            "内容": "一别星霜二纪中，升沉音问不相通。林间谈笑须归我，天下安危宜系公。万乘几前尝蹇谔，百花洲上略从容。不知月白风清夜，能忆伊川旧钓翁。"
        },
        {
            "标题": "代书寄鄞江知县张太博",
            "作者": "邵雍",
            "内容": "长忆当年扫弊庐，弟兄同受策名初。一生不记寻常事，千里犹通咫尺书。\n风月遥知四明好，江山况是九秋馀。片帆未得闲飞去，徒见严君问起居。"
        },
        {
            "标题": "代书寄濠倅张都官",
            "作者": "邵雍",
            "内容": "多惭吾亦未知音，天乐虽闻不许寻。惠子相时情自好，庄生游处意能深。闲来略记一春事，老去难忘千里心。洛社交朋每相见，为吾因掉白头吟。"
        },
        {
            "标题": "代书寄剑州普安令周士彦屯田",
            "作者": "邵雍",
            "内容": "二蜀至三吴，中间万城馀。去年方北望，今岁复西驱。剑阁离天日，秦川限帝都。临风相忆处，能饮一杯无。"
        },
        {
            "标题": "代简谢朱殿直赠长韵诗",
            "作者": "邵雍",
            "内容": "殷勤见赠用长篇，里闬过从积有年。岁事报成还报始，春华相次又暄妍。"
        },
        {
            "标题": "代书寄陈章屯田",
            "作者": "邵雍",
            "内容": "执别而来二十春，忽飞书意一何勤。四方岂是少贤士，千里犹能思故人。世态见多知可否，物情谙久识疏亲。我今老去甘衰朽，无补明时卧洛滨。"
        },
        {
            "标题": "代书寄前洛阳簿陆刚叔秘校",
            "作者": "邵雍",
            "内容": "洛城官满振衣{左衤右居}，尘土何由浼远途。道在幸逢清日月，眼前应见旧江湖。知行知止唯贤者，能屈能伸是丈夫。归去可妨趁残水，三吴还似向时无。"
        },
        {
            "标题": "代书寄祖龙图",
            "作者": "邵雍",
            "内容": "三十年交旧，相逢各白头。海壖曾共饮，洛社又同游。脱屣风波池，开怀松桂秋。两眉从此后，应不着闲愁。"
        },
        {
            "标题": "代书寄陈章屯田",
            "作者": "邵雍",
            "内容": "执别而来二十春，忽飞书意一何勤。四方岂是少贤士，千里犹能思故人。\n世态见多知可否，物情谙久识疏亲。我今老去甘衰朽，无补明时卧洛滨。"
        },
        {
            "标题": "代书答朝中旧友",
            "作者": "邵雍",
            "内容": "少日治文章，亦曾观国光。山林虽不返，畎亩未尝忘。麋鹿宁无志，鹓鸿自有行。还知今日事，大故索思量。"
        },
        {
            "标题": "待物吟",
            "作者": "邵雍",
            "内容": "待物莫如诚，诚真天下行。物情无远近，天道自分明。义理须宜顾，才能不用矜。世间闲缘饰，到了是虚名。"
        },
        {
            "标题": "担折",
            "作者": "邵雍",
            "内容": "禹士力生头，都知闲做弄。直待担子折，恁待柴束重。"
        },
        {
            "标题": "杏香花",
            "作者": "邵雍",
            "内容": "客说河州事，经营杳未涯。讶予独无语，贪嗅杏香花。"
        },
        {
            "标题": "盗伯吟",
            "作者": "邵雍",
            "内容": "盗伯窥财物，其心不虑佗。取时唯恐少，败后只嫌多。"
        },
        {
            "标题": "道装吟",
            "作者": "邵雍",
            "内容": "安车尘尾道衣装，里闬过从乃是常。闻说洞天多似此，吾乡殊不异仙乡。"
        },
        {
            "标题": "得失吟",
            "作者": "邵雍",
            "内容": "人有贤愚，事无巨细。得不艰难，失必容易。"
        },
        {
            "标题": "得失吟",
            "作者": "邵雍",
            "内容": "时难得而易失，心虽悔而何追。不知老之已至，不知志与愿违。"
        },
        {
            "标题": "伤二舍弟无疾而化二首",
            "作者": "邵雍",
            "内容": "肠断东篱何所寻，东篱从此事沉沉。差肩行处皆成往，吊影伤时无似今。清泪已乾情莫极，黄泉未到恨非深。不知何日能销尽，三十二年雍睦心。"
        },
        {
            "标题": "伤二舍弟无疾而化二首",
            "作者": "邵雍",
            "内容": "手足情深不可忘，割心犹未比其伤。急能畴昔尔相济，终鲜如今我遂当。韡鞾棣开无并萼，邕邕雁去破初行。自兹明月清风夜，萧索东篱看断肠。"
        },
        {
            "标题": "登封县宇观少室",
            "作者": "邵雍",
            "内容": "天地始融结，此山已高极。群峰拥旌幢，巨石罗剑戟。日出崖先红，雨馀岚更碧。安知无神仙，其间久遁迹。"
        },
        {
            "标题": "追和王常侍登郡楼望山",
            "作者": "邵雍",
            "内容": "四贤当日此盘恒，千百年人尚寻颜。天下有名难避世，胸中无物漫居山。事观今古兴亡后，道在君臣进退间。若蕴奇才必奇用，不然须负一生闲。"
        },
        {
            "标题": "登山临水吟",
            "作者": "邵雍",
            "内容": "山有乔峰水有涛，未能容屐岂容舠。非无仁智斯为乐，少有登临不惮劳。言味止知甘脍炙，语真谁是识琼瑶。自惭不尽人才处，长恨今人论太高。"
        },
        {
            "标题": "登女几",
            "作者": "邵雍",
            "内容": "予看山多矣，未尝逢此奇。巨崖如格虎，险石若张旗。云意闲舒卷，岩形屡改移。丹青难状处，四面尽如斯。"
        },
        {
            "标题": "登嵩顶",
            "作者": "邵雍",
            "内容": "九州环绕若棋枰，万岁嵩高看太平。四海有人能统御，中原何复有交争。\n长忧眼见奸雄辈，且愿身为尧舜氓。五十三年芜没事，如今方喜看春耕。"
        },
        {
            "标题": "登嵩项",
            "作者": "邵雍",
            "内容": "九州环绕持棋枰，万岁嵩高看太平。四海有人能统御，中原何复有交争。长忧眼见奸雄辈，且愿身为尧舜氓。五十三年芜没事，如今方喜看春耕。"
        },
        {
            "标题": "登石阁吟",
            "作者": "邵雍",
            "内容": "一般情意恶难羁，长怕登高望远时。今日凭栏异常日，几回将下又迟迟。"
        },
        {
            "标题": "丁宁吟",
            "作者": "邵雍",
            "内容": "人无忽略，事贵丁宁。忽略近薄，丁宁近诚。"
        },
        {
            "标题": "东海有大鱼",
            "作者": "邵雍",
            "内容": "东海有大鱼，罔罟无能近。砀然一朱水，蝼蚁得而困。"
        },
        {
            "标题": "观四晋吟",
            "作者": "邵雍",
            "内容": "承平未必便无忧，安若忘危非善谋。题品人材凭雅诮，雌黄时事用风流。有刀难剖公闾腹，无木可枭元海头。祸在夕阳亭一句，上东门啸浪悠悠。"
        },
        {
            "标题": "东轩消海初开劝客酒二首",
            "作者": "邵雍",
            "内容": "春色融融满洛城，莫辞行乐慰平生。深思闲友开眉笑，重惜梅花照眼明。况是山翁差好事，可怜芳酒最多情。此时不向樽前醉，更向何时醉太平。"
        },
        {
            "标题": "东轩消梅初开劝客酒二首 其二",
            "作者": "邵雍",
            "内容": "春色融融满洛城，莫辞行乐慰平生。深思闲友开眉笑，重惜梅花照眼明。\n况是山翁差好事，可怜芳酒最多情。此时不向樽前醉，更向何时醉太平。"
        },
        {
            "标题": "东轩黄红二梅正开坐上书呈友人",
            "作者": "邵雍",
            "内容": "一年一度见双梅，能见双梅几度开。人寿百年今六十，休论闲事且啣杯。"
        },
        {
            "标题": "东轩消海初开劝客酒二首",
            "作者": "邵雍",
            "内容": "为爱消梅胜早梅，数枝先发日徘徊。若教岭表腊前尽，安有洛阳正后开。香逐暖风初出谷，艳随芳酒正浮醅。佳宾会取东君意，莫负乘春此际来。"
        },
        {
            "标题": "冬至吟",
            "作者": "邵雍",
            "内容": "冬至子之半，天心无改移。一阳初起处，万物未生时。玄酒味方淡，大音声正希。此方如不信，更请问庖牺。"
        },
        {
            "标题": "冬至吟",
            "作者": "邵雍",
            "内容": "何者谓之几，天根理极微。今年初尽处，明日未来时。此际易得意，其间难下辞。人能知此意，何事不能知。"
        },
        {
            "标题": "人生一世吟",
            "作者": "邵雍",
            "内容": "前有亿万年，后有亿万世。中间一百年，做得几何事。又况人之寿，几人能百岁。如何不喜欢，强自生憔悴。"
        },
        {
            "标题": "独赏牡丹",
            "作者": "邵雍",
            "内容": "赏花全易识花虽，善识花人独倚栏。雨露功中观造化，神仙品里定容颜。寻常止可言时尚，奇绝方名出世间。赋分也须知不浅，筭来消得一生闲。"
        },
        {
            "标题": "独坐吟",
            "作者": "邵雍",
            "内容": "天告自丁宁，人多不肯听。四时皆有景，万物岂无情。祸福眼前事，是非身后名。谁能事闲气，浪与世人争。"
        },
        {
            "标题": "独坐吟",
            "作者": "邵雍",
            "内容": "天意自分明，人多不肯行。莺花春乍暖，风月雨初晴。静坐澄思虑，闲吟乐性情。谁能事闲气，浪与世人争。"
        },
        {
            "标题": "读古诗",
            "作者": "邵雍",
            "内容": "闲读古人诗，因看古人意。古今时虽殊，其意固无异。喜怒与哀乐，贫贱与富贵。惜哉情何物，使人能如是。"
        },
        {
            "标题": "蠹书鱼",
            "作者": "邵雍",
            "内容": "形状类于鱼，其心好蠹书。居常游箧笥，未始在江湖。为害千般有，言烹一物无。年年当盛夏，{左日右煞}了却如初。"
        },
        {
            "标题": "读陶渊明归去来",
            "作者": "邵雍",
            "内容": "归去来兮任我真，事虽成往意能新。何尝不过如斯世，其那难逢似此人。近暮特嗟时翳翳，向荣还喜木欣欣。可怜六百馀年外，复有闲人继后尘。"
        },
        {
            "标题": "读张子房传吟",
            "作者": "邵雍",
            "内容": "汉室开基第一功，善哉能始又能终。直疑后日赤松子，便是当年黄石公。用舍随时无分限，行藏在我有穷通。古人已死不复见，痛惜今人少此风。"
        },
        {
            "标题": "招司马君实游夏圃",
            "作者": "邵雍",
            "内容": "雨霁景自好，秋深天未寒。可能乘兴否，夏圃一盘桓。"
        },
        {
            "标题": "对花吟",
            "作者": "邵雍",
            "内容": "春在花争好，春归花遂残。好花留不住，好客会亦难。酒即对花饮，花宜把酒看。如何更斟酒，乃尽此时欢。"
        },
        {
            "标题": "对花吟",
            "作者": "邵雍",
            "内容": "美酒岂无留客饮，好花犹解向人开。多情不忍阻花意，未醉何须辞满杯。"
        },
        {
            "标题": "对花吟",
            "作者": "邵雍",
            "内容": "今年花似昔年开，今日人开昔日怀。烦恼全无半掐子，喜欢长有百车来。光阴已过意未过，齿发虽颓志未颓。人问尧夫曾出否，答云方自洞天回。"
        },
        {
            "标题": "对花饮",
            "作者": "邵雍",
            "内容": "人言物外有烟霞，物外烟霞岂足夸。若用校量为乐事，但无忧挠是仙家。百年光景留难住，十日芳菲去莫遮。对酒无花非负酒，对花无酒是亏花。"
        },
        {
            "标题": "对花",
            "作者": "邵雍",
            "内容": "花枝照酒卮，把酒嘱花枝。酒尽钱能买，花残药不医。\n人无先酩酊，花莫便离披。慢慢对花饮，况春能几时。"
        },
        {
            "标题": "花前劝酒",
            "作者": "邵雍",
            "内容": "春在对花饮，春归花亦残。对花不饮酒，欢意遂阑珊。酒向花前饮，花宜醉后看，花前不饮酒，终负一年欢。"
        },
        {
            "标题": "对酒吟",
            "作者": "邵雍",
            "内容": "有酒时时泛一瓯，年将七十待何求。齿衰婚嫁尚未了，岁旱田园才薄收。客去有时闲拱手，日高无事静梳头。霜毛不止装诗景，更可因而入画休。"
        },
        {
            "标题": "多多吟",
            "作者": "邵雍",
            "内容": "天下居常，害多于利。乱多于治，忧多于喜。奈何人生，不能免此。奈何予生，皆为外事。"
        },
        {
            "标题": "对花",
            "作者": "邵雍",
            "内容": "花枝照酒巵，把酒嘱花枝。酒尽钱能买，花残药不医。人无先酩酊，花莫便离披。慢慢对花饮，况春能几时。"
        },
        {
            "标题": "首尾吟 其一二○",
            "作者": "邵雍",
            "内容": "尧夫非是爱吟诗，诗是尧夫乐静时。药里君臣慵点对，琴中文武倦更移。\n鼎间龙虎忘看守，棋上山河废指挥。亦恐因而害天性，尧夫非是爱吟诗。"
        },
        {
            "标题": "多事吟",
            "作者": "邵雍",
            "内容": "多事招忧。多疑招闷。多与招吝，多取招损。"
        },
        {
            "标题": "二色桃",
            "作者": "邵雍",
            "内容": "施朱施粉色俱好，倾国倾城艳不同。疑是蕊宫双姊妹，一时俱肯嫁春风。"
        },
        {
            "标题": "恩义吟",
            "作者": "邵雍",
            "内容": "恩深者亲，义重者君。恩义两得，始谓之人。"
        },
        {
            "标题": "孙庞二将",
            "作者": "邵雍",
            "内容": "孙膑伏兵称有法，庞涓{左金右賛}火一何愚。兵家诡诈尽如此，利害今人自不殊。"
        },
        {
            "标题": "恩怨吟",
            "作者": "邵雍",
            "内容": "人之常情，无重于死。恩感人心，死犹有喜。怨结人心，死犹未已。恩怨之深，使人如此。"
        },
        {
            "标题": "二说吟",
            "作者": "邵雍",
            "内容": "治不变俗，教不易民。甘龙之说，亦或可循。常人习俗，学者溺闻。商鞅之说，异乎所云。"
        },
        {
            "标题": "二十九日依韵和洛阳陆刚叔主簿见赠",
            "作者": "邵雍",
            "内容": "一霎萧萧晚雨余，凤凰楼下偶驱车。郄诜片玉如能挹，乐广青天幸未疏。相阔夏秋闻甚事，可亲灯火读何书。恨无束帛嘉程子，从自悁悁返弊庐。"
        },
        {
            "标题": "二十日到城中见交旧",
            "作者": "邵雍",
            "内容": "年年此际走烟岚，人亦何尝谓我贪。归见交亲话清胜，且无防患在三缄。"
        },
        {
            "标题": "二月吟",
            "作者": "邵雍",
            "内容": "林下故无知，唯知二月期。酒尝新热后，花赏半开时。只有醺酣趣，殊无烂熳悲。谁能将此景，长贮在心脾。"
        },
        {
            "标题": "芳草长吟",
            "作者": "邵雍",
            "内容": "芳草更休生，芳樽更不倾。草如生不已，樽岂便能停。雨后闲池阁，春深小院庭。是时帘半卷，此际酒初醒。密密嫰方布，葺葺绿已成。送回残照淡，引起晓寒轻。静衬花村薄，闲装竹坞清。溪边微水浸，原上未春耕。莫遣香车辗，休教细马行。籍馀无限意，望久不胜情。台逈眉初敛。楼危眼乍明。低低暮云碧，隐隐远山青。翠接鸳鸯浦，萋连杨柳汀。江潭夜帆落，海渚晚舟横。戍壘角一弄，牧童笛数声。沙头双鹭下，渡口乱鸿惊。蓊郁出征地，芊绵奉使程。远披来往路，遍绕短长亭。苒苒秦皇墓，离离汉帝城。荒凉故铜雀，破碎旧金陵。雾鏁前朝事，烟昏后世名。枯犹藏狡兔，腐亦化流萤。纵划奚由尽，才烧又却荣。徒能蔽京观，仍愿且升平。"
        },
        {
            "标题": "战国吟",
            "作者": "邵雍",
            "内容": "七国之时尚战争，威强智诈一齐行。廉颇白起善用兵，苏秦张仪善纵横。朝为布衣暮衣卿，昨日鼎食今鼎烹。范雎谢相何心情，蔡泽入秦何依凭。始皇奋袂天下宁，二世乞为氓不能。三千宾客愤未平，百二山河汉已兴。所存旧物惟空名，残阳衰草山川形。都似一场春梦过，自余恶足语威狞。"
        },
        {
            "标题": "破釜",
            "作者": "邵雍",
            "内容": "有一破釜多故旧，掉向空房不照顾。上面{左土右孛}土尘埃生。两璺到耳连底透。叫得将来锢露人，拈得与他交觑部。羊皮鞴袋扇风急，旋去炉上炼金汗。烹向破釜竅眼中，锢露骨还如旧日。釜有□□人有病，人病还同斧有紊。破釜锢露上依然。人□□□枉丧命。"
        },
        {
            "标题": "放小鱼",
            "作者": "邵雍",
            "内容": "纤鳞不足留，此失一生休。放尔江湖去，宽渠鼎镬忧。更宜深避网，慎勿误吞钩。天下多庖者，无令落庶羞。"
        },
        {
            "标题": "和人放怀",
            "作者": "邵雍",
            "内容": "为人虽未有前知，富贵功名岂力为。滌荡襟怀须是酒，优游情思莫如诗。况当水竹云山地，忍负风花雪月期。男子雄图存用舍。不开眉笑待何时。"
        },
        {
            "标题": "费力吟",
            "作者": "邵雍",
            "内容": "事无巨细，人有得失。得之小心，失之费力。"
        },
        {
            "标题": "风吹木叶吟",
            "作者": "邵雍",
            "内容": "风吹木叶不吹根，慎勿将根苦自陈。天子旧都闲好住，圣人馀事冗休论。长年国里神仙侣，安乐窝中富贵人。万水千山行已遍，归来认得自家身。"
        },
        {
            "标题": "风州郡楼上书所见",
            "作者": "邵雍",
            "内容": "杨柳垂青带，风动如飞盖。危楼思不穷，尽日闲相对。鸟去林自空，云移山不碍。情随双燕还，意与孤鸿会。晚角时继续，层崖递明晦。残阳挂疏红，远水生微濑。塞目烟岑密，都城若天外。如何久客心，东望冯栏杀。"
        },
        {
            "标题": "风月吟",
            "作者": "邵雍",
            "内容": "凉风无限清，良月无限明。清明不我舍，长能成欢情。终朝三褫辱，昼日三接荣。荣辱我不预，何复能有惊。"
        },
        {
            "标题": "笺年老逢春八首 其七 只恐人间都未知",
            "作者": "邵雍",
            "内容": "酒到醺酣处，花当烂漫时。醺酣归酩酊，烂漫入离披。"
        },
        {
            "标题": "自凤州还至秦川驿寄守倅薛姚二君",
            "作者": "邵雍",
            "内容": "欢聚九十日，回首都如梦。明月与清江，东轩又难共。"
        },
        {
            "标题": "笺年老逢春八首 其六 这般意思难名状",
            "作者": "邵雍",
            "内容": "阴阳初感处，天地未分时。言语既难到，丹青何处施。"
        },
        {
            "标题": "古琴吟",
            "作者": "邵雍",
            "内容": "长随书与棋，贫亦久藏之。碧玉琢为轸，黄金拍作徽。典多因待客，弹少为求知。近日僮奴恶，须防煮鹤时。"
        },
        {
            "标题": "乞笛竹栽於李少保宅",
            "作者": "邵雍",
            "内容": "浪种闲花占地生，未尝容易暂留情。奈何苦爱凌霜节，况是犹存缕管名。待凤至时当有实，学龙吟处岂无声。幽人愿乞数枝种，得自君家又更荣。"
        },
        {
            "标题": "故连昌宫",
            "作者": "邵雍",
            "内容": "洛水来西南，昌水来西北。二水合流处，宫墙有遗壁。行人徒想像，往事皆陈迹。空余女几山，正对三乡驿。"
        },
        {
            "标题": "观陈希夷先生真及墨迹",
            "作者": "邵雍",
            "内容": "希夷真可观，希夷黑可传。希夷心一片，不可行而言。"
        },
        {
            "标题": "依韵和镇戎倅龚章屯田",
            "作者": "邵雍",
            "内容": "十五年前初见君，见君情意便如亲。虽然林下无他事，不那心间思故人。万物比之论至底，丹诚到了总输真。过从洛社胜诸处，何日能来共卜邻。"
        },
        {
            "标题": "观陈希夷先生真及墨迹",
            "作者": "邵雍",
            "内容": "及见希夷迹，又见希夷真。始知今与古，天下长有人。"
        },
        {
            "标题": "过潼关",
            "作者": "邵雍",
            "内容": "禁密因离乱，机闲为太平。山河虽设险，道德岂容争。不究千一义，空传百二名。遐方久无外，何复用鸡鸣。"
        },
        {
            "标题": "观春秋吟",
            "作者": "邵雍",
            "内容": "堂堂王室寄空名，天下无时不战争。灭国伐人虽恐后，寻盟报役未尝宁。晋齐命令炎如火，文武资基冷似冰。唯有感麟心一片，万年千载若丹青。"
        },
        {
            "标题": "观陈希夷先生真及墨迹",
            "作者": "邵雍",
            "内容": "未见希夷真，未见希夷蹟。止闻希夷名，希夷心未识。"
        },
        {
            "标题": "观棋大吟",
            "作者": "邵雍",
            "内容": "人有精游艺，予尝观弈棋。筭馀知造化，着外见几微。好胜心无已，争先意不低。当人尽宾主，对面如蛮夷。财利激于衷，喜怒见于頄。生杀在于手，与夺指于颐。戾不殊冰炭，和不侔埙篪。义不及朋友，情不通夫妻。珠玉出怀袖，龙蛇走肝脾。金汤起樽俎，剑戟交幈帏。白昼役鬼神，平地蟠蛟螭。空江响雷雹，陆海诛鲸鲵。寒暑同舒惨，昏明共蔽亏。山河灿於地，星斗会璇玑。因睹输赢势，翻惊宠辱蹊。高卑易裁制，返覆难拘羁。心迹既一判，利害不两提。卷舒当要会，取舍在须斯。智者伤于诈，信者失于椎。真伪之相杂，名实之都隳。得者失之本，福为祸之梯。乾坤支作讼，离坎变成睽。弧矢相凌犯，言辞共诋欺。何尝无胜负，未始绝兴衰。前日之所是，今日之或非。今日之所强，明日之或羸。以古观后世，终天露端倪。以今观往昔，何止乎庖牺。尧舜行揖让，四凶犹趄趑。汤武援干戈，三老诚有讥。虽臯陶陈谟，而伊周献规。曾未免矣夫，療骨而伤肌。仁为名所败，义为利所挤。治乱不自已，因革徒从宜。与贤不与子，贤愚生瑕玼。与子不与贤，子孙生疮痍。或苗民逆命，或有扈阻威。或羿浞起釁，或管蔡造疑。或商人征葛，或周人乘黎。或鸣条振旅，或牧野搴旗。灼见夏台日，曾照升自陑。安知羑里月，不照逾孟师。厉王奔于彘，幽王死于骊。平王迁于洛，赧王败于伊。或盟于召陵，或会于黄池。或战于长岸，或弑于乾谿。或入于鄢郢，或栖于会稽。或屠于大梁，或入于临淄。五霸共吞噬，七雄相鞭笞。暴秦灭六国，楚汉决雄雌。天尽于有日，地极于无涯。遐尔都包括，纵横悉指挥。井田方奕奕，兵甲正累累。易之以阡陌，画之以效畿。销之以锋谪，焚之以书诗。罢侯以置守，强幹而弱枝。重兵栖上郡，长城惭边陲。自谓磐石固，万世无已而。回天于指掌，割地于阶墀。视入若蝼蚁，用财如沙泥。阿房宫未毕，祖龙车至戏。骊山卒未放，陈涉兵自蕲。灞上心非浅，鸿门气正滋。咸阳起烟焰，南郑奋熊罴。人鬼同交错，风云共惨凄。项强刘未胜，得鹿莫知谁。约法三章在，收兵五国随。庙堂成筭重，帷幄坐筹奇。广武貔貅怒，鸿沟虎豹饥。荥阳留纪信，垓下别虞姬。三傑才方展，千年运正熙。山川旧形胜，日月新光辉。正朔承三统，车书混四维。方隅无割据，穷僻有羁縻。后族争行日，军分南北司。当时无佐命，何以救顛隮。百战方全日，长兵震天垂。岂知巫蛊事，祸起刘屈氂。冢宰司衡日，重明正渺瀰。见危能致命，无忝寄孤遗。剧贼欺孤日，行同狐与狸。宫中凌寡妇，殿上逐婴儿。龙战知何所，冰坚正在兹。溃堤虽患水，禦水敢忘堤。东汉重晞日，昆阳屋瓦飞。幽忧新室鬼，狼籍渐台屍。鄗邑追隆准，新安扫赤眉。再逢火德王，复睹汉官仪。窦邓缘中馈，阎梁挟牝鸡。经何功殆尽，至董业都糜。河洛少烟火，京都多蒿藜。长天有鸟度，白骨无人悲。城有隍须复，羊无血可刲。大厦之将颠，非一木可支，孟德提先手，仲谋藉世资。玄德志不遂，竟终于涕洟。西晋尚清谈，大计悬品题。妇人执国命，骨肉生疠疵。二主蒙霜露，五胡犯鼎彝。世无管夷吾，令人重歔欷。广陌羌塵合，中州胡马嘶。龙光射牛斗，日影化虹蜺。闢草来洛汭，墾田趋江湄。二百有四年，方驾而并驰。东晋分南尾，时或产灵芝。凡经五改命，至陈卒昌隋。国破西风暮，城荒春草萋。长江空满目，行客浪沾衣。后魏开北首，孝文几缉绥。河阴旋有变，国分为东西。尔朱夺高氏，宇文灭北齐。及隋始并陈，四海为藩篱。泛忭公私匮，征辽士卒疲。有身皆厌苦，无口不嗟咨。处处称年号，人人思乱离。中原未有主，谁识非鹿麋。千一难知日，天人相与期。龙腾则云霭，虎步则风凄。母后专朝日，相仍絮宫闱。可差恒彦范，不杀武三民。绣岭喧歌舞，渔阳动鼓鼙。太平其可傲，徒罪一杨妃。剑阁离天日，潼关漏虎貔。两京皆覆没，九庙咸倾欹。乐极则悲至，恩交则害携。事无事奈何，举目谁与比。自此藩方盛，都无臣子祗。恃功而不朝，讨贼以为词。各拥部兵盛，谁怜王室卑。邀朝迁姑息，观社稷安危。攻取非君命，诛求本自肥。乘舆时播越，扈从或参差。尾大知难运，鞭长岂易麾。长奸忧必至，养虎害终贻。国步可颠沛，君心空忸怩。时来花烂漫，势去叶离披。十姓分中夏，五家递通逵。徒明星有烂，但东方未晞。才返长芦镇，旋驱胡柳陂。绛霄兵自取，玄武火何痴。中渡降堪罪，栾城死可嗤。太原朝见人，刘子夕闻啼。事体重重别，人情旋旋移。弃灰犹隐火，朽骨尚称龟。谲诈多阴中，艰忧常自罹。挠防肤革易，患救腹心迟。语祸不旋踵，言伤浪噬脐。欲升还陨落，将坠却扶持。瞑眩人皆恶，康宁世共晞。须能蠲重疾，始可谓良医。久废田硗确，难行路险巇。不逄真主出，何以见施为。家国邅迍極，君臣际会稀。上天生假手，我宋遂开基。睿弄随方设，群豪引领归。迄今百余载，兵革民不知。成改须归命，兴亡自系时。天机不常设，国手无常施。往事都陈迹，前书略可依。比观之博弈，不差乎毫釐。消长天旋运，阴阳道范围。吉凶人变化，动静事枢机。疾走者先颠，迟茂都后萎。与其交受害，不若两忘之。求鱼必以筌，获兔必以罤。得之不能忘，羊质而虎皮。道大闻老子，才难语仲尼。造形能自悟，当局岂忧迷。黑白焉能浼，死生奚足猗。应机如破的，迎刃不容丝。勿讶傍人笑，休防冷眼窥。既能通妙用，何必患多岐。同道道亦得，先天天弗违。穷理以尽性，放言而遣辞。视外方知简，听余始识希。大羹无以和，玄酒莫能漓。上兵不可伐，巧历不可推。善言不可道，逸驾不可追。兄弟专乎爱，父子主于慈。天下亦可授，此著不可私。"
        },
        {
            "标题": "观两汉吟",
            "作者": "邵雍",
            "内容": "秦破河山旧战场，岂期民复见耕桑。九千来里开封域，四百馀年号帝王。剥丧既而遭莽卓，经营殊不念高光。当时文物如斯盛，城复何由更有隍。"
        },
        {
            "标题": "观棋绝句",
            "作者": "邵雍",
            "内容": "未去交争意，难忘黑白心。一条无敌路，彻了没人寻。"
        },
        {
            "标题": "观三皇吟",
            "作者": "邵雍",
            "内容": "许大乾坤自我宣，乾坤之外复何言。初分大道非常道，才有先天未后天。作法极微难看蹟，收功最久不知年。若教世上论勋业，料得更无人在前。"
        },
        {
            "标题": "观十六国吟",
            "作者": "邵雍",
            "内容": "溥天之下号寰区，大禹曾经治水馀。衣到敝时多虮虱，瓜当烂后足虫蛆。龙章本不资狂寇，象魏何尝荐乱胡。尼父有言堪味处，当时欠一管夷吾。"
        },
        {
            "标题": "首尾吟 其六十五",
            "作者": "邵雍",
            "内容": "尧夫非是爱吟诗，诗是闲观蔬圃时。暖地春初才郁郁，宿根秋末却披披。\n韭葱蒜薤青遮陇，蓣芋姜蘘绿满畦。时到皆能弄精彩，尧夫非是爱吟诗。"
        },
        {
            "标题": "观盛花吟",
            "作者": "邵雍",
            "内容": "吾曹养拙赖明时，为幸居多宁不知。天下英才中遁迹，人间好景处开眉。生来只惯见丰稔，老去未尝经乱离。五事历将前代举，帝尧而下固无之。"
        },
        {
            "标题": "观棋小吟",
            "作者": "邵雍",
            "内容": "谁言博弈尚优游，利害相磨未始休。初得手时宜顾望，合行权处莫迟留。\n二年乃正三监罪，七日能尸两观囚。天下太平无一事，南阳高卧更何求。"
        },
        {
            "标题": "观棋长吟",
            "作者": "邵雍",
            "内容": "院静香深昼掩扉，竹间闲看客争棋。搜罗神鬼聚胸臆，措致山河入范围。局合龙蛇成阵斗，劫残鸿雁破行飞。杀多项羽坑秦卒，败剧苻坚畏晋师。座上戈鋋尝击搏，面前冰炭旋更移。死生共抵两家事，胜负都由一着时。当路断无相假借，对人须且强推辞。腹心受害诚堪惧，唇齿生忧尚可医。善用中伤为得策，阴行狡{左犭右会}谓知机。请观今日长安道，易地何尝不有之。"
        },
        {
            "标题": "观事吟",
            "作者": "邵雍",
            "内容": "一嵗之事慎在春，一日这事慎在晨。一生之事慎在少，一端之事慎在新。"
        },
        {
            "标题": "观隋朝吟",
            "作者": "邵雍",
            "内容": "始谋当日已非臧，又更相承或自戕。蚁蝼人民贪土地，泥沙金帛悦姬姜。征辽意思縻荒服，泛汴情怀厌未央。三十六年都扫地，不然天下未归唐。"
        },
        {
            "标题": "观诗吟",
            "作者": "邵雍",
            "内容": "爱君难得似当时，曲尽人情莫若诗。无雅岂明王教化，有风方识国兴衰。知音未若吴公子，润色曾经鲁仲尼。三百五篇天下事，后人谁敢更讥非。"
        },
        {
            "标题": "观天",
            "作者": "邵雍",
            "内容": "千里南山对华山，二山中有修□□。□时禾黍交搔□，□静禽鱼相与闲。好景尽□□扬外，虚名不显落□□。□□□语无心旨，自谓羲皇正却还。"
        },
        {
            "标题": "观棋小吟",
            "作者": "邵雍",
            "内容": "谁言博奕尚优游，利害相磨未始休。初得手时宜顾望，合行权处菲迟留。二年乃正三监罪，七日能尸两观囚。天下太平无一事，南阳高卧更何求。"
        },
        {
            "标题": "观三王吟",
            "作者": "邵雍",
            "内容": "一片中原万里馀，殆非孱德所宜居。夏商正朔犹能布，汤武干戈未便驱。泽火有名方受革，水天无应不成需。详知仁我为心者，肯作人间浅丈夫。"
        },
        {
            "标题": "观七国吟",
            "作者": "邵雍",
            "内容": "当其末路尚纵横，仁义之言固不听。肯谓破齐存即墨，能胜坑赵尽长平。清晨见鬼未为怪，白日杀人奚足惊。加以苏张掉三寸，扼喉其势不俱生。"
        },
        {
            "标题": "观书吟",
            "作者": "邵雍",
            "内容": "吁嗟四代帝王权，尽入区区一旧编。或让或争三万里，相因相革二千年。唐虞事业谁能继，汤武功夫世莫传。时既不同人又异，仲尼恶得不潸然。"
        },
        {
            "标题": "观三国吟",
            "作者": "邵雍",
            "内容": "桓桓鼎峙震雷音，绝唱高踪没处寻。箫鼓一方情未畅，弓刀万里力难任。论兵狠石宁无意，饮马黄河徒有心。虽曰天时亦人事，谁知虑外失良金。"
        },
        {
            "标题": "观物吟四首",
            "作者": "邵雍",
            "内容": "日月无异明，昼夜有异体。人鬼无异情，生死有异理。既未能知生，又焉能知死。既未能事人，又焉能事鬼。"
        },
        {
            "标题": "观物吟",
            "作者": "邵雍",
            "内容": "一气才分，两仪已备。圆者为天，方者为地。变化生成，动植类起。人在其间，最灵最贵。"
        },
        {
            "标题": "观五伯吟",
            "作者": "邵雍",
            "内容": "刻意尊名名愈亏，人人奔命不胜疲。生灵剑戟林中活，公道货财心里归。虽则{左食右气}羊能爱礼，奈何鸣凤未来仪。东周五百馀年内，叹息唯闻一仲尼。"
        },
        {
            "标题": "观物吟二首",
            "作者": "邵雍",
            "内容": "柳性至柔软，一年长丈余。虽然易得荣，奈何易得枯。"
        },
        {
            "标题": "观物吟",
            "作者": "邵雍",
            "内容": "地以静而方，天以动而圆。既正方圆体，还明动静权。静入必成润，动极遂成然。润则水体具，然则火用会。水体以器受，火用以薪传。体在天地后，用起天地先。"
        },
        {
            "标题": "观五代吟",
            "作者": "邵雍",
            "内容": "自从唐季坠皇纲，天下生灵被扰攘。社稷安危悬卒伍，朝廷轻重系藩方。深冬寒木固不脱，未旦小星犹有光。五十三年更五姓，始知除扫待真王。"
        },
        {
            "标题": "观物吟四首",
            "作者": "邵雍",
            "内容": "古今情一也，能处又何难。识事事非易，知人人所艰。多疑亏任用，轻信失防闲。尧舜其犹病，何尝无大奸。"
        },
        {
            "标题": "观物吟二首",
            "作者": "邵雍",
            "内容": "百谷仰膏雨，极枯变极荣。安得此甘泽，聊且振群生。"
        },
        {
            "标题": "观物吟四首 其二",
            "作者": "邵雍",
            "内容": "莺蝉体既分，安用苦云云。气盛有馀力，声销无异闻。\n时来由自己，势去属他人。莫作伤心事，伤心不益身。"
        },
        {
            "标题": "观物吟四首",
            "作者": "邵雍",
            "内容": "人之耳所闻，不若目亲照。耳闻有异同，目照无多少。并弃耳目官，专用舌口较。不成天下功，止成天下笑。"
        },
        {
            "标题": "观性吟",
            "作者": "邵雍",
            "内容": "千万年之人，千万年之事。千万年之情，千万年之理。惟学之所能，坐而烂观尔。"
        },
        {
            "标题": "观物吟",
            "作者": "邵雍",
            "内容": "利轻则义重，利重则义轻。利不能胜义，自然多至诚。义不能胜利，自然多{上分下心}争。"
        },
        {
            "标题": "观物吟",
            "作者": "邵雍",
            "内容": "画工状物，经月经年。轩鉴照物，立写于前。鉴之为明，犹或未精。工出人手，平与不平。天下之平，莫若于水。止能照表，不能照里。表里洞照，其唯圣人。察言观行，罔或不真。尽物之性，去已之情。有德之人，而必有言。能言之人，未必能行。"
        },
        {
            "标题": "观易吟",
            "作者": "邵雍",
            "内容": "一物其来有一身，一身还有一乾坤。能知万物备於我，肯把三才别立根。天向一中分体用，人於心上起经纶。天人焉有两般义，道不虚行只在人。"
        },
        {
            "标题": "观物吟四首",
            "作者": "邵雍",
            "内容": "莺蝉体既分，安用苦云云。气盛有余力，声销无异闻。时来由自己，势去属他人。莫作伤心事，伤心不益身。"
        },
        {
            "标题": "林下五吟 其五",
            "作者": "邵雍",
            "内容": "生来未始事田畴，无岁无时长有秋。随分杯盘俱是乐，等闲池馆便成游。\n风花雪月千金子，水竹云山万户侯。欲俟河清人寿几，两眉能著几多愁。"
        },
        {
            "标题": "观物吟",
            "作者": "邵雍",
            "内容": "物不两盛，事难独行。荣瘁迭起，贤愚并行。"
        },
        {
            "标题": "观嬴秦吟",
            "作者": "邵雍",
            "内容": "轰轰七国正争筹，利害相磨未便休。此至一雄心底定，其如四海血横流。三千宾客方成梦，百二山河又变秋。谩说罢侯能置守。赵高元不是封侯。"
        },
        {
            "标题": "观物吟",
            "作者": "邵雍",
            "内容": "如鸾如凤，意思安详。所生之人，非忠则良。如鼠如雀，意思惊躩。所生之人，不凶则恶。"
        },
        {
            "标题": "观物吟",
            "作者": "邵雍",
            "内容": "水雨霖，火雨露，土雨濛，石雨雹。水风凉，火风热，土风和，石风冽。\n水云黑，火云赤，土云黄，石云白。水雷云，火雷虩，土雷连，石雷霹。"
        },
        {
            "标题": "观有唐吟",
            "作者": "邵雍",
            "内容": "天生神武奠中央，不尔群凶未易攘。贞观若无风凛凛，开元安有气扬扬。凭同始见山河壮，入夏方知日月长。三百年间能浑一，事虽成往道弥光。"
        },
        {
            "标题": "观物吟",
            "作者": "邵雍",
            "内容": "淳厚之人少秀慧，秀慧之人少审谛。安得淳厚又秀慧，与之共话人间事。"
        },
        {
            "标题": "观物吟",
            "作者": "邵雍",
            "内容": "居暗观明，居静观动。居简观繁，居轻观重。所居者寡，所观则众。匪居匪观，众寡何用。"
        },
        {
            "标题": "观物吟",
            "作者": "邵雍",
            "内容": "时有代谢，物有枯荣。人有衰盛，事有废兴。"
        },
        {
            "标题": "光阴吟",
            "作者": "邵雍",
            "内容": "三百六旬有六日，光阴过眼如奔轮。周而复始未尝息，安得四时长似春。"
        },
        {
            "标题": "和祖龙图见寄",
            "作者": "邵雍",
            "内容": "吾家职分是云山，不见云山不解颜。游兴亦难拘日阻，梦魂都不到人间。烟岚欲极无涯乐，轩冕何尝有暂闲。洛社交朋屡相约，几时曾得略跻攀。"
        },
        {
            "标题": "归城中再用前韵",
            "作者": "邵雍",
            "内容": "乘兴龙山访尽幽，恰如人在画图游。恨无美酒酬佳景，正欲留时不得留。"
        },
        {
            "标题": "归城中再用前韵",
            "作者": "邵雍",
            "内容": "初秋微雨造轻寒，倚遍东岑阁上栏。不谓是时烟霭里，松斋人作画图看。"
        },
        {
            "标题": "寄陕守祖择之舍人",
            "作者": "邵雍",
            "内容": "记得相逢否，当时在海东。别离千里外，倏忽十年中，迹异中尤异，心同齿更同。终期再清会，文酒乐无穷。"
        },
        {
            "标题": "贵贱吟",
            "作者": "邵雍",
            "内容": "系自我者，可以力行。系自人者，难乎力争。贵为万乘，亦莫之矜。贱为匹夫，亦莫之凌。"
        },
        {
            "标题": "谢城南张氏弟兄冒雪载肴酒见过",
            "作者": "邵雍",
            "内容": "久旱几逾冬，川守祈未得。雁行联镳来，佳雪遽盈尺。酒面生红光，客心喜何极。上夜离天津，天津陡岑寂。"
        },
        {
            "标题": "过陕",
            "作者": "邵雍",
            "内容": "吾祖道何光，二南分一方。开周为太保，封陕辅成王。岁月装辽邈，山川造渺茫。世孙虽不肖，犹解忆甘棠。"
        },
        {
            "标题": "过温寄巩县宰吴秘丞",
            "作者": "邵雍",
            "内容": "风软玉溪腾醉骑，花繁石窟漾歌舟。相望咫尺仙风隔，不得同陪三月游。"
        },
        {
            "标题": "过眼吟",
            "作者": "邵雍",
            "内容": "纷纷过眼不须惊，利害相磨卒未平。伎俩虽多无实效，聪明到了是虚名。温凉寒热四时事，甘苦辛酸万物情。除却此心皆外物，此心犹恐未全醒。"
        },
        {
            "标题": "过永济桥二首 其一",
            "作者": "邵雍",
            "内容": "山背锦屏开，河临永济回。土田平似掌，桑柘大如槐。\n斜日射虹去，低云将雨来。无涯负清景，长是愧非才。"
        },
        {
            "标题": "过宜阳城二首",
            "作者": "邵雍",
            "内容": "当日宜阳号别都，奈何韩国特区区。子房不得宣遗恨，博浪沙中中副车。"
        },
        {
            "标题": "过宜阳城二首",
            "作者": "邵雍",
            "内容": "六国区区共事秦，疲於奔命尚难亲。如何杀尽半天下，岂是关东没一人。"
        },
        {
            "标题": "过永济桥二首 其二",
            "作者": "邵雍",
            "内容": "一水一溪门，溪门云复屯。珍禽啭乔木，幽鹿走荒榛。\n雨脚拖平地，稻畦扶远村。高城半颓缺，兴废事休论。"
        },
        {
            "标题": "还鞠十二著作见示共城诗卷",
            "作者": "邵雍",
            "内容": "写象丹青未易偕，丹青虽写象情怀。览君十首诗三遍，胜我再游乡一回。\n故国不知新想望，家山如见旧崔嵬。功名时事人休问，只有两行清泪揩。"
        },
        {
            "标题": "还鞠十二著作见示共城诗卷",
            "作者": "邵雍",
            "内容": "写像丹青未易阶，丹青虽写像情怀。览君十首诗三遍，胜我再游乡一回。故国不知新想望，家山如见旧崔嵬。功名时事人休问，只有两行清泪揩。"
        },
        {
            "标题": "还圆益上人诗卷",
            "作者": "邵雍",
            "内容": "瓶锡相从更一巾，一巾曾拂十州尘。心通佛性久无碍，口道儒言殊不陈。吴越江山前日事，伊嵩风月此时身。闲行坐闲松阴下，应恃眼明长笑人。"
        },
        {
            "标题": "依韵和浙宪任度支",
            "作者": "邵雍",
            "内容": "官路寻真已得真，可堪轻负洛城春。江湖想望三千里，休使乡朋想望频。"
        },
        {
            "标题": "寒夜吟",
            "作者": "邵雍",
            "内容": "天加一上寒，我添一重被。不出既往言，不为已甚事。责已重以周，与人不求备。唯是大圣人，能立无过地。"
        },
        {
            "标题": "行止吟",
            "作者": "邵雍",
            "内容": "时止则须止，时行则可行。时行与时止，人力莫经营。"
        },
        {
            "标题": "言行吟",
            "作者": "邵雍",
            "内容": "言不失仁，行不失义。自天佑之，吉无不利。言与仁背，行与义乖。天且不佑，人能行哉。有商君者，贼义残仁。为法自弊，车分其身。始知行义修仁者，便是延年益寿人。"
        },
        {
            "标题": "好胜吟",
            "作者": "邵雍",
            "内容": "人无好胜，事无过求。好胜多辱，过求多忧。忧辱并至，道德弗游。不止人患，身亦是仇。"
        },
        {
            "标题": "闲行吟 其二",
            "作者": "邵雍",
            "内容": "投吴走越觅青天，殊不知天在眼前。开眼见时犹有病，举头寻处更无缘。\n颜渊正在如愚日，孟子方当不动年。安得功夫游宝肆，爱人珠贝重忧钱。"
        },
        {
            "标题": "无行吟",
            "作者": "邵雍",
            "内容": "无行少年子，京都来往频。功名一生事，歌酒十年春。有数黄金尽，无情白发新。朋从消散尽，赢得病随身。"
        },
        {
            "标题": "好恶吟",
            "作者": "邵雍",
            "内容": "恶死好生，去害就利。天下之人，其情无异。"
        },
        {
            "标题": "又浩歌吟二首 其一",
            "作者": "邵雍",
            "内容": "忧愁与喜欢，相去一毛间。治乱不同体，山川无两般。\n笛声方远听，草色正遥看。何处危楼上，斜阳人凭栏。"
        },
        {
            "标题": "浩歌吟",
            "作者": "邵雍",
            "内容": "忧愁与喜欢，相去一毫间。治乱不同体，山川无两般。笛声方远听，草色正遥看。何处危楼上，斜阳入凭栏。"
        },
        {
            "标题": "浩歌吟",
            "作者": "邵雍",
            "内容": "何者谓知几，惟神能造微。行藏全在我，用舍系於时。每恨知人晚，常忧见事迟。与天为一体，然后识宣尼。"
        },
        {
            "标题": "浩歌吟",
            "作者": "邵雍",
            "内容": "嘉善既难投，先生宜罢休。履霜犹可救，灭木更何求。兽困重来日，鸿飞远去秋。民饥须是食，食外尽悠悠。"
        },
        {
            "标题": "好事吟",
            "作者": "邵雍",
            "内容": "好事固难将力取，贤人须是著心求。浮生日月无多子，时过千休复万休。"
        },
        {
            "标题": "又浩歌吟二首 其二",
            "作者": "邵雍",
            "内容": "嘉善既难投，先生宜罢休。履霜犹可救，灭木更何求。\n兽困重来日，鸿飞远去秋。民饥须是食，食外尽悠悠。"
        },
        {
            "标题": "好勇吟",
            "作者": "邵雍",
            "内容": "好勇能过我，当仁岂让师。勇须仁以济，仁必勇为资。"
        },
        {
            "标题": "和北京王郎中见访留诗",
            "作者": "邵雍",
            "内容": "车从赏春来北京，耿君先期已驰情。此时殒霜奈何重，今岁花开徒有声。既辱佳章仍坠刺，宁无累句代通名。天之材美应自惜，料得不为时虚生。"
        },
        {
            "标题": "何事吟寄三城富相公",
            "作者": "邵雍",
            "内容": "何事教人用意深，出尘些子索沉吟。施为欲似千钧弩，磨砺当如百鍊金。\n钓水误持生杀柄，着棋闲动战争心。一杯美酒聊康济，林下时时或自斟。"
        },
        {
            "标题": "何如吟",
            "作者": "邵雍",
            "内容": "立身须作真男子，临事无为浅丈夫。料得人生皆素定，空多计较竟何如。"
        },
        {
            "标题": "何处是仙乡",
            "作者": "邵雍",
            "内容": "何处是仙乡，仙乡不离房。眼前无冗长，心下有清凉。静处乾坤大，闲中日月长。若能安得分，都胜别思量。"
        },
        {
            "标题": "题淮阴侯庙十首",
            "作者": "邵雍",
            "内容": "一时韩信为良犬，千古萧何作霸臣。彼此并干名教罪，罪犹不逮谓斯人。"
        },
        {
            "标题": "题淮阴侯庙十首",
            "作者": "邵雍",
            "内容": "若履暴荣须暴辱，既经多喜必多忧。功成能让封王印，世世长为列土侯。"
        },
        {
            "标题": "题淮阴侯庙十首",
            "作者": "邵雍",
            "内容": "一身作乱宜从戳，三族全夷似少恩。汉道是时初杂霸，萧何王佐殆非尊。"
        },
        {
            "标题": "和成都俞公达运使见寄",
            "作者": "邵雍",
            "内容": "前年车从过天津，花底当时把酒频。此日锦城花烂漫，何尝更忆洛城春。"
        },
        {
            "标题": "题淮阴侯庙十首",
            "作者": "邵雍",
            "内容": "韩信事刘元不叛，萧何惑汉竟生疑。当初若听蒯通语，高祖功名未可知。"
        },
        {
            "标题": "题淮阴侯庙十首",
            "作者": "邵雍",
            "内容": "韩信恃功前虑寡，汉皇负德尚权安。幽囚必欲擒来斩，固要加诸甚不难。"
        },
        {
            "标题": "和大尹李君锡龙图留别诗",
            "作者": "邵雍",
            "内容": "多情大尹辞春去，正是群芳烂漫时。自古英豪重恩意，群芳慎勿便离披。"
        },
        {
            "标题": "和登封裴寺丞翰见寄",
            "作者": "邵雍",
            "内容": "陋巷箪瓢世所传，予何人则耻萧然。既知富贵须由命，难把升沉更问天。静默有功成野性，骞骧无路学时贤。纷华出入金门者，应笑溪翁治石田。"
        },
        {
            "标题": "和凤翔横渠张子厚学士",
            "作者": "邵雍",
            "内容": "秦甸山河半域中，精英孕育古今同。古来贤杰知多少，何代无人振素风。"
        },
        {
            "标题": "和和承制见赠",
            "作者": "邵雍",
            "内容": "自度无能处世间，经冬经夏掩柴关。青云路稳无功上，翠竹丛疏有分闲。犹许艳花酬素志，更将佳酒发酡颜。年来老态非常甚，长惧英才未易攀。"
        },
        {
            "标题": "寄谢三城太守韩子华舍人",
            "作者": "邵雍",
            "内容": "洛阳自为都，二千有余年。举步图籍中，开目今古间。西北岌宫殿，东南倾山川。照人伊洛清，迎门嵩少寒。水竹最佳处，履道之南偏。下有幽人室，一径通柴关。蓬蒿隐其居，藜藿品其飡。上亲下妻子，厚薄随其缘。人虽不堪忧，已亦不改安。阅史悟兴亡，深经得根源。有客谓予曰，子独不通权。清朝能用才，圣主正求贤。道德与仁义，不徒为空言。功业贵及时，何不求美官。上食天子禄，下拯苍生残。通衢张大第，负郭广良田。朱门烂金紫，青楼繁管弦。外厩列肥骏，后庭罗纤妍。入则坐虚堂，出则乘华轩。冠剑何烨烨，气体自舒闲。高谈天下事，广坐生晴烟。人莫敢仰视，屏息候其颜。此所谓男子，志可得而观。又何必自苦，形容若枯{左鱼右亶}。道古人行事，拾前世遗编。而临水一沟，而爱竹数竿。此所谓匹夫，节何足而攀。予敢对客曰，事有难其诠。身非好敝{左纟右昷}，口非恶珍膻。岂不知系匏，而固辞执鞭。盖惧观朵颐，敢忘贲丘园。深极有层波，峻极有层巅。履之若平地，此非人所艰。贫贱人所苦，富贵人所迁。处之若无事，此诚人所难。进行已之道，退养已之全。既未之易地，胡为乎不坚。敢谓客之说，曾无所取焉。猗嗟乎玉兮，产之于荆山。和氏虽云知，楚国未为然。污隆道屈伸，进退时后先。苟不循此理，玉毁谁之愆。道之未行兮，其命也在天。近日游三城，薄言尚盘恒。当世之名卿，加等为之延。或清夜论道，或后池漾船。数夕文酒会，有无涯之欢。十月初寒外，万叶清霜前。归来到环堵，竹窗晴醉眠。仰谢君子知，代书成此篇。"
        },
        {
            "标题": "和商守宋郎中早梅",
            "作者": "邵雍",
            "内容": "山南地似岭南温，腊月梅开已浃辰。耻与百花争俗态，独殊群艳占先春。角中飘去凄於骨。笛里吹来妙入神。秀额妆残黏素粉，画梁歌暖起轻尘。宰君惜艳献州牧，太守分香及野人。手把数枝重叠嗅，忍教芳酒不濡唇。"
        },
        {
            "标题": "和君实端明洛阳看花",
            "作者": "邵雍",
            "内容": "南园一色栽桃李，春到且图花草开。多谢主人情意厚，天津客不等闲来。"
        },
        {
            "标题": "和君实端明洛阳看花",
            "作者": "邵雍",
            "内容": "洛阳花木夸天下，吾辈游胜庶士游。重念东君分付意，忍於佳处不迟留。"
        },
        {
            "标题": "和君实端明洛阳看花",
            "作者": "邵雍",
            "内容": "洛阳最得中和气，一草一木皆入看。饮水也须无限乐，况能时复举杯盘。"
        },
        {
            "标题": "和君实端明见赠",
            "作者": "邵雍",
            "内容": "曾不见譊譊。城中类远郊。虽然千里马，却有一枝巢。月出云山背，风来松竹梢。顽然何所得，岂复避人嘲。"
        },
        {
            "标题": "和君实端明送酒",
            "作者": "邵雍",
            "内容": "大凡人意易为骄，双榼何如水一瓢。亦恐孟光心渐侈，自兹微厌紫芝苗。"
        },
        {
            "标题": "和君实端明",
            "作者": "邵雍",
            "内容": "养道自安恬，霜毛一任添。且无官责咎，幸免世猜嫌。蓬户能安分，藜羹固不厌。一般偏好处，曝背向前檐。"
        },
        {
            "标题": "和君实端明副酒之什",
            "作者": "邵雍",
            "内容": "洛阳花木满城开，更送东都双榼来。遂使闲人转狂乱，奈何红日又西颓。"
        },
        {
            "标题": "和绛守王仲贤郎中",
            "作者": "邵雍",
            "内容": "为郎得绛分铜虎，见寄诗中非浪夸。地土尚传唐草木，山川犹起晋云霞。园池富有吟供笔，风俗淳无讼到衙。太守下车民受赐，一心殊不负官家。"
        },
        {
            "标题": "和君实端明花庵二首",
            "作者": "邵雍",
            "内容": "庵后庵前尽植花，花开番次四时好。主人事简常燕休，不信岁华能撰老。"
        },
        {
            "标题": "和君实端明花庵二首",
            "作者": "邵雍",
            "内容": "不用丹楹刻桷为，重重自有翠阴垂。后人继取天真意，种莳增华非所宜。"
        },
        {
            "标题": "和君实端明花庵独坐",
            "作者": "邵雍",
            "内容": "静坐养天和，其来所得多。耽耽同厦宇，密密引藤萝。忘去贵臣度，能容野客过。系时休戚重，终不道如何。"
        },
        {
            "标题": "和君实端明洛阳看花",
            "作者": "邵雍",
            "内容": "洛阳交友皆奇杰，递赏名园只似家。却笑孟郊穷不惯，一日看尽长安花。"
        },
        {
            "标题": "和君实端明登石阁",
            "作者": "邵雍",
            "内容": "平地虽然远，那知物物新。危楼一百尺，别有万般春。"
        },
        {
            "标题": "和李文思早秋五首 其四",
            "作者": "邵雍",
            "内容": "池畔拖垂柳，栏边笑晚花。败荷倾弊盖，老桧露枯槎。\n岁暮惊时态，年高惜物华。东陵风未替，解忆故园瓜。"
        },
        {
            "标题": "依韵和君实端明洛滨独步",
            "作者": "邵雍",
            "内容": "冠盖纷纷塞九衢，声名相轧在前呼。独君都不将为事，始信人闻有丈夫。"
        },
        {
            "标题": "和李文思早秋五首",
            "作者": "邵雍",
            "内容": "池畔拖垂柳，烂边笑晚花。败荷倾弊盖，老桧露枯槎。岁暮惊时态，年高惜物华。东陵风未替，解忆故园瓜。"
        },
        {
            "标题": "和李文思早秋五首 其一",
            "作者": "邵雍",
            "内容": "一雨洗觚棱，三川气象清。林风传颢气，木叶送商声。\n忽忽莲生的，看看菊吐英。太平时里老，何以报虚生。"
        },
        {
            "标题": "依韵和君实端明惠酒",
            "作者": "邵雍",
            "内容": "春风吹雪乱飘颻，林下如何更寂寥。霜宪威稜正难犯，小人当贶是难消。"
        },
        {
            "标题": "和李文思早秋五首",
            "作者": "邵雍",
            "内容": "一雨洗觚稜，三川气象清。林风传顥气，木叶送商声。忽忽莲生的，看看菊吐英。太平时里老，何以报虚生。"
        },
        {
            "标题": "依韵和君实端明洛滨独步",
            "作者": "邵雍",
            "内容": "风背河声近亦微，斜阳淡泊隔云依。一双白鹭来烟外，将下沙头又却飞。"
        },
        {
            "标题": "和李文思早秋五首",
            "作者": "邵雍",
            "内容": "径小新经雨，庭幽遍有苔。风前闲意思，阶下静徘徊。不分筋骸老，难甘岁月催。时时藉芳草，赖有酒同杯。"
        },
        {
            "标题": "和李审言龙图大雪",
            "作者": "邵雍",
            "内容": "万树琼花一夜开，都和天地色皑皑。素娥腰细舞将彻，白玉堂深曲又催。瓮牖书生方挟策，沙场甲士正啣枚。幽人骨瘦欲清损。赖有时时酒一杯。"
        },
        {
            "标题": "和李文思早秋五首",
            "作者": "邵雍",
            "内容": "日脚云微淡，林梢叶渐黄。可堪须变色，彻了为侵霜。酒到难成醉，风来易得凉。老年何所欲，唯愿且平康。"
        },
        {
            "标题": "和李文思早秋五首",
            "作者": "邵雍",
            "内容": "王金秋已至，烁石景方兰。直养能希孟，闲居肯让潘。竹间风彗彗，松罅月团团。洛社多贤友，人人可共欢。"
        },
        {
            "标题": "依韵和刘职方见赠",
            "作者": "邵雍",
            "内容": "造物工夫意自深，从吾所乐是山林。少因多病不干禄，老为无才难动心。花月静时行水际，蕙风午上卧松阴。闲窗一觉从容睡，愿当封侯与赐金。"
        },
        {
            "标题": "和内乡李师甫长官见寄",
            "作者": "邵雍",
            "内容": "虽未似神仙，能逃暑与寒。何尝无水竹，未始离林峦。道不同新学，才难动要官。时和岁丰后，亦自有余欢。"
        },
        {
            "标题": "和内乡李师甫长官见寄 其二",
            "作者": "邵雍",
            "内容": "岁丰时又康，为邑在南阳。不废吏民事，得游云水乡。\n春输桃李艳，风荐蕙兰香。太守兼贤杰，且无奔走忙。"
        },
        {
            "标题": "和内乡李师甫长官见寄",
            "作者": "邵雍",
            "内容": "岁丰时又康，为邑在南阳。不废吏民事，得游云水乡。春输桃李艳，风荐蕙兰香。太守兼贤杰，且无奔走忙。"
        },
        {
            "标题": "和秋夜",
            "作者": "邵雍",
            "内容": "久畏夏暑日，喜逢秋夜天。急雨过修竹，凉风摇晚莲。岂谓败莎蛩，能继衰柳蝉。安得九皋禽，清唳一洒然。"
        },
        {
            "标题": "和人留题张相公庵",
            "作者": "邵雍",
            "内容": "做了三公更引年，人间福德合居先。结茅未尽忘君处，天上在嵩万岁前。"
        },
        {
            "标题": "和商守雪霁对月",
            "作者": "邵雍",
            "内容": "雪满群山霜满庭，光寒月碾一轮轻。羁怀殊少向时乐，皓彩空多此夜明。竹近帘栊饶碎影，风涵台榭有余清。恨无好句酬佳景，从自凄凉梦不成。"
        },
        {
            "标题": "谢商守宋郎中寄到天柱山户帖仍依元韵",
            "作者": "邵雍",
            "内容": "一簇烟岚鏁乱云，孤高天柱好栖真。从今便作西归计，免向人间更问津。"
        },
        {
            "标题": "和商守西楼台雪霁",
            "作者": "邵雍",
            "内容": "大雪初晴日半曛，高楼何惜上仍频。数峰崷崒剑铓立，一水萦纡冰缕新。昆岭移归都是玉，天河落后尽成银。幽人自恨无佳句。景物从来不负人。"
        },
        {
            "标题": "谢商守宋郎中寄到天柱山户帖仍依元韵",
            "作者": "邵雍",
            "内容": "不将生杀奏严宸，却抱烟岚学隐沦。多谢史君虚右席，重延天柱一山人。"
        },
        {
            "标题": "和陕令张师柔石柱村诗",
            "作者": "邵雍",
            "内容": "君为陕县令，我实康公孙。始祖有遗烈，托君访春存。夫君有诗来，题云石柱村。石柱之始立，於古无所根。就勒分陕铭，惟唐人之言。既历年所多，首尾无完文。难以从考正，将焉求其源。我患读书寡。知识无过人。经书史传外，不能破群昏。从长卿公羊，宜自陕而分。从君陈毕命，宜成周而云。二者兼取之，於义似或尊。分政东西郊，可以陕洛论。此说如近之，庶几缓纷纭。甘棠之蔽芾，石柱之青新。当时之盛事，予不得而亲。二南之正化，二公之清芬。千载之美谈，予可得而闻。弃经而任传，儒者固不遵。作诗以明之，驰此庸报君。"
        },
        {
            "标题": "和商洛章子厚长官早梅",
            "作者": "邵雍",
            "内容": "只应王母专轻巧，剪碎天边乱白云。无限清香与清艳，樽前饫享尽输君。"
        },
        {
            "标题": "和商洛章子厚长官早梅",
            "作者": "邵雍",
            "内容": "群芳万品递相催，若说高标独有梅。会得东君无别意，为怜清淡使先开。"
        },
        {
            "标题": "和商守雪残登楼",
            "作者": "邵雍",
            "内容": "残雪已消冰已开，风光渐觉拥楼台。旅人未遂日边去，春色又从天上来。况是樽中常有酒，岂堪岭上却无梅。若非太守金兰契，谁肯倾心重不才。"
        },
        {
            "标题": "和商守新岁",
            "作者": "邵雍",
            "内容": "衰躯上旅逢新岁，因感平生鬓易凋。饮罢襟怀还寂寞，欢余情绪却无聊。望仙风月晴偏好，抹绿帘龙夜正遥。对此块然唯土木，降兹未始不魂销。"
        },
        {
            "标题": "和商洛章子厚长官早梅",
            "作者": "邵雍",
            "内容": "霜扶清格高高起，风驾寒香远远留。太守多情客多感，金樽倒尽是良筹。"
        },
        {
            "标题": "和商守雪霁登楼",
            "作者": "邵雍",
            "内容": "百尺危楼小雪晴，晚来闲望逼人清。山横暮霭高还下，水隔疏林淡复明。天际落霞千万缕，风余残角两三声。此时此景真堪画，只恐丹青笔未精。"
        },
        {
            "标题": "寄商守宋郎中",
            "作者": "邵雍",
            "内容": "初返洛城无限事，闲人体分似相违。如今一向觉优逸，却类商颜啸傲时。"
        },
        {
            "标题": "和商守登楼看雪",
            "作者": "邵雍",
            "内容": "西楼赏雪眼偏明，次第身疑在水晶。千片万片巧妆地，半舞半飞斜犯楹。形如玉悄依还碎，体似杨花又更轻。谁谓天尘有羁客，一般对酒两般情。"
        },
        {
            "标题": "和人语道吟",
            "作者": "邵雍",
            "内容": "吾道昭昭是可尊，岂宜他适复□□。珠藏水底川须媚，月到天心夜不昏。礼乐不□□□□，诗书自可造形论。直须去尽秋毫迹，□□□□□□□。"
        },
        {
            "标题": "和商洛章子厚长官早梅",
            "作者": "邵雍",
            "内容": "梅覆春溪水绕山，梅花烂漫水潺湲。南秦地暖开仍早，比至春初已数番。"
        },
        {
            "标题": "谢商守宋郎中寄到天柱山户帖仍依元韵",
            "作者": "邵雍",
            "内容": "无成麋鹿久同群，占籍恩深荷史君。万古千今名与姓，得随天柱数峰存。"
        },
        {
            "标题": "谢商守宋郎中寄到天柱山户帖仍依元韵",
            "作者": "邵雍",
            "内容": "初心本欲践臣邻，帝里司回斗柄春。今日得居天柱下，不忧先有夜行人。"
        },
        {
            "标题": "和宋都官乞梅",
            "作者": "邵雍",
            "内容": "小园虽有四般梅，不似江南迎腊开。长恨东君少风韵，先时未肯放春来。"
        },
        {
            "标题": "谢商守宋郎中寄到天柱山户帖仍依元韵",
            "作者": "邵雍",
            "内容": "商於飞到一符新，遂已平生分外亲。尤喜紫芝先入手，西南天柱与天邻。"
        },
        {
            "标题": "和王安之少卿雨后",
            "作者": "邵雍",
            "内容": "焦劳九夏馀，一雨物皆苏。蛙鼓不足听，蚊雷未易驱。\n非唯仰岁给，抑亦了官输。林下闲游客，何妨尽自愉。"
        },
        {
            "标题": "和王安之少卿韵",
            "作者": "邵雍",
            "内容": "却恐乡人未甚知，相知深后又何疑。贫时与禄是可受，老后得官难更为。自有林泉安素志，况无才业动丹墀。荀杨若守吾儒分，免被韩文议小疵。"
        },
        {
            "标题": "太和汤吟",
            "作者": "邵雍",
            "内容": "二味相知就瓮头，一般收口效偏优。同斟祗却因无事，独酌何尝为有愁。才沃便从真宰辟，半醺仍约伏义游。人间尽爱醉时好，未到醉时谁肯体。"
        },
        {
            "标题": "府尹王宣徽席上作",
            "作者": "邵雍",
            "内容": "留都三判主人翁，大第名园冠洛中。又喜一年春入手，万花香照酒巵红。"
        },
        {
            "标题": "和王不疑郎中见赠",
            "作者": "邵雍",
            "内容": "二十年来住洛都，眼前人事任纷如。形同草木何胜野，心类锺彝不啻虚。已沐仁风深骨髓，更惊诗思剧琼璩。庄周休道亏名实，自是无才悦众狙。"
        },
        {
            "标题": "和王安之小园五题",
            "作者": "邵雍",
            "内容": "小园新葺不离家，高就岗头低就窳。洛邑地疑偏得胜，天津人至又非赊。宜将阆苑同时语，莫共桃源一道夸。闻说一轩多种药，只应犹欠紫河车。"
        },
        {
            "标题": "和王安之少卿秋游",
            "作者": "邵雍",
            "内容": "春夏而来可作诗，虽然可作待何为。屡空滥得同颜子，历物固难如惠施。风月情怀无奈处，云山意思不胜时。一歌一咏聊酬唱，敢拒安之与静之。"
        },
        {
            "标题": "和王安之少卿雨后",
            "作者": "邵雍",
            "内容": "焦劳九夏余，一雨物皆苏。蛙鼓不足听，蚊雷未易驱。非唯仰岁给，抑亦了官输。林下闲游客，何妨尽自愉。"
        },
        {
            "标题": "府尹王宣徽席上作",
            "作者": "邵雍",
            "内容": "纷纷又过一年春，牢落情怀酒漫醇。满眼暄妍都去尽，樽前唯忆旧交亲。"
        },
        {
            "标题": "寄三城王宣徽二首",
            "作者": "邵雍",
            "内容": "林下居虽陋，花前饮却频。世间无事乐，都恐属闲人。"
        },
        {
            "标题": "再答王宣徽",
            "作者": "邵雍",
            "内容": "大达诚无碍，人人自有家。假花犹入念，何者谓真花。"
        },
        {
            "标题": "和王中美大卿致政二首",
            "作者": "邵雍",
            "内容": "自古有才思奋飞，夫君何故独知时。平生怀抱未少屈，盛世挂冠良得宜。入格柳挼风细细，厌春花笑日迟迟。传呼震地门前过，更不令人问是谁。"
        },
        {
            "标题": "和王规甫司勋见赠",
            "作者": "邵雍",
            "内容": "何止千年与万年，岁寒松桂独依然。若无扬子天人学，安有庄生内外篇。已约月陂寻白石，更期金谷弄清泉。谁云影论纷纭甚，一任山巅复起巅。"
        },
        {
            "标题": "同王胜之学士转运赏西园芍药",
            "作者": "邵雍",
            "内容": "此物扬州素所闻，今于洛汭特称珍。雅知国色善移物，更着天香暗结人。欲殿群芳仍占夏，得专奇品不须春。日斜立马将归去，更倚朱栏看一巡。"
        },
        {
            "标题": "和王平甫教授赏花处惠茶韵",
            "作者": "邵雍",
            "内容": "太学先生善识花，得花精处却因茶。万红香里烹馀后，分送天津第一家。"
        },
        {
            "标题": "依韵和王安之少卿秋约吟",
            "作者": "邵雍",
            "内容": "升沉恶足论，事体到头均。一片蓬蒿地，千年云水身。收成时正好，寒暖气初匀。自此过从乐，诸公莫厌频。"
        },
        {
            "标题": "再答王宣徽",
            "作者": "邵雍",
            "内容": "自有吾儒乐，人多不肯循。以禅为乐事，又起一重尘。"
        },
        {
            "标题": "和王中美大卿致政二首",
            "作者": "邵雍",
            "内容": "等候人间七十年，便如平子赋归田。知时所得诚多矣，养志其谁曰不然。况有林泉情悦乐，却无官守事拘牵。小车近日曾驰谒，正值夫君春画眠。"
        },
        {
            "标题": "和相国元老",
            "作者": "邵雍",
            "内容": "崇台未经庆，瑞雪下云端。虽地尽成白，而天不甚寒。\n有年丰可待，盈尺润难乾。畎亩无忘处，追踪击壤欢。"
        },
        {
            "标题": "和吴冲卿省副见赠",
            "作者": "邵雍",
            "内容": "非有非无是祖卿，都来相去一毫芒。人人可到我未到，物物不妨谁与妨。失即肝脾为楚越，得之藜藿是膏梁。一言千古难知处，妙用仍须看吕梁。"
        },
        {
            "标题": "和相国元老",
            "作者": "邵雍",
            "内容": "岂台未经庆，瑞雪下云端。虽地尽成白，而天不甚寒。有年丰可待，盈尺润难乾。畎亩无忘处，追踪击壤欢。"
        },
        {
            "标题": "和闲来",
            "作者": "邵雍",
            "内容": "以身观万物，万物理非遥。马为乘多瘦，龟因灼苦焦。能言谢鹦鹉，易饱过鹪鹩。伊洛好烟水，愿同渔与樵。"
        },
        {
            "标题": "依韵和王安之少卿谢富相公诗",
            "作者": "邵雍",
            "内容": "宠辱见多恶足惊，出尘远喜自诚明。闲中气象乾坤大，静处光阴宇宙清。素业经纶无少愧，全功夫地不虚生。野人何幸逢昌运，一百馀年天下平。"
        },
        {
            "标题": "和张少卿丈再到洛阳",
            "作者": "邵雍",
            "内容": "当年曾任青春客，今日重来白雪翁。今日当年已一世，几多兴替在其中。"
        },
        {
            "标题": "和张二少卿丈白菊",
            "作者": "邵雍",
            "内容": "清淡晓凝霜，宜乎殿颢商。自知能洁白，谁念独芬芳。岂为琼无艳，还惊雪有香。素英浮玉液，一色混瑶觞。"
        },
        {
            "标题": "和张子望洛城观花",
            "作者": "邵雍",
            "内容": "造化从来不负人，万般红紫见天真。满城车马空撩乱，未必逢春便时春。"
        },
        {
            "标题": "负河阳河清济源三处之约以诗愧谢之",
            "作者": "邵雍",
            "内容": "秋霖积久泥正滑，念念何日天开晴。亲朋延望固已甚，衰躯怯寒难远行。一程相去虽不远，两次讲行终未成。二事交战乎胸中，隐几愁坐无由平。"
        },
        {
            "标题": "贺人致政",
            "作者": "邵雍",
            "内容": "人情大率喜为官，达士何尝有所牵。解印本非嫌薄禄，挂冠殊不为高年。因通物性兴衰理，遂悟天心用舍权。宜放襟怀在清景，吾乡况有好林泉。"
        },
        {
            "标题": "恨月吟",
            "作者": "邵雍",
            "内容": "我侬非是惜黄金，自是常娥爱负心。初未上时犹露滴，恰才圆处便天阴。栏杆倚了还重倚，芳酒斟回又再斟。安得深闺与收管，奈何前后误人深。"
        },
        {
            "标题": "后图即事三首",
            "作者": "邵雍",
            "内容": "太平身老复何忧，景爱家园自在游。几树绿杨阴乍合，数声幽鸟语方休。竹浸旧径高低迸，水满春渠左右流。借问主人何似乐，答云殊不异封侯。"
        },
        {
            "标题": "后图即事三首",
            "作者": "邵雍",
            "内容": "天养疏慵自有方，洛城分得水云乡。不闻世上风波险，但见壶中日月长。一局闲棋留野客，数杯醇酒面脩篁。物情悟了都无事，未学颜渊已坐忘。"
        },
        {
            "标题": "后图即事三首",
            "作者": "邵雍",
            "内容": "年来得疾号诗狂，每度诗狂必命觞。乐道襟怀忘检束，任真言语省思量。宾朋欵密过从久，云水优闲兴味长。始信渊明深意在，北窗当日此羲皇。"
        },
        {
            "标题": "笺年老逢春八首·好花看到半开时",
            "作者": "邵雍",
            "内容": "笺云：风轻如笑处，露重似啼时。只向笑啼处，浓香惹满衣。"
        },
        {
            "标题": "笺年老逢春八首 其一 好花看到半开时",
            "作者": "邵雍",
            "内容": "风轻如笑处，露重似啼时。只向笑啼处，浓香惹满衣。"
        },
        {
            "标题": "胡越吟",
            "作者": "邵雍",
            "内容": "胡越同心日，夫妻反目时。人间无大小，得失在须斯。"
        },
        {
            "标题": "花时阻雨不出",
            "作者": "邵雍",
            "内容": "三月洛城春半时，秋千未拆杨花飞。小车不出闲春泥，乱红翻处流莺啼。"
        },
        {
            "标题": "花月长吟",
            "作者": "邵雍",
            "内容": "少年贪读两行书，人世乐事都如愚。而今却欲释前憾，奈何意气难如初。每逢花开与月圆，一般情态还何如。当此之际无诗酒，情亦愿死不愿甦。花逢皓月精神好，月见奇花光彩舒。人与花月合为一，但觉此身游蕊珠。又恐月为云阴隔，又恐花为风破除。若无诗酒重收管，过此又却成轻辜。可收幸有长诗篇，可管幸有清酒壶。诗篇酒壶时一讲，长如花月相招呼。有花无月愁花老，有月无花恨月孤。月恨只冯诗告诉，花愁全仰酒枝梧。月恨花愁无一点，始知诗酒有功夫。些见林下闲疏散，做得风流罪过无。"
        },
        {
            "标题": "南园花竹",
            "作者": "邵雍",
            "内容": "花行竹径紧相挨，每日须行四五回。因把花行侵竹种，且图竹径对花开。\n花香远远随衣袂，竹影重重上酒杯。谁道山翁少温润，这般红翠却长偎。"
        },
        {
            "标题": "南园花竹",
            "作者": "邵雍",
            "内容": "花行竹迳紧想挨，每日须行四五回。因把花行侵竹种，且园竹迳对花开。花香远远随衣袂，竹影重重上酒杯。谁道山翁少温润，这般红翠却长偎。"
        },
        {
            "标题": "笺年老逢春八首·年老才会惜芳菲",
            "作者": "邵雍",
            "内容": "笺云：一岁正荣处，三春特盛时。是花堪爱惜，况见好花枝。"
        },
        {
            "标题": "笺年老逢春八首 其三 年老才会惜芳菲",
            "作者": "邵雍",
            "内容": "一岁正荣处，三春特盛时。是花堪爱惜，况见好花枝。"
        },
        {
            "标题": "题淮阴侯庙十首",
            "作者": "邵雍",
            "内容": "据立大功非不智，复贪王爵似专愚。造成四百年灾汉，才得安宁反受诛。"
        },
        {
            "标题": "欢喜吟",
            "作者": "邵雍",
            "内容": "行年六十一，筋骸未甚老。已为两世人，便化岂为夭。况且粗康强，又复无忧扰。如何不喜欢，佳辰自不少。"
        },
        {
            "标题": "题淮阴侯庙十首",
            "作者": "邵雍",
            "内容": "生身既得逢真主，立事何须作假王。谁谓祸{左阝右皆}从此始，不宜回首怨高皇。"
        },
        {
            "标题": "欢物吟",
            "作者": "邵雍",
            "内容": "水风凉，火风热。土风和，石风冽。"
        },
        {
            "标题": "题淮阴侯庙十首",
            "作者": "邵雍",
            "内容": "若非韩信难除项，不得萧何莫制韩。天下须知无一手，苟非高祖用萧难。"
        },
        {
            "标题": "欢喜吟",
            "作者": "邵雍",
            "内容": "扬善不扬恶，记恩不记雠。人人自欢喜，何患少交游。"
        },
        {
            "标题": "题淮阴侯庙十首 其一",
            "作者": "邵雍",
            "内容": "一身作乱宜从戮，三族全夷似少恩。汉道是时初杂霸，萧何王佐殆非尊。"
        },
        {
            "标题": "欢笑",
            "作者": "邵雍",
            "内容": "划平荆棘盖楼台，楼上笙簧鼎沸开。欢笑未绝兵火起，从前荆棘却生来。"
        },
        {
            "标题": "欢物吟",
            "作者": "邵雍",
            "内容": "水云黑，火云赤。土云黄，石云白。"
        },
        {
            "标题": "题淮阴侯庙十首",
            "作者": "邵雍",
            "内容": "汉家基定议功勋，异姓封王有五人。不似淮阴最雄杰，敢教根固以生秦。"
        },
        {
            "标题": "欢物吟",
            "作者": "邵雍",
            "内容": "水雨霖，火雨露。土雨蒙，石雨雹。"
        },
        {
            "标题": "题淮阴侯庙十首",
            "作者": "邵雍",
            "内容": "虽则有才兼有智，存亡进退处非真。五湖依旧烟波在，范蠡无人继后尘。"
        },
        {
            "标题": "欢喜吟",
            "作者": "邵雍",
            "内容": "日往月来，终则有始。半行天上，半下地底。照临之间，不忧则喜。予何人哉，欢喜不已。"
        },
        {
            "标题": "欢物吟",
            "作者": "邵雍",
            "内容": "水雷{上雨下玄}，火雷虩。土雷连，石雷霹。"
        },
        {
            "标题": "皇极经世一元吟",
            "作者": "邵雍",
            "内容": "天地如盖轸，覆载何高极。日月如磨蚁，徃来无休息。上下之岁年，其数难窥测。且以一元言，其理尚可识。一十月二万，九千馀六百。中间三千年，迄今之陈迹。治乱与废兴，著见于方策。吾能一贯之，皆如身所历。"
        },
        {
            "标题": "黄金吟",
            "作者": "邵雍",
            "内容": "身上有黄金，人无走陆沉。求时未必见，得处不因寻。辩捷非通物，涵容是了心。会弹无弦琴。然后能知音。"
        },
        {
            "标题": "恍惚吟",
            "作者": "邵雍",
            "内容": "恍惚阴阳初变化，氤氲天地乍回旋。中间些子好光景，安得功夫入语言。"
        },
        {
            "标题": "依韵和陈成伯著作长寿雪会",
            "作者": "邵雍",
            "内容": "琼苑群花一夜新，瑶台十二玉为尘。城中竹叶涌增价，坐上杨花盛学春。时会梁园皆墨客，谁思姑射有神人。馀粮岂止千仓望，盈尺仍宜莫厌频。"
        },
        {
            "标题": "击壤吟",
            "作者": "邵雍",
            "内容": "击壤三千首，行窝二十家。乐天为事业，养志是生涯。出入将如意，过从用小车。人能知此乐，何必待纷华。"
        },
        {
            "标题": "击壤吟",
            "作者": "邵雍",
            "内容": "人言别有洞中仙，洞里神仙恐妄传。若俟灵丹须九转，必求朱项更千年。长年国里花千树，安乐窝中乐满悬。有乐有花仍有酒，却疑身是洞中仙。"
        },
        {
            "标题": "疾革吟",
            "作者": "邵雍",
            "内容": "有命更危亦不死，无命极医亦无效。唯将以命听於天，此外谁能闲计较。"
        },
        {
            "标题": "极论",
            "作者": "邵雍",
            "内容": "下有黄泉上有天，人人许住百来年。还知虚过死万遍，都似不曾生一般。要识明珠须巨海，如求良玉必名山。先能了尽世间事，然后方言出世间。"
        },
        {
            "标题": "即事吟",
            "作者": "邵雍",
            "内容": "事到患来频，何由得任真。就新须果敢，从善莫因循。盗亦自有道，人而或不仁。义缘无定体，安处是行身。"
        },
        {
            "标题": "即事吟",
            "作者": "邵雍",
            "内容": "生求媚于人，死求媚于鬼。媚人幸富贵，媚鬼免罪戾。生死虽殊途，人鬼岂异理。哀哉过用心，妄意何时已。"
        },
        {
            "标题": "寄曹州李审言龙图",
            "作者": "邵雍",
            "内容": "向日所云是，如今却是非。安知今日是，不起后来疑。"
        },
        {
            "标题": "寄毫州秦伯镇兵部",
            "作者": "邵雍",
            "内容": "三川地正得中阳，气入奇葩亦自王。善识好花人不远，好花无恡十分芳。"
        },
        {
            "标题": "寄和长安张强二机宜",
            "作者": "邵雍",
            "内容": "二公诗美过连城，欲报才非{左衤右爾}正平。本谓柏舟终不遇，却惊华衮重为荣。岷峨雨后方知峭。风月霜馀始见清。前有古人称寡和，阳春白雪岂虚名。"
        },
        {
            "标题": "寄毫州秦伯镇兵部",
            "作者": "邵雍",
            "内容": "酒涵花影满巵红，泻入天和胸臆中。最爱一般情味好，半醺时与太初同。"
        },
        {
            "标题": "寄毫州秦伯镇兵部",
            "作者": "邵雍",
            "内容": "人事纷纷积有年，何烦颦蹙向花前。万般计较头须白，饶了胸中不坦然。"
        },
        {
            "标题": "寄毫州秦伯镇兵部",
            "作者": "邵雍",
            "内容": "天心复处是无心，心到无时无处寻。若谓无心便无事，水中何故不生金。"
        },
        {
            "标题": "寄毫州秦伯镇兵部",
            "作者": "邵雍",
            "内容": "虽贫无害日高眠，人不堪忧我自便。锻练物情时得意，新诗还有百来篇。"
        },
        {
            "标题": "寄毫州秦伯镇兵部",
            "作者": "邵雍",
            "内容": "无限有情风月间，好将醇酒发酡颜。奈何人自生疑阻，利害嫌轻更设关。"
        },
        {
            "标题": "灾来吟",
            "作者": "邵雍",
            "内容": "灾自外来，犹可消除。灾自内来，何由支梧。天人之间，内外察诸。"
        },
        {
            "标题": "寄李景真太博",
            "作者": "邵雍",
            "内容": "花前静榻闲眠处，竹下明窗独坐时。着甚语言名宇泰，林间自有翠禽知。"
        },
        {
            "标题": "寄三城旧友卫比部二绝",
            "作者": "邵雍",
            "内容": "虽老未龙锺，篱边菊满丛。乍凉天气好，里闬正过从。"
        },
        {
            "标题": "寄三城王宣徽二首",
            "作者": "邵雍",
            "内容": "路上尘方坌，壶中花正开。何须头尽白，然后赋归来。"
        },
        {
            "标题": "寄前洛阳簿陆刚秘校",
            "作者": "邵雍",
            "内容": "洛阳官满归吴会，男子雄图志未伸。若到江山最佳处，举杯无惜望天津。"
        },
        {
            "标题": "寄三城旧友卫比部二绝",
            "作者": "邵雍",
            "内容": "景好身还健，天晴路又乾。小车芳草软，处处是清欢。"
        },
        {
            "标题": "寄三城旧友卫比部二绝 其一",
            "作者": "邵雍",
            "内容": "虽老未龙钟，篱边菊满丛。乍凉天气好，里闬正过从。"
        },
        {
            "标题": "寄寿安令簿慰诸君",
            "作者": "邵雍",
            "内容": "锦屏山下好安凄，花月风烟未改移。闻说近来长袖过，林前立马尽多时。"
        },
        {
            "标题": "思程氏父子兄弟因以寄之",
            "作者": "邵雍",
            "内容": "年年时节近中秋，佳水佳山熳烂游。此际归期为君促，伊川不得久迟留。"
        },
        {
            "标题": "思程氏父子兄弟因以寄之 其二",
            "作者": "邵雍",
            "内容": "气候如当日，山川似旧时。独来还独往，此意有谁知。"
        },
        {
            "标题": "思程氏父子兄弟因以寄之",
            "作者": "邵雍",
            "内容": "气候如当日，山川似旧时，独来还独往，此意有谁知。"
        },
        {
            "标题": "寄杨轩",
            "作者": "邵雍",
            "内容": "淇水清且泚，泉源发吾地。流到君家时，尽是思君意。"
        },
        {
            "标题": "家国吟",
            "作者": "邵雍",
            "内容": "邪正异心，家国同体。邪能败亡，正能兴起。"
        },
        {
            "标题": "笺年老逢春八首·自知一赏有分付",
            "作者": "邵雍",
            "内容": "笺云：群卉争妍处，奇花独异时，东君深意思，亦恐要人知。"
        },
        {
            "标题": "笺年老逢春八首·谁让万金无孑遗",
            "作者": "邵雍",
            "内容": "笺云：白日偏催处，黄金欲尽时。侈心都用了，始得一开眉。"
        },
        {
            "标题": "笺年老逢春八首·这般意思难名状",
            "作者": "邵雍",
            "内容": "笺云：阴阳初感处，天地未分时。言语既难到，丹青何处施。"
        },
        {
            "标题": "笺年老逢春八首·只恐人间都未知",
            "作者": "邵雍",
            "内容": "笺云：酒到醺酣处，花当烂漫时。醺酣归酩酊，烂漫入离披。"
        },
        {
            "标题": "笺年老逢春八首·美酒饮教微醉后",
            "作者": "邵雍",
            "内容": "笺云：瓮头喷液处，盏面起花时。有客来相访，通名曰伏羲。"
        },
        {
            "标题": "见义吟",
            "作者": "邵雍",
            "内容": "见善必为，不见则已。量力而动，力尽而止。"
        },
        {
            "标题": "见物吟",
            "作者": "邵雍",
            "内容": "见物即讴吟，何尝曾用意。闲将箧笥诗，静看人间事。"
        },
        {
            "标题": "教劝吟",
            "作者": "邵雍",
            "内容": "若圣与人吾岂敢，空言犹足慰虚生。明开教劝用常道，永使子孙持善名。此日贻谟情未显，他时受赐事非轻。庶几此意流天下，天下何由不太平。"
        },
        {
            "标题": "教子吟",
            "作者": "邵雍",
            "内容": "为人能了自家身，千万人中有一人。难用知如未知说，在乎行兴不行分。该通始谓才中秀，杰出方名席上珍。善恶一何相去远，也由资性出由勤。"
        },
        {
            "标题": "接花吟",
            "作者": "邵雍",
            "内容": "物为万发生，人为万物灵。人非物不活，物待人而兴。男女天所生，夫妻人所成。天人相与外，率是皆虚名。"
        },
        {
            "标题": "解字吟",
            "作者": "邵雍",
            "内容": "人言为信，日月为明。止戈为武，羔美为羹。"
        },
        {
            "标题": "借出诗",
            "作者": "邵雍",
            "内容": "诗狂书更逸，近岁不胜多。太半落天下，未还安乐窝。"
        },
        {
            "标题": "诫子吟",
            "作者": "邵雍",
            "内容": "至宝明珠非有纇，全珍良玉自无瑕。为珠为玉尚如此，何况为人多过差。"
        },
        {
            "标题": "诫子吟",
            "作者": "邵雍",
            "内容": "善恶无佗在所存，小人君子此中分。改图不害为君子，迷复终归作小人。良药有功方利病，白圭无玷始称珍。欲成令器须追琢，过失如何不就新。"
        },
        {
            "标题": "金帛吟",
            "作者": "邵雍",
            "内容": "金帛一种物，所用固不常。聘则谓之币，賮则谓之将。贸则谓之货，积则谓之藏。赂则谓之贿，窃则谓之贓。"
        },
        {
            "标题": "诫子吟",
            "作者": "邵雍",
            "内容": "有过不能改，知贤不肯亲。虽生人世上，未得谓之人。"
        },
        {
            "标题": "诫子吟",
            "作者": "邵雍",
            "内容": "周孔不足法，轲雄不足师。还同弃常膳，除是适蛮夷。"
        },
        {
            "标题": "诫子吟",
            "作者": "邵雍",
            "内容": "鸡能警旦，马能代行。犬能守御，牛能力耕。有禀天地，万物之灵。妒贤嫉能，不如不生。"
        },
        {
            "标题": "又借出诗",
            "作者": "邵雍",
            "内容": "安乐窝中乐，娲皇笙万攒。自从闲借出，客到遂无欢。"
        },
        {
            "标题": "禁烟留题锦屏山下四首",
            "作者": "邵雍",
            "内容": "春半花开百万般，东风近日恶摧残。可怜桃李性温厚，吹尽都无一句言。"
        },
        {
            "标题": "十七日锦屏山下谢城中张孙二君惠茶",
            "作者": "邵雍",
            "内容": "山似捼蓝波似染，游心一向难拘检。仍携二友所分茶，每到烟岚深处点。"
        },
        {
            "标题": "锦屏春吟",
            "作者": "邵雍",
            "内容": "锦屏山下有家园，每岁家园过禁烟。早是三春天气好，那堪百里主人贤。同於一派水边饮，醉向万株花底眠。明日归鞍遂东指，上阳风景更暄妍。"
        },
        {
            "标题": "金玉吟",
            "作者": "邵雍",
            "内容": "良金美玉信难偕，好物其来最受埋。盗跖免兵非积善，仲尼无土反成猜。中孚既若须为信，无妄因何却有灾。莫若致之为外事，心源可乐是昭回。"
        },
        {
            "标题": "谢寿安簿寄锦屏山下所失剪刀",
            "作者": "邵雍",
            "内容": "江夏尚能悲坠履，少原唯解泣遗{上竹下替}。一刀所失安足系，不那久经人用心。"
        },
        {
            "标题": "九日登寿安县锦屏山下宿邑中",
            "作者": "邵雍",
            "内容": "并辔西游叠石溪，断崖环合与云齐。飞泉亦有留人意，肯负他年尚此栖。"
        },
        {
            "标题": "王氏螟罗氏子",
            "作者": "邵雍",
            "内容": "庚星一点光无涯，日来飞入江东家。江东江左旧声气，叔氏得之真差事。归来瑞光凌九霄，叔氏喜亦迎眉鬓。家人惊起偏物色，袖中却得真英物。螟蛉须信逢蜾蠃，莫惜丁宁长类我。他年解有速肖时，会振风流旧江左。"
        },
        {
            "标题": "九日登寿安县锦屏山下宿邑中",
            "作者": "邵雍",
            "内容": "烟岚一簇特崔鬼，到此令人心自灰。上有神仙不知姓，洞门闲倚白云开。"
        },
        {
            "标题": "十七日锦屏山下谢城中张孙二君惠茶",
            "作者": "邵雍",
            "内容": "山似挼蓝波似染，游心一向难拘捡。仍携二友所分茶，每到烟岚深处点。"
        },
        {
            "标题": "是夕宿至锦屏山下",
            "作者": "邵雍",
            "内容": "寻常看月亦婵娟，不似今宵特地圆。疑是素娥纾宿憾，相逢为在锦屏前。"
        },
        {
            "标题": "金玉吟",
            "作者": "邵雍",
            "内容": "圣在人中山，心从行上修。金於砂里得，玉向石中求。"
        },
        {
            "标题": "禁烟留题锦屏山下四首",
            "作者": "邵雍",
            "内容": "寒食风烟锦屏下，凭高把酒兴何如。满川桃李方妍媚，不忍重为风破除。"
        },
        {
            "标题": "禁烟留题锦屏山下四首",
            "作者": "邵雍",
            "内容": "无涯桃李待清明，经岁言能开得成。不念化工曾着力，狂风何故苦相凌。"
        },
        {
            "标题": "禁烟留题锦屏山下四首",
            "作者": "邵雍",
            "内容": "满川桃李弄芳妍，不忍重为风所残。忍使一年春遂去，尽凭高处与盘桓。"
        },
        {
            "标题": "进退吟",
            "作者": "邵雍",
            "内容": "进退两途皆曰宾，何烦坐上苦云云。低眉坐处当周物，掉臂行时莫顾人。齿发既衰非少日，林泉能老是长春。行於无事人知否，宠辱何由得到身。"
        },
        {
            "标题": "经世吟",
            "作者": "邵雍",
            "内容": "羲轩尧舜，汤武桓文。皇王帝伯，父子君臣。四者之道，理限于秦。降及两汉，又历三分。东西俶扰，南北纷纭。五胡十姓，天纪几焚。非唐不济，非宋不存。千世万世，中原有人。"
        },
        {
            "标题": "静乐吟",
            "作者": "邵雍",
            "内容": "和气四时均，何时不是春。都将无事乐，变作有形身。静把诗评物，闲将理告人。虽然无鼓吹，此乐世难伦。"
        },
        {
            "标题": "静坐吟",
            "作者": "邵雍",
            "内容": "人生固有命，物生固有定。岂谓人最灵。不知物正性。或闻阴有鬼，善能致人死。致死设有由，死外何所求。又况人之命，系天下系佗。阴鬼设有灵，独且奈天何。"
        },
        {
            "标题": "久旱吟",
            "作者": "邵雍",
            "内容": "久旱望雨，久雨思晴。天之常道，人之常情。"
        },
        {
            "标题": "酒少吟",
            "作者": "邵雍",
            "内容": "此物近来贫，时时得数斤。如茶辜老朽，似药向交亲。未饮先忧尽，虽斟不敢频。何由同九日，长有白衣人。"
        },
        {
            "标题": "举世吟",
            "作者": "邵雍",
            "内容": "举世自纷纷，谁为无事人。吾生独何幸，卧看洛阳春。"
        },
        {
            "标题": "举酒吟",
            "作者": "邵雍",
            "内容": "闲与宾朋饮酒杯，杯中长似有花开。清谈才向口中出，和气已从心上来。物外意非由象得，坐间春不自天回。施之天下能如此，天下何忧不放怀。"
        },
        {
            "标题": "不寝",
            "作者": "邵雍",
            "内容": "闲坐更已深，就寝夜尚永。殿转不成寐，却把前事省。奠枕时昏昏，拥衾还耿耿。西窗明月中，数叶芭蕉影。"
        },
        {
            "标题": "君子饮酒吟",
            "作者": "邵雍",
            "内容": "父慈子孝，兄友弟恭。家给人足，时和岁丰。筋骸康健，里闬乐从。君子饮酒，其乐无穷。"
        },
        {
            "标题": "君子吟",
            "作者": "邵雍",
            "内容": "君子之去，亦如其来。小人之来，亦如其云。既有恩情，且无怨怒。既有僧嫌，且无思慕。"
        },
        {
            "标题": "君子与人交",
            "作者": "邵雍",
            "内容": "君子与人交，未始无惊惕。小人与人交，未始无差忒。祗此真喜欢，也宜重爱惜。他年云水疏，亦恐难寻觅。"
        },
        {
            "标题": "君子吟",
            "作者": "邵雍",
            "内容": "君子存大体，小人无常心。於人不求备，受恩唯恐深。"
        },
        {
            "标题": "君子吟",
            "作者": "邵雍",
            "内容": "君子与义，小人与利。与义日兴，与利日废。君子尚德，小人尚力。尚德树恩，尚力树敌。君子作福，小人作威。作福福至，作威祸随。君子乐善，小人乐恶。乐恶恶至，乐善善归。君子好誉，小人好毁。好毁人怒，好誉人喜。君子思兴，小人思坏。思兴召祥，思坏召怪。君子好与，小人好求。好兴多喜，好求多忧。君子好生，小人好杀。好生道行，好杀道绝。"
        },
        {
            "标题": "君子行",
            "作者": "邵雍",
            "内容": "何者为君子，君子固可修。是知君子途，使之从之游。与义不与利，记恩不记雠。扬善不扬恶，主喜不主忧。"
        },
        {
            "标题": "可惜吟",
            "作者": "邵雍",
            "内容": "可惜熙熙一片春，不多时节觅无因。眼前园苑知何限，只见莺啼不见人。"
        },
        {
            "标题": "可必吟",
            "作者": "邵雍",
            "内容": "可必人间唯善事，不由天地只由衷。莫嫌效远因而止，更勉其来更有功。"
        },
        {
            "标题": "有客吟",
            "作者": "邵雍",
            "内容": "伊嵩有客欲无言，进退由来尽俟天。好静未能忘水石，乐闲非为学神仙。休嗟紫陌难为客，且喜清风不用钱。枉尺直寻何必较。此心都大不求全。"
        },
        {
            "标题": "为客吟",
            "作者": "邵雍",
            "内容": "忽忆东朐为客日，壮心初见水云乡。岛夷居处邻荒服，潮水来时杂海商。卧看苍溟围大块，坐观红日出扶桑。虚生虚死人何限，男子之称不易当。"
        },
        {
            "标题": "为客吟",
            "作者": "邵雍",
            "内容": "忽忆南秦为客日，洛阳东望隔秦川。云山去此二千里，岁月于今十九年。柳色得非新婀娜，江声应是旧潺湲。衰躯设使能重往，畴昔情怀奈杳然。"
        },
        {
            "标题": "为客吟",
            "作者": "邵雍",
            "内容": "忽忆东吴为客日，当年意气乐从游。登山未始等闲辍，饮酒何尝容易休。万柄荷香经楚甸，一帆风软过扬州。追思何异邯郸梦，瞬息光阴三十秋。"
        },
        {
            "标题": "为客吟",
            "作者": "邵雍",
            "内容": "忽忆太原为客日，经秋纵酒未成归。远山近水都成限，高阁斜阳尽是悲。年少不禁花到眼，情多唯只泪沾衣。如今老向洛城里，更没这般愁到眉。"
        },
        {
            "标题": "哭张师柔长官",
            "作者": "邵雍",
            "内容": "生平志在立功名，谁谓才难与命争。绝笔有诗形雅意，盖棺无地尽交情。胸中时事何由展，天下人才不复评。魂若有知宜自慰，子孙大可振家声。"
        },
        {
            "标题": "哭张元伯职方",
            "作者": "邵雍",
            "内容": "近年老辈频凋落，使我中心又恻然，洛社挂冠高卧者，唯君清澈如神仙。昔日与君论少长，今日与君争后先。把酒酹君君必知，为君洒泪西风前。"
        },
        {
            "标题": "无苦吟",
            "作者": "邵雍",
            "内容": "平生无苦吟，书翰不求深。行笔因调性，成诗为写心。诗扬心造化，笔发性园林。所乐乐吾乐，乐而安有淫。"
        },
        {
            "标题": "窥开吟 其三",
            "作者": "邵雍",
            "内容": "物理窥开后，人情照破时。正如携宝剑，切玉过如泥。"
        },
        {
            "标题": "窥开吟 其二",
            "作者": "邵雍",
            "内容": "物理窥开后，人情照破时。能将函谷塞，只用一丸泥。"
        },
        {
            "标题": "窥开吟 其十",
            "作者": "邵雍",
            "内容": "物理窥开后，人情照破休。止堪初看望，不可久延留。"
        },
        {
            "标题": "窥开吟 其四",
            "作者": "邵雍",
            "内容": "物理窥开后，人情照破时。渴多逢美酒，病后遇良医。"
        },
        {
            "标题": "窥开吟",
            "作者": "邵雍",
            "内容": "物理窥开后，人情照破时。一身都是我，瘦了又还肥。"
        },
        {
            "标题": "窥开吟 其六",
            "作者": "邵雍",
            "内容": "物理窥开后，人情照破时。情中明事体，理外见天机。"
        },
        {
            "标题": "窥开吟 其九",
            "作者": "邵雍",
            "内容": "物理窥开后，人情照破前。止堪今执笔，不可使持权。"
        },
        {
            "标题": "窥开吟 其五",
            "作者": "邵雍",
            "内容": "物理窥开后，人情照破时。能将一个字，善解百年迷。"
        },
        {
            "标题": "窥开吟 其八",
            "作者": "邵雍",
            "内容": "物理窥开后，人情照破初。不堪将劝诫，止可与嗟吁。"
        },
        {
            "标题": "窥开吟 其十一",
            "作者": "邵雍",
            "内容": "物理窥开后，人情照破时。欲知花烂漫，须是叶离披。"
        },
        {
            "标题": "宽猛吟",
            "作者": "邵雍",
            "内容": "宽则民慢，猛则民残。宽猛相济，其民自安。"
        },
        {
            "标题": "窥开吟 其七",
            "作者": "邵雍",
            "内容": "物理窥开后，人情照破时。可嗟兼可唾，堪鄙又堪嗤。"
        },
        {
            "标题": "窥开吟 其十二",
            "作者": "邵雍",
            "内容": "物理窥开后，人情照破时。有权能处置，更狡待何为。"
        },
        {
            "标题": "览照吟",
            "作者": "邵雍",
            "内容": "凌晨览照见皤然，自喜皤然一叟仙。慷慨敢开天下口，分明高道世间言。虽然天下本无事，不那世间长有贤。自问此身何所用，此身唯称老林泉。"
        },
        {
            "标题": "览照吟",
            "作者": "邵雍",
            "内容": "其骨爽，其神清。其禄薄，其福轻。"
        },
        {
            "标题": "笺年老逢春八首 其八 自知一赏有分付",
            "作者": "邵雍",
            "内容": "群卉争妍处，奇花独异时。东君深意思，亦恐要人知。"
        },
        {
            "标题": "老翁吟",
            "作者": "邵雍",
            "内容": "皤然一老翁，凡百事皆慵。旧物不尽记，故人难得逢。幽花浑在雾，残梦半随风。只且愿天下，时和与岁丰。"
        },
        {
            "标题": "乐春吟",
            "作者": "邵雍",
            "内容": "四时唯爱春，春更家春分。有暖温存物，无寒著莫人。好花方蓓蕾，美酒正轻醇。安乐窝中客，如何不半醺。"
        },
        {
            "标题": "老去吟 其二",
            "作者": "邵雍",
            "内容": "行年六十有三岁，二十五年居洛阳。林静城中得山景，池平坐上见江乡。\n赏花长被杯盘苦，爱月屡为风露伤。看了太平无限好，此身老去又何妨。"
        },
        {
            "标题": "乐物吟",
            "作者": "邵雍",
            "内容": "物有声色气味，人有耳目口鼻。万物于人一身，反观莫不全备。"
        },
        {
            "标题": "乐物吟",
            "作者": "邵雍",
            "内容": "日月星辰天之明，耳目口鼻人之灵。皇王帝伯由之生，天意不远人之情。飞走草木类既别，士农工商品自成。安得岁丰时长平，乐与万物同其荣。"
        },
        {
            "标题": "老去吟",
            "作者": "邵雍",
            "内容": "老去无成鬓已斑，纵心年岁合清闲。如何得意云山外，更欲游心诗酒间。大字写诗酬素志，小杯斟酒发酡颜。春雷惊起千年蛰，笔下苍龙自往还。"
        },
        {
            "标题": "老去吟",
            "作者": "邵雍",
            "内容": "吾今六十六，衰老何可擬。志逮力不逮，人共知之矣。"
        },
        {
            "标题": "老去吟",
            "作者": "邵雍",
            "内容": "老去无成不入时，中年养病只吟诗。因乘意思要舒放，肯把语言生事治。世上闲愁都一致，人间何务更能为。携筇晚步天津畔，为报沙鸥慎勿飞。"
        },
        {
            "标题": "乐乐吟",
            "作者": "邵雍",
            "内容": "吾常好乐乐，所乐无害义。乐天四时好，乐地百物备。乐人有美行，乐已能乐事。此数乐之外，更乐微微醉。"
        },
        {
            "标题": "乐物吟",
            "作者": "邵雍",
            "内容": "物有声色气味，人有耳目口鼻。万物于人一身，反观莫不全备。"
        },
        {
            "标题": "老去吟",
            "作者": "邵雍",
            "内容": "使吾却十岁，亦可少集事。奈何天地间，日无再中理。"
        },
        {
            "标题": "乐毅吟",
            "作者": "邵雍",
            "内容": "乐毅事燕时，其心有深旨。破齐七十城，迎刃不遗矢。岂留即墨莒，却与燕有二。欲使燕遂王，天下自齐始。岂意志未申，昭王一旦死。惠王固不知，使人代其位。强燕自此衰，何复能振起。自古君与臣，济会非容易。重惜千万年，英雄为流涕。"
        },
        {
            "标题": "李少卿见招代往吟",
            "作者": "邵雍",
            "内容": "洛城春去会仙才，春去还惊夏却来。微雨过牡丹初谢，轻风动芍药才开。绿杨阴里拥樽罍，身健时康好放怀。"
        },
        {
            "标题": "旋风吟二首 其二",
            "作者": "邵雍",
            "内容": "松桂隆冬始见青，蒿莱盛夏亦能荣。光阴去后绳难系，利害在前人必争。\n万事莫于疑处动，一身常向吉中行。人心相去无多远，安有太平人不平。"
        },
        {
            "标题": "奢侈吟",
            "作者": "邵雍",
            "内容": "侈不可极，奢不可穷。极则有祸，穷则有凶。"
        },
        {
            "标题": "又旋风吟二首 其二",
            "作者": "邵雍",
            "内容": "自是尧夫不善琴，非关天下少知音。老年难做少年事，年少不知年老心。\n将养精神便静坐，调停意思喜清吟。如何医药不寻访，近日衰躯有病侵。"
        },
        {
            "标题": "力外吟",
            "作者": "邵雍",
            "内容": "以少为多，以无为有。力外周旋，不能长久。"
        },
        {
            "标题": "旋风吟二首",
            "作者": "邵雍",
            "内容": "安有太平人不平，人心平处固无争。棋中机械不愿看，琴里语言时喜听。少日挂心唯帝典，老年留意只义经。自知别得收功处，松桂隆冬始见青。"
        },
        {
            "标题": "力穑吟",
            "作者": "邵雍",
            "内容": "春时耕种，夏时耘耨。秋时收治，冬时用受。雨露不愆，既轩既秀。水旱为灾，尚罹其咎。"
        },
        {
            "标题": "里闬吟 其一",
            "作者": "邵雍",
            "内容": "里闬闲过从，太平之盛事。吾乡多吉人，况与他乡异。"
        },
        {
            "标题": "又旋风吟二首",
            "作者": "邵雍",
            "内容": "近日衰躯有病侵，如何医药不求寻。轩前密叶自成幄，砌下黄花空散金。闲看蜜蜂由蜜意，静观巢燕垒巢心。非关天下知音少，自是尧夫不善琴。"
        },
        {
            "标题": "里闬吟 其二",
            "作者": "邵雍",
            "内容": "太平之盛事，天下之美才。人间无事日，都向洛中来。"
        },
        {
            "标题": "立秋日川上作",
            "作者": "邵雍",
            "内容": "富贵固难爱，贫寒易得愁。休将少时态，移作老年羞。既有非常乐，须防不测忧。谁能保终始，长作国公侯。"
        },
        {
            "标题": "里閈吟",
            "作者": "邵雍",
            "内容": "里閈闲过从，太平之盛事。吾乡多吉人，况与他乡异。"
        },
        {
            "标题": "利害吟",
            "作者": "邵雍",
            "内容": "兔犬俱毙，蚌鹬相持。田渔老父，坐而利之。"
        },
        {
            "标题": "谢富丞相招出仕二首",
            "作者": "邵雍",
            "内容": "相招多谢不相遗，将谓胸中有所施。若进岂能禁吏责，既闲安用更名为。愿同巢许称臣日，甘老唐虞比屋时。满眼清贤在朝列，病夫无以系安危。"
        },
        {
            "标题": "利名吟",
            "作者": "邵雍",
            "内容": "利名都不到胸中，由此胸中气自冲。既爱且憎皆是病，灵台何日得从容。"
        },
        {
            "标题": "十五日别福昌因有所感。",
            "作者": "邵雍",
            "内容": "连昌宫废昌河在，事去时移语浪传。下有荒祠难问处，古槐枝秃竹参天。"
        },
        {
            "标题": "学佛吟",
            "作者": "邵雍",
            "内容": "饱食丰衣不易过，日长时节奈愁何。求名少日投宣圣，怕死老年亲释迦。妄欲断缘缘愈重，徼求去病病还多。长江一片常如練，幸自无风又起波。"
        },
        {
            "标题": "梁燕吟",
            "作者": "邵雍",
            "内容": "物情谁道尔无知，秋去春来不失期。今岁亲雏又成就，去地宁不重依依。"
        },
        {
            "标题": "量力吟",
            "作者": "邵雍",
            "内容": "量力动时无悔吝，随宜乐处省营为。须求骐骥言乘马，亦恐终身无马骑。"
        },
        {
            "标题": "林下五吟 其二",
            "作者": "邵雍",
            "内容": "老年躯体索温存，安乐窝中别有春。万事去心闲偃仰，四支由我任舒伸。\n庭花盛处凉铺簟，檐雪飞时软布裀。谁道山翁拙于用，也能康济自家身。"
        },
        {
            "标题": "林下五吟",
            "作者": "邵雍",
            "内容": "老年躯体素温存，安乐窝中别有春。万事去心闲偃仰，四支由我任舒伸。庭花盛处凉铺簟，檐雪飞时软布裀。谁道山翁拙於用，也能康济自家身。"
        },
        {
            "标题": "林下五吟",
            "作者": "邵雍",
            "内容": "生来未始画田畴，无岁无时长有秋。随分杯盘俱是乐，等闲池馆便成游。风花雪月千金子，水竹云山万户侯。欲俟河清人寿岁，两眉能着几多愁。"
        },
        {
            "标题": "林下吟",
            "作者": "邵雍",
            "内容": "林下一般奇，俗人那得知。乍圆明月夜，才放好花枝。美酒未斟满，佳宾莫放归。世间优我辈，幸有这些儿。"
        },
        {
            "标题": "林下五吟",
            "作者": "邵雍",
            "内容": "相招相劝欢流霞，鬓乱秋霜发乱华。所记莫非前甲子，凡经多是老官家。共夸今日重孙过，更说当时旧事呀。言语丁宁有情味，后生无笑太周遮。"
        },
        {
            "标题": "林下局事吟",
            "作者": "邵雍",
            "内容": "闲人亦也有官守，官守一身四事有。一事承晓露看花，一事迎晚风观柳。一事对皓月吟诗，一事留佳宾饮酒。从事于兹二十年，欲求同列谁能否。"
        },
        {
            "标题": "林下五吟 其一",
            "作者": "邵雍",
            "内容": "真工造化岂容私，拙者为谋亦甚微。安乐窝深初起后，太和汤酽半醺时。\n长年国里篮舁往，永熟乡中杖策归。身似升平无一事，数茎髭白任风吹。"
        },
        {
            "标题": "林下五吟",
            "作者": "邵雍",
            "内容": "有物轻醇号太和，半醺中最得春多。灵丹换骨还如否，白日升天似得麽。侭快意时仍起舞，到忘言处只讴歌。宾朋莫怪无拘检，真乐攻心不奈何。"
        },
        {
            "标题": "林下五吟 其四",
            "作者": "邵雍",
            "内容": "相招相劝饮流霞，鬓乱秋霜发乱华。所记莫非前甲子，凡经多是老官家。\n共誇今日重孙过，更说当时旧事呀。言语丁宁有情味，后生无笑太周遮。"
        },
        {
            "标题": "赁屋吟",
            "作者": "邵雍",
            "内容": "屋新人喜居，屋弊人思去。主若善修完，何时不能住。"
        },
        {
            "标题": "王胜之谏议见惠文房四宝内有巨砚尤佳因以谢",
            "作者": "邵雍",
            "内容": "铜雀或常闻，未尝闻金雀。始愧林下人，识物不甚博。金雀出何所，必出自灵岳。剪断白云根，分破苍岑角。既为之巨砚，遂登于纶阁。水贮见温润，墨发知瀺濯。窗下喜鉴开，案前惊月落。见赠何殷勤，欲报须和璞。胡为不且留，洪化用斟酌。胡为不且留，贤人用选擢。胡为不且留，奸人用诛削。胡为不且留，生灵用安泊。则予何人哉，拜贶徒惊矍。须是笔如椽，方能无厚怍。"
        },
        {
            "标题": "留题水北杨郎中园亭二首",
            "作者": "邵雍",
            "内容": "买宅从来重见山，见山今直几何钱。奇峰环列远隔水，乔木俯临微带烟。行路客疑惊洞府，凭栏人恐是神仙。长忧暗入丹青手，写向鲛绡天下传。"
        },
        {
            "标题": "留题水北杨郎中园亭二首",
            "作者": "邵雍",
            "内容": "洛下谁家不买居，买居还得似君无。风光一片非尘世，景物四时成画图。后圃花奇同阆苑，前轩峰好类蓬壶。人生能向此中老，亦是世间豪丈夫。"
        },
        {
            "标题": "流莺吟",
            "作者": "邵雍",
            "内容": "迁乔固有之，出谷未多时。正{左女右欶}簧为舌，初新金作衣。替花言灼灼，代柳说依依。柳外晚犹啭，花前晓又啼。啼多因雨过，啭少为春归。莫遣行人听，行人路正迷。"
        },
        {
            "标题": "题留侯庙",
            "作者": "邵雍",
            "内容": "灭项兴刘如覆手，绝秦昌汉若更棋。卷舒天下坐筹日，锻炼心源辟谷时。黄石公传皆是用，赤松子伴更何为。如君才业求其比，今古相望不记谁。"
        },
        {
            "标题": "六十岁吟",
            "作者": "邵雍",
            "内容": "六十残躯鬓已斑，缪称仙术有□□。时来孺子成功易，势去圣人为力难。虽则筋骸精康健，奈何情意已阑珊。着身争处明开眼，三十年来看世间。"
        },
        {
            "标题": "六十二吟",
            "作者": "邵雍",
            "内容": "行年六十二康强，况复身居永熟乡。美景良胡非易得，浅斟低唱又何妨。无涯岁月难拘管，有限形骸莫毁伤。多少英豪弄才智，大曾经过恶思量。"
        },
        {
            "标题": "六十五岁新正自贻",
            "作者": "邵雍",
            "内容": "予家洛城里，况在天津畔。行年六十五，当宋之盛旦。南园临通衢，北圃仰双观。虽然在京国，却如处山涧。清泉篆沟渠，茂木绣霄汉。凉风竹下来，皓月松间见。面前有芝兰，目下无冰炭。坐上有馀欢，胸中无交战。冬夏既不出，炎凉徒自变。荣辱既不入，富贵徒自衒。恶闻人之恶，乐道人之善。不行何趑趄，勿药何{左目右冥}眩。谁谓金石坚，其心亦能断。谁谓鬼神灵，其诚亦能贯。"
        },
        {
            "标题": "六十六岁吟",
            "作者": "邵雍",
            "内容": "六十有六岁，畅然持酒杯。少无他得志，老有此开怀。往往英心动，时时秀句来。尚收三百首，自谓敌琼环。"
        },
        {
            "标题": "六得吟",
            "作者": "邵雍",
            "内容": "眼能识得，耳能听得，口能道得，手能做得，身能行得，心能放得。六者尽能，与天同德。饮食起居，出处语默。不止省心，又更省力。"
        },
        {
            "标题": "六十三吟",
            "作者": "邵雍",
            "内容": "行年六十三风气，齿发虽衰志未衰。耻把精神虚作弄，肯将才力妄施为。愁闻刮骨声音切，闷见吹毛智数卑。珍重至人尝有语，落便宜是得便宜。"
        },
        {
            "标题": "六十三吟",
            "作者": "邵雍",
            "内容": "行年六十有三岁，齿发虽衰志未衰。耻把精神虚作弄，肯将才力妄施为。\n愁闻刮骨声音切，闷见吹毛智数卑。珍重至人尝有语，落便宜是得便宜。"
        },
        {
            "标题": "龙门石楼看伊川",
            "作者": "邵雍",
            "内容": "数朝从欵走烟霞，纵意凭栏看物华。百尺楼台通鸟道，一川烟水属僧家。直须心逸方为乐，始信官荣未足夸。此景得游无事日，也宜知幸福无涯。"
        },
        {
            "标题": "龙门道中作",
            "作者": "邵雍",
            "内容": "物理人情自可明，何尝慼慼向平生。卷舒在我有成筭，用舍随时无定名。满目云山俱是乐，一毫荣辱不须惊。侯门见说深如海，三十年来掉臂行。"
        },
        {
            "标题": "路径吟",
            "作者": "邵雍",
            "内容": "面前路径无令窄，路径窄时无过客。过客无时路径荒，人间大率多荆棘。"
        },
        {
            "标题": "乱石吟",
            "作者": "邵雍",
            "内容": "天津多乱石，石里闲寻覔。真玉固难求，似玉亦难得。徒有碌碌青，亦有磷磷白。奈无清越声，更无温润色。"
        },
        {
            "标题": "论诗吟",
            "作者": "邵雍",
            "内容": "何故谓之时，诗者言其志。既用言成章，遂道心中事。不止鍊其辞，抑亦鍊其意。炼辞得奇句，鍊意得余味。"
        },
        {
            "标题": "论诗吟",
            "作者": "邵雍",
            "内容": "何故谓之诗，诗者言其志。既用言成章，遂道心中事。\n不止鍊其辞，抑亦鍊其意。鍊辞得奇句，鍊意得馀味。"
        },
        {
            "标题": "洛阳春吟",
            "作者": "邵雍",
            "内容": "桃李花开人不窥，花时须是牡丹时。牡丹花发酒增价，夜半游人犹未归。"
        },
        {
            "标题": "洛下园池",
            "作者": "邵雍",
            "内容": "洛下园池不闭门，洞天休用别寻春。纵游只却输闲客，遍入何尝问主人。更小亭栏花自好，侭荒台榭景才真。虚名误了无涯事，未必虚名总到身。"
        },
        {
            "标题": "落花短吟",
            "作者": "邵雍",
            "内容": "满园桃李正离披，更被狂风作意吹。长是忧愁初谢处，却须思念未开时。奈何红艳易消歇，不似青阴少改移。九十日春都去尽，樽前安忍更颦眉。"
        },
        {
            "标题": "洛阳春吟",
            "作者": "邵雍",
            "内容": "光阴不肯略从容，九十日春还又空。多少落花无著莫，半随流水半随风。"
        },
        {
            "标题": "落花长吟",
            "作者": "邵雍",
            "内容": "以酒战花秾，花秾酒更浓。花能十日尽，酒未百壶空。尚喜装衣袂，犹怜坠酒锺。多情唯粉蝶，薄倖是游蜂。减却墙头艳。添为径畔红。飘零深院宇，点缀静帘栊。又恐随流水，仍忧嫁远风。水流犹委曲，风远便西东。狼籍残春后，离披晚照中。亭台虽有主，轩骑断无踪。剑去拥妃子，兵来围石崇。马嵬方恋恋，金谷正匆匆。曹植辞休切，襄王梦已终。谬称寻洛浦，浪说数巫峰。燕诉冤还在，莺传信莫通。苔钱如可买，柳線自能缝。怅望尤真宰，凄凉殢化工。放教成烂漫，不使略从容。命扫心争忍，言心计遂穷。异香销骨髓，绝色死英雄。任诧回天力，饶矜盖世功。奈何时既往，到了事难重。开谢形相戾，兴衰理一同。天面之浅者，未始免忡忡。"
        },
        {
            "标题": "洛阳春吟",
            "作者": "邵雍",
            "内容": "四方景好无如洛，一岁花奇莫若春。景好花奇精妙处，又能分付与闲人。"
        },
        {
            "标题": "落花吟",
            "作者": "邵雍",
            "内容": "万紫千红处处飞，满川桃李漫成蹊。狂风猛雨日将暮，舞榭歌台人乍稀。水上漂浮安有定，径边狼籍更无依。流莺不用多言语，到了一番春已归。"
        },
        {
            "标题": "落花短吟",
            "作者": "邵雍",
            "内容": "花间水畔绿如茵，兴废曾经汉与秦。占了山川无限地，愁伤今古几何人。严霜杀尽还逢雨，野火烧残又遇春。不那路傍多此物，农家长是费耕耘。"
        },
        {
            "标题": "梦过城东谒洛阳尉杨应之",
            "作者": "邵雍",
            "内容": "夜来清梦过城东，溪水分流径路通。全似乘查上天汉，但无严子验行踪。"
        },
        {
            "标题": "旅中岁除",
            "作者": "邵雍",
            "内容": "比到明年无数刻，且令芳酒更斟回。星杓建丑晦将尽，岁箭射人春又来。不用物情闲作梗，大都心绪已成灰。浮名更在浮云外，瞬息光阴况便催。"
        },
        {
            "标题": "商山旅中作",
            "作者": "邵雍",
            "内容": "残火昏灯夜正沉，默思前事拥寒衾。霜天皎月虽千里，不抵伤时一寸心。"
        },
        {
            "标题": "履道留题吟",
            "作者": "邵雍",
            "内容": "何代无人振德辉，众贤今日会西畿。太平文物风流事，更胜元和全盛时。"
        },
        {
            "标题": "商山旅中作",
            "作者": "邵雍",
            "内容": "残火香灯夜正沉，默思前事拥寒衾。霜天皎月虽千里，不抵伤时一寸心。"
        },
        {
            "标题": "履道会饮",
            "作者": "邵雍",
            "内容": "众人之所乐，所乐唯嚣尘。吾友之所乐，所乐唯清芬。清芬无鼓吹，直与太古邻。太古者靡佗，和气常絪纭。里閈旧情好，有才复有文。过从一日乐，十月生阳春。洛阳古神州，周公尝缕陈。四时寒暑正，四方道里均。代不乏英俊，号为多缙绅。至于花与木，天下莫敢伦。而逢此之景，而当此之辰。而能开口笑，而世有几人。清衷贯金石，剧谈惊鬼神。天地为一指，富贵如浮云。明时缓康济，白昼闲经纶。莫如陪欢伯，又复对此君。商於六百里，黄金四万斤。不能买兹乐，自馀恶足论。接{上罒下离}倒戴时，蟾蜍生海垠。小车倒载时，出翁归天津。"
        },
        {
            "标题": "先天吟",
            "作者": "邵雍",
            "内容": "若问先天一字无，后天方要着功夫。拔山盖世称才力，以此分毫强得乎。"
        },
        {
            "标题": "吾庐吟",
            "作者": "邵雍",
            "内容": "吾庐虽小粗容身，且免轻为僦舍人。大有世人无屋住，向人檐下索温存。"
        },
        {
            "标题": "吾庐吟",
            "作者": "邵雍",
            "内容": "吾亦爱吾庐，吾庐似野居。性随天共淡，身与世俱疏。遍地长芳草，满床堆乱书。自从无事后，更不著工夫。"
        },
        {
            "标题": "诗书吟",
            "作者": "邵雍",
            "内容": "画笔善状物，长于运丹青。丹青人巧思，万物无遁形。诗画善状物，长于运丹诚。丹诚入秀句，万物无遁情。诗者人之志，言者心之声。志因言以发，声因律而成。多识于鸟兽，岂止毛与翎。多识于草木，岂止枝与茎。不有风雅颂，何由知功名。不肯赋比兴，何由知废兴。观朝廷盛事，壮社稷威灵。有汤武缔构，无幽厉欹倾。知得之艰难，肯失之骄矜。去巨蠹奸邪，进不世贤能。择阴阳粹美，索天地精英。籍江山清润，揭日月光荣。收之为民极。著之为国经。播之于金石，奏之于大庭。感之以人心，告之以神明。人神之胥悦，此所谓和羹。既有虞舜歌，岂无臯陶赓。既有仲尼删，岂无季札听。必欲乐天下，舍诗安足凭。得吾之绪余，自可致升平。"
        },
        {
            "标题": "人物吟",
            "作者": "邵雍",
            "内容": "人破须至护，物破须至补。补护既已多，卒归于败露。人有人之情，物有物之理。人物类不同，情理安有异。"
        },
        {
            "标题": "毛头吟",
            "作者": "邵雍",
            "内容": "忧国心深为爱君，爱君须更重於身。口中讲得未必是，手里做成方始真。妄意动时难照物，俗情私处莫知人。厚诬天下凶之甚，多少英才在下尘。"
        },
        {
            "标题": "毛头吟",
            "作者": "邵雍",
            "内容": "谁剪毛头谢陆沉，生灵肌骨不胜侵。人间自有回天力，林下空多忧国心。日过中时忧未文，月几望处患仍深。军中儒服吾家事，诸葛武侯何处寻。"
        },
        {
            "标题": "每度过东街",
            "作者": "邵雍",
            "内容": "每度过东街，东街怨暮来。只知闲说话，那觉太开怀。我有千般乐，人无一点猜。半醺欢喜酒，未晚未成回。"
        },
        {
            "标题": "同诸友城南张园赏梅十首",
            "作者": "邵雍",
            "内容": "梅台赏罢意何如，归插梅花登小车。陌上行人应见笑，风情不簿是尧夫。"
        },
        {
            "标题": "每度过东邻",
            "作者": "邵雍",
            "内容": "每度过东邻，乐邻愈觉勤。既来长是愧，相见只如亲。饮食皆随好，儿童亦自忻。吾乡有是乐，何必更求仁。"
        },
        {
            "标题": "依韵和陈成伯著作史馆园会上作",
            "作者": "邵雍",
            "内容": "竹绕长松松绕亭，令人到此骨毛清。梅梢带雪微微拆，水脉连冰湱湱鸣。残腊岁华无柰感，半醺襟韵不盛情。谁怜相国名空在，吾道何如必可行。"
        },
        {
            "标题": "梦中吟",
            "作者": "邵雍",
            "内容": "梦中说梦犹能忆，梦觉梦中还又隔。今日恩光空喜欢，当年意爱难寻{上不下见}。水成流处岂无声，花到谢时安有色。过此相逢陌路人，都如元来曾相识。"
        },
        {
            "标题": "梦中吟",
            "作者": "邵雍",
            "内容": "梦里常言梦，谁知觉后思。不知今亦梦，更说梦中时。"
        },
        {
            "标题": "梦中吟",
            "作者": "邵雍",
            "内容": "梦里常方梦，谁知觉后思。不知今亦梦，更说梦中时。"
        },
        {
            "标题": "迷悟吟",
            "作者": "邵雍",
            "内容": "君子改过，小人节非。改过终悟，饰非终迷。终悟福至，终迷祸归。"
        },
        {
            "标题": "名实吟",
            "作者": "邵雍",
            "内容": "内无是实，外有是名，小人故矜。外无是名，内有是实，君子何失。"
        },
        {
            "标题": "名利吟",
            "作者": "邵雍",
            "内容": "重之以名，见人之情。厚之以利，见人之意。情意内也，内重则外轻。名利外也，内贱则外贵。"
        },
        {
            "标题": "悯旱",
            "作者": "邵雍",
            "内容": "正要雨时须不雨，已成灾处更成灾。如何百谷欲焦烂，遍地止存蒿与莱。"
        },
        {
            "标题": "名利吟",
            "作者": "邵雍",
            "内容": "名利到头非乐事，风波终久少安流。稍邻美誉无多取，才近清欢与賸求。美誉既多须有患，清欢虽賸且无忧。滔滔天下曾知否，覆辙相寻卒未休。"
        },
        {
            "标题": "民情吟",
            "作者": "邵雍",
            "内容": "民情既乐，和气为祥。民情既忧，戾气为殃。祥为雨露，天下丰穰。殃为水旱，天下凶荒。"
        },
        {
            "标题": "莫如吟",
            "作者": "邵雍",
            "内容": "亲莫如父子，远莫如蛮夷。蛮夷和亦至，父子失须离。"
        },
        {
            "标题": "莫如吟 其二",
            "作者": "邵雍",
            "内容": "仁莫如父子，义莫如君臣。二者尚有失，自馀恶足论。"
        },
        {
            "标题": "莫如吟",
            "作者": "邵雍",
            "内容": "君臣守以义，父子守以仁。义失为敌国，仁失为路人。"
        },
        {
            "标题": "莫如吟",
            "作者": "邵雍",
            "内容": "仁莫如父子，义莫如君臣。二者尚有失，自馀恶足论。"
        },
        {
            "标题": "牡丹吟",
            "作者": "邵雍",
            "内容": "一般颜色一般香，香是天香色异常。真宰功夫精妙处，非容人意可思量。"
        },
        {
            "标题": "再用晴窗气暖墨花春谢王胜之谏议惠金雀砚",
            "作者": "邵雍",
            "内容": "砚名金雀世难伦，用报惭无天下珍。国士有时偏雅处，晴窗气暖墨花春。"
        },
        {
            "标题": "笺年老逢春诗",
            "作者": "邵雍",
            "内容": "年老逢春春莫疑，老年才会惜芳菲。自知一赏有分付，谁让万金无孑遗。\n美酒饮教微醉后，好花看到半开时。这般意思难名状，只恐人间都未知。"
        },
        {
            "标题": "能怀天下心",
            "作者": "邵雍",
            "内容": "能怀天下心，肯了人间事。岂止求于今，求古亦未易。"
        },
        {
            "标题": "暮春吟",
            "作者": "邵雍",
            "内容": "许大春工造物华，一场狼藉但堪嗟。群芳委尽绿阴密，游骑去残红日斜。台上喧呼成蝶梦，眼前零落空杨花。人间万事卒如此，□□庄□□□□。"
        },
        {
            "标题": "暮春吟",
            "作者": "邵雍",
            "内容": "春来小圃弄群芳，谁为贫居富贵乡。门外柳阴浮翠润，堦前花影溜红光。梁间新燕未调舌，天末归鸿已着行。自问心源无所有，答去踈懒味偏长。"
        },
        {
            "标题": "暮春吟",
            "作者": "邵雍",
            "内容": "多情潘佑羡杨花，出入千家复万家。少日壮心都失去，老年新事不知佗。诗中罪过人多恕，酒里功劳我自夸。犹有一般牢落处，交亲太半在天涯。"
        },
        {
            "标题": "男子吟",
            "作者": "邵雍",
            "内容": "欲作一男子，须了四般事。财能使人贪，色能使人嗜。名能使人矜，势能使人倚。四患既都去，岂在尘埃里。"
        },
        {
            "标题": "闲适吟",
            "作者": "邵雍",
            "内容": "南窗睡起望春山，山在霏微烟霭间。千里难逃两眼净，百年未见一人闲。情如落絮无高下，心似游丝自往还。又恐幽禽知此意，故来枝上语绵蛮。"
        },
        {
            "标题": "十八日逾牵羊坂南达伊川坟上",
            "作者": "邵雍",
            "内容": "三尺荒坟百尺山，生身慈爱在其间。此情至死不能尽，日暮徘徊又且还。"
        },
        {
            "标题": "南园南晚步思亡弟",
            "作者": "邵雍",
            "内容": "南园之南草如茵，迎风晚步清无尘。不得与尔同欢欣，又疑天上有飞云。一片世间来作人，飘来飘去殊无因。"
        },
        {
            "标题": "偶得吟",
            "作者": "邵雍",
            "内容": "人间事有难区处，人间事有难安堵。有一丈夫不知名，静中只见闲挥麈。"
        },
        {
            "标题": "偶得吟",
            "作者": "邵雍",
            "内容": "相去一毛间，千山复万山。虽能忘寝食，未肯去机关。不是责人备，奈何开口难。天心况非远，既远遂无还。"
        },
        {
            "标题": "偶得吟",
            "作者": "邵雍",
            "内容": "日为万象精，人为万物灵。万象与万物，由天然后生。言由人而信，月由日而明。由人与由日，何尝不太平。"
        },
        {
            "标题": "南园赏花",
            "作者": "邵雍",
            "内容": "花前把酒花前醉，醉把花枝仍自歌。花见白头人莫笑，白头人见好花多。"
        },
        {
            "标题": "南园赏花",
            "作者": "邵雍",
            "内容": "三月初三花正开，闲同亲旧上春台。寻常不醉此时醉，更醉犹能举大杯。"
        },
        {
            "标题": "能寐吟",
            "作者": "邵雍",
            "内容": "大惊大寐，大忧不寐。大伤不寐，大病不寐。大喜不寐，大安能寐。何故不寐，湛於有累。何故能寐，行於无事。"
        },
        {
            "标题": "内乡兼隐亭",
            "作者": "邵雍",
            "内容": "兼隐诧来书，於时特起予。民淳无讼听，县僻类山居。簿领杯盘外，官联谈笑余。不知当此际，傍邑更谁知。"
        },
        {
            "标题": "霜露吟",
            "作者": "邵雍",
            "内容": "天地有润泽，其降也瀼瀼。暖则为湛露，寒则为繁霜。为露万物悦，为露万物伤。二物本一气，恩威何照彰。"
        },
        {
            "标题": "内外吟",
            "作者": "邵雍",
            "内容": "衣冠严整，谓之外修。行义纯洁，谓之内修，内外俱修，何人不求。"
        },
        {
            "标题": "内外吟",
            "作者": "邵雍",
            "内容": "目耳鼻口，人之户牖。心胆脾肾，人之中霤。内若能守，外自不受。内若无守，外何能久。"
        },
        {
            "标题": "内外吟",
            "作者": "邵雍",
            "内容": "衣冠不整，谓之外惰。行义不修，谓之内惰。内外俱惰，何人不唾。"
        },
        {
            "标题": "内乡天春亭",
            "作者": "邵雍",
            "内容": "内乡有园名天春，春时桃李如彩云。邑民携觞连帘幕，或歌或舞何欢欣。县尹中间意自若，直谓前世无古人。牡丹百品红与紫，华而不实徒纷纭。"
        },
        {
            "标题": "年老逢春十三首",
            "作者": "邵雍",
            "内容": "年老逢春兴未收，愿春慈造少迟留。既称好事愁花老，须与多情秉烛游。酒里功劳闲汗马，诗中罪过静风流。东君不奈人嘲戏，僝僽花枝恶未休。"
        },
        {
            "标题": "年老逢春十三首",
            "作者": "邵雍",
            "内容": "年老逢春认破春，破春不用苦伤神。身心自有安存地，草木焉能媚惑人。此日荣为佗日瘁，今年陈是去年新。世间忧喜常相逐，多少酒能平得君。"
        },
        {
            "标题": "年老逢春十三首",
            "作者": "邵雍",
            "内容": "年老逢春始识春，春妍都恐属闲身。能知青帝功夫大，肯逐后生撩乱频。酒趁嫩醅尝格韵，花承晓露看精神。大凡尤物难分付，造化从来不负人。"
        },
        {
            "标题": "年老逢春十三首 其一",
            "作者": "邵雍",
            "内容": "年老逢春春莫猜，老年方自少年回。人情少悦酒不解，天气却寒花未开。\n堤外有风斜送柳，墙阴经雨半生苔。去年波水东流去，旧渌奈何新又来。"
        },
        {
            "标题": "年老逢春十三首 其六",
            "作者": "邵雍",
            "内容": "年老逢春春意多，波光谁染柳谁搓。池亭正好爱不彻，草木向荣情奈何。\n便把樽罍通意思，须防风雨害清和。千红万翠中间里，似我闲人更有么。"
        },
        {
            "标题": "年老逢春十三首 其七",
            "作者": "邵雍",
            "内容": "年老逢春春莫厌，春工慎勿致猜嫌。红芳若得眼前过，白发任从头上添。\n雨后艳花零泪颗，风馀新月露眉尖。轻醇酒面斟来凸，举盏长忧不易拈。"
        },
        {
            "标题": "年老逢春十三首 其二",
            "作者": "邵雍",
            "内容": "年老逢春春正妍，春妍况在禁烟前。才寒却暖养花日，行雨便晴消酒天。\n进退樽罍宜有主，栽培桃李岂无权。清谈已是欢情极，更把狂诗当管弦。"
        },
        {
            "标题": "年老吟",
            "作者": "邵雍",
            "内容": "岁华头上不能惊，唯有交亲眼更明。皓皓月常因坐看，深深酒不为愁倾。苟於心上无先觉，却似人间小后生。欲约何人为伴侣，江湖泛去一舟轻。"
        },
        {
            "标题": "年老逢春十三首",
            "作者": "邵雍",
            "内容": "年老年逢春春莫厌，春工慎勿致猜嫌。红芳若得眼前过，白发任从头上添。雨后艳花零泪颗，风馀新月露眉尖。轻醇酒面斟来凸，举盏长忧不易拈。"
        },
        {
            "标题": "年老逢春十三首",
            "作者": "邵雍",
            "内容": "年老逢春莫厌春，住家况复在天津。既将水竹为生计，须与风花作主人。故宅费功除瓦砾，新畦加意种兰薰。未知去此闲田地，何地更能容此身。"
        },
        {
            "标题": "年老逢春十三首",
            "作者": "邵雍",
            "内容": "年老逢春雨乍晴，雨晴况复近清明。天低宫殿初长日，风暖园林未啭莺。花似锦时高阁望，草如茵处小车行。东君见赐何多也，又复人间久太平。"
        },
        {
            "标题": "年老逢春十三首 其九",
            "作者": "邵雍",
            "内容": "年老逢春莫厌频，更频能见几回春。须将酒盏强留客，却恐花枝解笑人。\n世态不堪新间旧，物情难免假疑真。谁云梁燕多言语，此个深冤都未伸。"
        },
        {
            "标题": "年老逢春十三首 其十二",
            "作者": "邵雍",
            "内容": "年老逢春春不任，不任缘被老来侵。一身老去恶足惜，满眼春归何处寻。\n红日坠时风更急，落花流处水仍深。流莺不悟芳菲歇，犹向枝头送好音。"
        },
        {
            "标题": "年老逢春十三首 其十一",
            "作者": "邵雍",
            "内容": "年老逢春莫惜狂，惜狂无那兴难当。园林恰到恶明媚，风雨便多闲中伤。\n花等半开宜速赏，酒闻才熟便先尝。大都美物天长惜，非是吾侪曲主张。"
        },
        {
            "标题": "年老逢春十三首 其八",
            "作者": "邵雍",
            "内容": "年老逢春春莫悭，春悭不当世艰难。四时只有三春好，一岁都无十日闲。\n酒盏不烦人诉免，花枝须念雨摧残。却愁千片飘零后，多少金能买此欢。"
        },
        {
            "标题": "弄笔",
            "作者": "邵雍",
            "内容": "行年五十二，老去复何忧。事贵照至底，话难言到头。上有明天子，下有贤诸侯。饮食高眠外，自馀无所求。"
        },
        {
            "标题": "弄笔吟",
            "作者": "邵雍",
            "内容": "人生所贵有精神，既有精神却不纯。弄假像真终是假，将勤补拙总输勤。因饥得饱饱犹病，为病求安安未真。人误圣人人不少，圣人无误世间人。"
        },
        {
            "标题": "女几祠",
            "作者": "邵雍",
            "内容": "西南有高山，山有杳冥间。神仙不可见，满目空云烟。千年女几祠，门临洛水边。但闻霓裳曲，世人犹或传。"
        },
        {
            "标题": "偶得吟",
            "作者": "邵雍",
            "内容": "皋陶遇舜，伊尹逢汤。武丁得傅，文王获姜。齐知管种，汉识张良。诸葛开蜀，玄龄启唐。"
        },
        {
            "标题": "偶见吟",
            "作者": "邵雍",
            "内容": "心迹贵相亲，相亲善恶分。世间须有物，天下岂无人。既见薰蕕臭，当思玉石焚。如何得时态，长似洛阳春。"
        },
        {
            "标题": "偶书吟",
            "作者": "邵雍",
            "内容": "风林无静柯，风池无静波。林池既不静，禽鱼尝如何。"
        },
        {
            "标题": "偶得吟",
            "作者": "邵雍",
            "内容": "壮岁若奔驰，随分受官职。所得唯锱铢，所丧无纪极。今日度一朝，明日过一夕。不免如路人，区区被劳役。"
        },
        {
            "标题": "偶见吟",
            "作者": "邵雍",
            "内容": "世上多附炎，炎歇人自去。君子善处约，约久情自固。炎歇势不回，情固人不去。路人或如亲，亲人却如路。"
        },
        {
            "标题": "偶得吟",
            "作者": "邵雍",
            "内容": "集大成人不肯模，却行何异弃金车。便言天下无难事，岂信人间有丈夫。天意须时为善计，人情安处是良图。天人之际只些子，过此还同隔五湖。"
        },
        {
            "标题": "偶见吟",
            "作者": "邵雍",
            "内容": "富贵多傲人，人情有时移。道德不傲人，人情久益归。道德有常理，富贵无定期。蒿莱霜至萎，松柏雪更滋。"
        },
        {
            "标题": "偶见吟 其二",
            "作者": "邵雍",
            "内容": "世人多附炎，炎歇人自去。君子善处约，约久情自固。\n炎歇势不回，情固人不去。路人或如亲，亲人却如路。"
        },
        {
            "标题": "偶得吟",
            "作者": "邵雍",
            "内容": "林间无事可装怀，昼睡功劳酒一杯。残梦不能全省记，半随风雨过东街。"
        },
        {
            "标题": "偶得吟",
            "作者": "邵雍",
            "内容": "壮岁苦奔驰，随分受官职。所得唯锱铢，所丧无纪极。\n今日度一朝，明日过一夕。不免如路人，区区被劳役。"
        },
        {
            "标题": "偶得吟",
            "作者": "邵雍",
            "内容": "蛙蜢泥中走，凤凰云外飞。云泥相去远，自是难相知。"
        },
        {
            "标题": "盆池吟",
            "作者": "邵雍",
            "内容": "有客无知，唯知不为。不为无他，唯求不欺。我有人是，人无我非。因开瓮牖，遂鉴盆池。都邑地贵，江湖景奇。能游泽国，不下堂基。帘外青草，轩前黄陂。壶中月落，鉴里云飞。既有荷芰，岂无{上艹下凫}茨。既有蝌蚪，岂无蛟螭。亦或清浅，亦或渺瀰。亦或渌净，亦或涟漪。风起蘋藻，凉生袖衣。林守何在，范蠡何归。密雪霏霏，轻冰披披。垂柳依依，细雨微微。可以观止，可以忘机。可以照物，可以看时。不乐乎我，更乐乎谁。吾于是日，再见伏羲。"
        },
        {
            "标题": "盆池",
            "作者": "邵雍",
            "内容": "三五小圆荷，盆容水不多。难非大薮泽，亦有小风波。粗起江湖趣，殊无鸳鹭过。幽人兴难遏，时绕醉吟哦。"
        },
        {
            "标题": "首尾吟 其五十八",
            "作者": "邵雍",
            "内容": "尧夫非是爱吟诗，诗是尧夫相度时。合放手时须放手，得开眉处且开眉。\n狂情多见好人喜，僻性少为他物移。只恨一般言不到，尧夫非是爱吟诗。"
        },
        {
            "标题": "曝书吟",
            "作者": "邵雍",
            "内容": "虫蠹书害少，人蠹书害多。虫蠹曝已去，人蠹当如何。"
        },
        {
            "标题": "谢寗寺丞惠希夷罇",
            "作者": "邵雍",
            "内容": "仙掌峰峦峭不收，希夷去后遂无俦。能斟时事高抬头，善酌人情略拨头。画虎不成心尚在，悲麟无应泪横流。悟来不必多言语，赢得清闲第一筹。"
        },
        {
            "标题": "七日逆洛夜宿延秋庄上",
            "作者": "邵雍",
            "内容": "八月延秋禾熟天，农家富贵在丰年。一箪鸡黍一瓢酒，谁羡王公食万钱。"
        },
        {
            "标题": "七国",
            "作者": "邵雍",
            "内容": "七国纵横事可明，苏张得路信非平。当初天下如何尔，市井之人为正卿。"
        },
        {
            "标题": "齐郑吟",
            "作者": "邵雍",
            "内容": "子产何尝辞郑小，晏婴殊不愿齐衰。二贤生若得其地，才业当为王者师。"
        },
        {
            "标题": "乞笛竹",
            "作者": "邵雍",
            "内容": "洛人好种花，唯我好种竹。所好虽不同，其心亦自足。花止十日红，竹能经岁绿。俱沾雨露恩，独无霜雪辱。"
        },
        {
            "标题": "乾坤吟",
            "作者": "邵雍",
            "内容": "意亦心所至，言须耳所闻。谁云天地外，别有好乾坤。"
        },
        {
            "标题": "乾坤吟",
            "作者": "邵雍",
            "内容": "用九见群龙，首能出庶物。用六利永贞，因乾以为利。四象以九成，遂为三十六。四象以六成，遂成二十四。如何九与六，能尽人间事。"
        },
        {
            "标题": "乾坤吟",
            "作者": "邵雍",
            "内容": "道不远于人，乾坤只在身。谁能天地外，别去覔乾坤。"
        },
        {
            "标题": "潜机吟",
            "作者": "邵雍",
            "内容": "世事观开日，人情看破时。一身都是我，瘦了又还肥。货聚知朋聚，财离亲戚离。目前常见此，焉得不潜机。"
        },
        {
            "标题": "秦川吟二首",
            "作者": "邵雍",
            "内容": "秦川两汉帝王区，今日关东作帝都。多少圣贤存旧史，夕阳唯只见荒芜。"
        },
        {
            "标题": "秦川吟二首",
            "作者": "邵雍",
            "内容": "当时马上过秦川，倐忽于今二十年。因见夫君话家住，依稀记得旧风烟。"
        },
        {
            "标题": "秦和十月二十四日初见雪呈相国元老",
            "作者": "邵雍",
            "内容": "壬子初逢雪，未多仍却晴。人间都变白，林下不胜清。寒士痛遭恐，穷民恶看惊。杯觞限新法，何故便能倾。"
        },
        {
            "标题": "笺年老逢春八首 其五 谁让万金无孑遗",
            "作者": "邵雍",
            "内容": "白日偏催处，黄金欲尽时。侈心都用了，始得一开眉。"
        },
        {
            "标题": "自和打乖吟",
            "作者": "邵雍",
            "内容": "安乐窝中好打乖，自知元没出人才。老年多病不服药，少日壮心都已灰。庭草划除终未尽，槛花抬举尚难开。轻风吹动半醺酒，此乐直从天外来。"
        },
        {
            "标题": "人物吟",
            "作者": "邵雍",
            "内容": "人盛必有衰，物生须有死。既见身前人，乃知身后事。身前人能兴，身后事岂废。兴废先言人，然后语天地。"
        },
        {
            "标题": "谢伯淳察院用先生不是打乖人",
            "作者": "邵雍",
            "内容": "经纶事业须才者，燮理功夫有巨臣。安乐窝中闲偃仰，为知不是打乖人。"
        },
        {
            "标题": "首尾吟 其一○四",
            "作者": "邵雍",
            "内容": "尧夫非是爱吟诗，诗是尧夫掷笔时。事体顺时为物理，人情安处是天机。\n坚如金石犹能动，灵若鬼神何可欺。此外更无言语道，尧夫非是爱吟诗。"
        },
        {
            "标题": "十日西过永济桥",
            "作者": "邵雍",
            "内容": "十日西行过永济，时时细雨湿衫衣。多情会得山神意，犹恐行人欠翠微。"
        },
        {
            "标题": "清风短吟",
            "作者": "邵雍",
            "内容": "清风兴况未全衰，岂谓天心便弃遗。长具斋庄缘读易，每惭疏散为吟诗。人间好景皆输眼，世上闲愁不到眉。生长太平无事日，又还身老太平时。"
        },
        {
            "标题": "清风长吟",
            "作者": "邵雍",
            "内容": "宇宙中和气，清泠无比方。与时蠲疾病，为岁造丰穰。起自青苹末，来从翠树傍。得逢明月夜，便入故人乡。密叶摇重幄，殷花舞靓妆。两三声逈笛，千万缕垂阳。细度丝桐韵，深传兰蕙香。楼台临远水，轩槛近修篁。盛夏驱烦暑，初晴送晚凉。轻披绿荷芰，缓透薄衣裳。浪走翻翩袂，波生潋滟觞。闲愁难著莫，幽思易飞扬。快若乘天马，醒如沃蔗浆。面前游阆苑，坐上泛潇湘。不可将钱买，焉能用斗理。依冯全藉德，收贮岂须仓。无患兼并取，宁忧寇盗攘。以兹为乐事，未始有忧伤。"
        },
        {
            "标题": "清和吟",
            "作者": "邵雍",
            "内容": "清而不和，隘而多鄙。和而不清，慢而鲜礼。既和且清，义无定体。时行则行，时止则止。"
        },
        {
            "标题": "穷冬吟",
            "作者": "邵雍",
            "内容": "十二月将终，还惊岁律穷。藏冰方北陆，解冻未东风。草昧徒寻绿，花梢强觅红。探春春不见，元只有胸中。"
        },
        {
            "标题": "穷达吟",
            "作者": "邵雍",
            "内容": "穷不能卷，达不能舒。谓之知道，不亦难乎。"
        },
        {
            "标题": "秋怀三十六首",
            "作者": "邵雍",
            "内容": "明月生海心，凉风起天末。物象自呈露，襟怀骤披豁。悟尽周孔道，解开仁义结。礼法本防奸，岂为吾曹设。"
        },
        {
            "标题": "秋怀三十六首 其十八",
            "作者": "邵雍",
            "内容": "断续蝉声外，稀疏雁下前。年光空去也，人事益萧然。\n洗竹留新笋，翻书得旧编。谁知养心者，肯与世争权。"
        },
        {
            "标题": "秋怀三十六首",
            "作者": "邵雍",
            "内容": "疏雨滴高梧，微风挼弱柳。此景岁岁同，世人自白首。俗虑易萦仍，尘襟难抖擞。浮生已梦中，其间强为有。"
        },
        {
            "标题": "秋怀吟",
            "作者": "邵雍",
            "内容": "一番春了未多时，云外征鸿又报归。节物眼前来若此，岁华头上去如斯。当年志意虽然在，今日筋骸宁不衰。赖有寸心常自喜，圣人难处却能知。"
        },
        {
            "标题": "秋怀三十六首 其三十二",
            "作者": "邵雍",
            "内容": "水寒潭见心，木落山露骨。始信天无涯，万里不隔物。\n脱衣挂扶桑，引手探月窟。不负仁义心，区区五十一。"
        },
        {
            "标题": "秋阁吟",
            "作者": "邵雍",
            "内容": "秋阁一凭栏，人心何悄然。乾坤今岁月，唐汉旧山川。淡泊霜前日，萧疏雨后天。丹青空妙手，此意有谁传。"
        },
        {
            "标题": "秋怀三十六首 其十七",
            "作者": "邵雍",
            "内容": "塞鸿犹未来，梁燕已辞去。云山千万重，相逢在何处。\n岌嶪都城门，缭绕长亭路。风土败人衣，才新又成故。"
        },
        {
            "标题": "秋怀三十六首 其二十",
            "作者": "邵雍",
            "内容": "良月满高楼，高楼仍中秋。午夜冷露下，千里寒光流。\n何人将此鉴，拂拭新磨休。照破万古心，白尽万古头。"
        },
        {
            "标题": "秋怀三十六首",
            "作者": "邵雍",
            "内容": "七月夜初长，星斗争煌煌。庭除经小雨，枕簟生微凉。照物无遁形，虚鉴自有光。照事无遁情，虚心自有常。"
        },
        {
            "标题": "秋怀三十六首",
            "作者": "邵雍",
            "内容": "晴窗日初曛，幽庭雨乍洗。红兰静自披，绿竹闲相倚。荣利若浮云，情怀淡如水。身非天外人，意众天外起。"
        },
        {
            "标题": "秋怀三十六首",
            "作者": "邵雍",
            "内容": "青蕉叶披敷，碧芦枝偃亚。风雨萧萧天，更漏沉沉夜。彼物固无嫌，此情又何讶。但念征路人，天涯尚留挂。"
        },
        {
            "标题": "秋怀三十六首",
            "作者": "邵雍",
            "内容": "清风无人兼，自可入吾手。明月无人并，自可入吾牖。中心既已平，外物何尝诱。余事岂足论，但恐樽无酒。"
        },
        {
            "标题": "秋莫西轩",
            "作者": "邵雍",
            "内容": "绕栏种菊一齐芳，户牖轩窗总是香。得意不能无兴咏，乐时况复遇丰穰。深秋景物随宜好，向老筋骸粗且康。饮罢何妨更登眺，烂霞堆里有斜阳。"
        },
        {
            "标题": "秋怀三十六首",
            "作者": "邵雍",
            "内容": "国命在乎民，民命在乎食。圣人虽复生，斯言固不易。虚惠岂足尚，教人以姑息。虚名岂足高，教人以缘饰。"
        },
        {
            "标题": "秋怀三十六首",
            "作者": "邵雍",
            "内容": "黄黍秋正熟，黄鸡秋正肥。此物剧易致，古人多重之。可以迓宾友，可以奉亲闱。有褐能卒岁，此外何足为。"
        },
        {
            "标题": "秋怀三十六首",
            "作者": "邵雍",
            "内容": "清湍文鸳鸯，寒潭绣鸂鶒。长天净如水，不废秋江碧。男子一寸心，壮士万夫敌。菡萏香风中，扁舟会相忆。"
        },
        {
            "标题": "秋怀三十六首",
            "作者": "邵雍",
            "内容": "八月炎凉均，气味亦自好。临虚乔木低，远望行人小。有迹事皆妄，无心物都了。何须更问辛，愿君自食蓼。"
        },
        {
            "标题": "秋尽吟",
            "作者": "邵雍",
            "内容": "数日之间秋遂尽，百思无以慰蹉跎。园林正好爱不彻，草木已黄情奈何。虽老筋骸行尚健，尽高台榭望仍多。终朝把酒未成醉，又欲临风一浩歌。"
        },
        {
            "标题": "秋怀三十六首",
            "作者": "邵雍",
            "内容": "甘瓜青如蓝，红桃鲜若血。不忍以后拈，而况用齿齧。其色已可爱，其味又更绝。食此无珍言，哀哉口与舌。"
        },
        {
            "标题": "秋怀三十六首",
            "作者": "邵雍",
            "内容": "昨日思沃浆，今日思去扇。岂止人戈矛，炎凉自交战。利害生科情，好尚存乎见。欲人为善人，必须自为善。"
        },
        {
            "标题": "秋怀三十六首",
            "作者": "邵雍",
            "内容": "周诗云娶妻，周易云归妹。七夕世俗情，乞巧儿女态。日暮云雨过，人谓牛女会。云雨本无踪，牛女岂相配。"
        },
        {
            "标题": "秋怀三十六首",
            "作者": "邵雍",
            "内容": "淡烟羃疏林，轻风袅寒雨。日暮人已归，群鸡犹啄黍。此心固不动，此事极难处。一言以蔽之，尚恐费言语。"
        },
        {
            "标题": "秋日登崇德阁二首",
            "作者": "邵雍",
            "内容": "一百年来号太平，当初仍患不丁宁。京都尚有汉唐气，宫阙犹虚霸王形。烟外乱峰才隐约，霜馀红树半凋零。樽中有酒难成醉，旋被西风吹又醒。"
        },
        {
            "标题": "秋望吟",
            "作者": "邵雍",
            "内容": "草色连云色，山光接水光。危楼一百尺，旅雁两三行。"
        },
        {
            "标题": "秋日登崇德阁二首",
            "作者": "邵雍",
            "内容": "无限高贤抑壮图，登临不用起长吁。山川千古战争后，冠剑百年零落馀。浪把功名为忆任，那知富贵岂人谟。丹青曲尽世间妙，写得凭栏意思无。"
        },
        {
            "标题": "秋日登石阁",
            "作者": "邵雍",
            "内容": "初晴僧阁一凭栏，风物凄凉八月间。欲尽上层尝脚力，更於高处看人寰。秋深天气随宜好，老后心怀只爱闲。为报远山休敛黛，这般情意久阑珊。"
        },
        {
            "标题": "秋日饮后晚归",
            "作者": "邵雍",
            "内容": "水竹园林秋更好，忍把芳樽容易倒。重阳已过菊言开，情多不学年光老。阴云不动杨柳低，风递轻寒生暮草。无涯逸兴不可收，马蹄慢踏天街道。"
        },
        {
            "标题": "秋日雨霁闲望",
            "作者": "邵雍",
            "内容": "水冷云疏霜意早，岁华虽晚黄花好。饶教四面远山围，奈何一片秋光老。上天生物固无私，圣人馀事人虽晓。陈言生活不须矜，自是中才皆可了。"
        },
        {
            "标题": "秋日饮郑州宋园示管城簿周正叔",
            "作者": "邵雍",
            "内容": "二都相去四百里，中有名园属宋家。古木参天罗剑戟，长藤垂地走龙蛇。我来游日逢秋杪，君为开筵对晚花。饮散竹轩微雨后，凌晨归路起栖鸦。"
        },
        {
            "标题": "秋游六首",
            "作者": "邵雍",
            "内容": "先秋颢气已潜生，洛邑方知节候平。庭院乍凉人共喜，园林经雨气尤清。回舟伊水风微溜，缓辔天津月正明。自有臯夔分圣念，好将诗酒乐升平。"
        },
        {
            "标题": "秋游六首",
            "作者": "邵雍",
            "内容": "八月光阴未甚凄，松亭竹榭尤为宜。况当昼夜初停处，正是炎凉得所时。明月入怀如有意，好风迎面似相知。闲人歌咏自怡悦，不管朝廷不采诗。"
        },
        {
            "标题": "秋游六首",
            "作者": "邵雍",
            "内容": "家住南城水竹涯，乘秋行乐未尝亏。轻寒气候我自家。半醉光阴人莫知。信马天街微雨后，凭栏僧阁晚晴时。十年美景追寻遍，好向风前摘白髭。"
        },
        {
            "标题": "秋游六首",
            "作者": "邵雍",
            "内容": "霜天寥落思无穷，不奈楼高逼望中。四面溪山徒满目，九秋宫殿自危空。云横远峤千寻直，霞乱斜阳数缕红。无限伤情言不到，共谁开口向西风。"
        },
        {
            "标题": "秋游六首",
            "作者": "邵雍",
            "内容": "七月芙蕖正烂开，东南园近日徘徊。有时风向池心过，无眼香从水面来。罨画溪深方误入，洞庭湖晚未成回。坐来一霎萧萧雨，又送新凉到酒杯。"
        },
        {
            "标题": "秋游六首",
            "作者": "邵雍",
            "内容": "九月风光虽已暮，中州景物未全衰。眼观秋色千万里，手把黄花三两枝。美酒易消闲岁月，青铜休照老容仪。若言必使他人信，沥尽丹诚谁肯知。"
        },
        {
            "标题": "娶妻吟",
            "作者": "邵雍",
            "内容": "人之娶妻，容德威仪。傥或生子，不臯则夔。"
        },
        {
            "标题": "求信吟",
            "作者": "邵雍",
            "内容": "始则求人信，有知有不知。既而求自信，人或多知之。今我不求信，何人更起疑。无可无不可，安往不熙熙。"
        },
        {
            "标题": "求鉴吟",
            "作者": "邵雍",
            "内容": "人无鉴流水，当求鉴止水。流水无定形，止不有定体。人无鉴于水，当求鉴于人。人鉴见人貌，人鉴见人神。"
        },
        {
            "标题": "趋向",
            "作者": "邵雍",
            "内容": "舍我灵龟，亲我朵颐。背义从利，我无远思。贲于丘园，束帛戋戋。既能图大，小在其间。"
        },
        {
            "标题": "浮生吟",
            "作者": "邵雍",
            "内容": "浮生晓露边，且喜又添年。动悔须有悔，求全未必全。处人心上事，道物性中言。寰宇虽然广，其谁曰不然。"
        },
        {
            "标题": "感事吟",
            "作者": "邵雍",
            "内容": "四海三江与五湖，只通舟楫不通车。往来无限安平者，岂是都由香一炉。"
        },
        {
            "标题": "书事吟",
            "作者": "邵雍",
            "内容": "天地有常理，日月无循行。饱食高眠外，率是皆虚名。虽乏伊吕才，不失尧舜氓。何须身作相，然后为太平。"
        },
        {
            "标题": "晓事吟",
            "作者": "邵雍",
            "内容": "晓物情人为晓事，知时态者号知人。知人失后却成害，晓事过时还不淳。"
        },
        {
            "标题": "感事吟",
            "作者": "邵雍",
            "内容": "古人不见面，止可观其心。其心固无佗，而多顾义深。今人不见心，正可观其面。其面固无佗，而多顾利浅。顾义则利人，顾利则害民。利人与害民，而卒反其身。其身幸而免，亦须殃子孙。"
        },
        {
            "标题": "泉布吟",
            "作者": "邵雍",
            "内容": "名为泉布者，无足走人间。善发难言口，能开不笑颜。償逋小续命，赒急大还丹。唯有商山老，非干买得闲。"
        },
        {
            "标题": "感事吟",
            "作者": "邵雍",
            "内容": "芝兰种不荣，荆棘剪不去。二者无奈何，徘徊岁将暮。"
        },
        {
            "标题": "感事吟",
            "作者": "邵雍",
            "内容": "蛇头蝎尾不相同，毒杀人多始是功。风月四时无限好，莫将闲事挠胸中。"
        },
        {
            "标题": "书事吟",
            "作者": "邵雍",
            "内容": "他山有石能攻玉，玉未全成老已催。有限光阴随事去，无涯衰朽逐人来。陶鎔情性诗千首，燮理筋骸酒一杯。六十六年无事日，心源方始似昭回。"
        },
        {
            "标题": "感事吟",
            "作者": "邵雍",
            "内容": "为善大宜量力分，知机都在近人情。人情尽后疑难入，力分量时事自平。\n理顺面前皆道路，义乖门外是榛刑。何人肯认此言语，此语分明人不听。"
        },
        {
            "标题": "感事吟",
            "作者": "邵雍",
            "内容": "君子小人正相反，上智下愚诚不移。冶葛根非连灵芝，奈何生与天地齐。"
        },
        {
            "标题": "感事吟",
            "作者": "邵雍",
            "内容": "为善大宜量力分，知几都在近人情。人情尽后疑难人，力分量时事自平。"
        },
        {
            "标题": "属事吟",
            "作者": "邵雍",
            "内容": "鹪鹩分寄一枝巢，不信甘言便易骄。当力尚难超北海，去威何足动鸿毛。愿将情意分明谢，肯把恩光取次烧。天宠居多为幸久，春花无奈正夭饶。"
        },
        {
            "标题": "无事吟",
            "作者": "邵雍",
            "内容": "人间万事若磨持，丛入枯荣利害机。祗有一般无对处，都如天地未分时。"
        },
        {
            "标题": "去事吟",
            "作者": "邵雍",
            "内容": "君子去事，民有余祥。小人去事，民有余殃。"
        },
        {
            "标题": "感事吟",
            "作者": "邵雍",
            "内容": "切玉如泥剑不虚，谁知世上有昆语。能言未是真男子，善处方名大丈夫。士老林泉诚所愿，民填沟壑谅何辜。然非我事我心恻，珍重羲皇一卷书。"
        },
        {
            "标题": "人玉吟",
            "作者": "邵雍",
            "内容": "玉不自珍人与珍，人珍何谢玉之纯。然后粹美始终一，更看清光表里真。韬韫有名初在石，琢磨成器却须人。古人已死不复见，被褐之言不谬云。"
        },
        {
            "标题": "人事吟",
            "作者": "邵雍",
            "内容": "索鍊无如事，难知莫若人。人情随手别，事体到头均。"
        },
        {
            "标题": "人情吟",
            "作者": "邵雍",
            "内容": "人达人情，无寡无广。天下之事，如指诸掌。"
        },
        {
            "标题": "人寿吟",
            "作者": "邵雍",
            "内容": "人寿百年间，其间多少难。予今六十三，何止于一半。骨瘦固非清，发白岂谓算。便化不为夭，况且粗康健。"
        },
        {
            "标题": "人灵吟",
            "作者": "邵雍",
            "内容": "天地生万物，其间人最灵。既为人之灵，须有人之情。若无人之情，徒有人之形。"
        },
        {
            "标题": "人生长有两般愁",
            "作者": "邵雍",
            "内容": "人生长有两般愁，愁死愁生未易休。或向利中穷力取，或于名上尽心求。多思唯恐晚得手，未老已闻先白头。我有何功居彼上，其间掉臂独无忧。"
        },
        {
            "标题": "依韵和任司封见寄吟",
            "作者": "邵雍",
            "内容": "辞麾来此住云霄，闻健登临肯惮劳。紫陌事多都不见，家山围绕是嵩高。"
        },
        {
            "标题": "人贵有精神吟",
            "作者": "邵雍",
            "内容": "人贵有精神，精神多不醇。有精神而醇，为第一等人。不醇无义理，是非随怒喜。怒以是为非，喜以非为是。怒是善人疏，喜非小人比。败国与亡家，鲜有不由此。娶妻娶柔和，嫁夫嫁才美。安得正妇人，作配真男子。"
        },
        {
            "标题": "人情吟",
            "作者": "邵雍",
            "内容": "古事参今事，今人乃古人。只应情未浃，情浃自相亲。"
        },
        {
            "标题": "人事吟",
            "作者": "邵雍",
            "内容": "人无取次，事莫因循。因循失事，取次坏人。人无率尔，事贵丁宁。率尔近薄，丁宁近诚。"
        },
        {
            "标题": "人鬼吟",
            "作者": "邵雍",
            "内容": "既人能事人，又焉能事鬼。人鬼虽不同，其理何尝异。"
        },
        {
            "标题": "至灵吟",
            "作者": "邵雍",
            "内容": "至灵之谓人，至贵之谓君。明则有日月，幽则有鬼神。"
        },
        {
            "标题": "人事吟",
            "作者": "邵雍",
            "内容": "人有去就，事无低昂。迹有疏密，人无较量。能此四者，自然久长。"
        },
        {
            "标题": "仁圣吟",
            "作者": "邵雍",
            "内容": "尽道之谓圣，如天之谓仁。如何仁与圣，天下莫敢伦。"
        },
        {
            "标题": "日中吟",
            "作者": "邵雍",
            "内容": "日中为噬嗑，交易是寻常。彼各不相识，何复更思量。"
        },
        {
            "标题": "日月吟",
            "作者": "邵雍",
            "内容": "月明星自稀，日出月亦微。既有少正卯，岂无孔仲尼。"
        },
        {
            "标题": "仁者吟",
            "作者": "邵雍",
            "内容": "仁者难逢思有常，平居慎勿恃无伤。争先径路机关恶，近后语言滋味长。爽口物多须作疾，快心事过必为殃。与其病后能求药，不若病前能相防。"
        },
        {
            "标题": "首尾吟 其三十一",
            "作者": "邵雍",
            "内容": "尧夫非是爱吟诗，诗是尧夫半老时。肥遁虽无润屋物，劳谦却有克家儿。\n筋骸幸且粗康健，谈笑不妨闲滑稽。六十二年无事客，尧夫非是爱吟诗。"
        },
        {
            "标题": "三皇吟",
            "作者": "邵雍",
            "内容": "三皇之世正熙熙，鸟鹊之巢俯可窥。当日一般情味好，初春天气早晨时。"
        },
        {
            "标题": "三惑",
            "作者": "邵雍",
            "内容": "老而不歇是一惑，安而不乐是二惑。闲而不清是三惑，三者之惑自戕贼。"
        },
        {
            "标题": "三十年吟",
            "作者": "邵雍",
            "内容": "比三十年前，今日为艰难。比三十年后，今日为安闲。治久人思乱，乱久人思安。安得千年鹤，乘去游仙山。"
        },
        {
            "标题": "扫地吟",
            "作者": "邵雍",
            "内容": "管晏治时犹有体，苏张用处更无名。三皇五帝从何出，扫地中原俟太平。"
        },
        {
            "标题": "三月吟",
            "作者": "邵雍",
            "内容": "满城尽日行春去，言会行春还有数。真宰何尝不发生，游人其那无凭据。梨花著雨漫成啼，柳絮因风争肯住。一片清明好意多，奈何意好难分付。"
        },
        {
            "标题": "谢君实端明惠山蔬八品",
            "作者": "邵雍",
            "内容": "八品山蔬尽药萌，何山采得各标名。山翁惊受霜台贶，即命山妻亲自烹。"
        },
        {
            "标题": "山中寄登封令",
            "作者": "邵雍",
            "内容": "初离县日谋经宿，既到山中未忍回。公宇若无民事决，愿携茶器上山来。"
        },
        {
            "标题": "善饮酒吟",
            "作者": "邵雍",
            "内容": "人不善饮酒，唯喜饮之多。人或善饮酒，唯喜饮之和。饮多成酩酊，酩酊身遂疴。饮和成醺酣，醺酣颜遂酡。"
        },
        {
            "标题": "善人吟",
            "作者": "邵雍",
            "内容": "良如金玉，重如丘山。仪如莺凤，气如芝兰。"
        },
        {
            "标题": "善赏花吟",
            "作者": "邵雍",
            "内容": "人不善赏花，只爱花之貌。人或善赏花，只爱花之妙。花貌在颜色，颜色人可效。花妙在精神，精神人莫造。"
        },
        {
            "标题": "善恶吟",
            "作者": "邵雍",
            "内容": "君子学道则务本，小人见利则忘生。务本则非礼不动，见利则非贿不行。"
        },
        {
            "标题": "商山道中作",
            "作者": "邵雍",
            "内容": "十舍到商颜，虽遥不甚艰。东西逆洛水，表里看秦山。身在烟霞外，心存人子间。庭闱况非远，自可指期还。"
        },
        {
            "标题": "商君吟",
            "作者": "邵雍",
            "内容": "商鞅得君持法处，赵良终日正言时。当其命令炎如火。车裂如何都不知。"
        },
        {
            "标题": "善恶吟",
            "作者": "邵雍",
            "内容": "瞽鲧有子，尧舜无嗣。余庆余殃，何故如此。"
        },
        {
            "标题": "善恶吟",
            "作者": "邵雍",
            "内容": "人善不趋，已恶不除。谓之知道，不亦难乎。"
        },
        {
            "标题": "伤心行",
            "作者": "邵雍",
            "内容": "不知何铁打成针，一打成针只刺心。料得人心不过寸，刺时须刺十分深。"
        },
        {
            "标题": "善处吟",
            "作者": "邵雍",
            "内容": "善处忧难作，能持事自修。腹心无外物，蛮貊亦怀柔。"
        },
        {
            "标题": "善恶吟",
            "作者": "邵雍",
            "内容": "尧舜无子，瞽鲧有嗣。福善祸淫，何故如此。"
        },
        {
            "标题": "伤足",
            "作者": "邵雍",
            "内容": "灾由无妄得，为患固非深。乖已摄生理，贻亲忧虑心。乍然艰步履，偶尔阻登临。逾月方能出，难忘乐正箴。"
        },
        {
            "标题": "赏雪吟",
            "作者": "邵雍",
            "内容": "一片两片雪纷纷，三杯五杯酒醺醺。此时情状不可论，直疑天在才絪纭。"
        },
        {
            "标题": "上巳观花思友人",
            "作者": "邵雍",
            "内容": "上巳观花花意秾，今年正与昔年同。当时同赏知何处，把酒独能对远风。"
        },
        {
            "标题": "上下吟",
            "作者": "邵雍",
            "内容": "自下观上，无限富贵。自上观下，无限贱贫。自心观物，何物能一。自物观心，何心不均。"
        },
        {
            "标题": "上寺看南山",
            "作者": "邵雍",
            "内容": "叠叠是峰峦，西连梁雍宽。与其行里看，不若坐中观。包括经唐汉，并吞历晋韩。消沉事难问，唯尔尚巑屼。"
        },
        {
            "标题": "芍药四首 其三",
            "作者": "邵雍",
            "内容": "含露仙姿近玉堂，翻阶美态醉红妆。对花未免须酣舞，到底昌黎是楚狂。"
        },
        {
            "标题": "芍药四首",
            "作者": "邵雍",
            "内容": "花不能言意已知，今君慵饮更无疑。但知白酒留佳客，直待琼丹覆玉彝。"
        },
        {
            "标题": "芍药四首",
            "作者": "邵雍",
            "内容": "阿姨天上舞霓裳，姊妹庭前剪雪霜。要与牡丹为近侍，铅华不待学梅妆。"
        },
        {
            "标题": "芍药四首",
            "作者": "邵雍",
            "内容": "一声啼鴂画楼东，魏紫姚黄扫地空。多谢化工怜寂寞，尚留芍药殿春风。"
        },
        {
            "标题": "芍药四首",
            "作者": "邵雍",
            "内容": "含露仙姿近玉堂，翻堦美态醉红妆。对花未免须酣舞，到底昌黎是楚狂。"
        },
        {
            "标题": "闻少华崩",
            "作者": "邵雍",
            "内容": "变化无踪倐忽间，力回天地不为难。若教施展巨灵手，岂止轩腾少华山。六社居民皆覆没，九泉磐石尽飞翻。刍荛一句能收采，尧舜之时自可攀。"
        },
        {
            "标题": "闻少华崩",
            "作者": "邵雍",
            "内容": "变化无踪倏忽间，力回天地不为难。若教施展巨灵手，岂止轩腾少华山。\n六社居民皆覆没，九泉磐石尽飞翻。刍荛一句能收采，尧舜之时自可攀。"
        },
        {
            "标题": "深秋吟",
            "作者": "邵雍",
            "内容": "终岁都无事，四时长有花。小车乘兴去，所到便如家。"
        },
        {
            "标题": "摄生吟",
            "作者": "邵雍",
            "内容": "握固如婴儿，作气如壮士。二者非自然，皆出不容易。心为身之主，志者气之师。沉珠于深渊，养自己天地。"
        },
        {
            "标题": "生男吟",
            "作者": "邵雍",
            "内容": "我本行年四十五，生男方始为人父。鞠育教诲诚在我，寿天贤愚系於汝。我若寿命七十岁，眼前见汝二十五。我欲愿汝成大贤，未知天意肯从否。"
        },
        {
            "标题": "省事吟",
            "作者": "邵雍",
            "内容": "虑少梦自少，言稀过亦稀。帘垂知日永，柳静觉风微。但见花开谢，不闻人是非。何须寻洞府，度岁也应迟。"
        },
        {
            "标题": "生日吟",
            "作者": "邵雍",
            "内容": "三万五千日，伊予享此身。当时才作物，此际始为人。久负阴阳力，终亏父母恩。一杯为寿酒，床下列儿孙。"
        },
        {
            "标题": "治平丁未仲秋游伊洛二川六日晚出洛城西门宿",
            "作者": "邵雍",
            "内容": "向晚驱车出上阳，初程便宿水云乡。更闻数弄神仙曲，始信壶中日月长。"
        },
        {
            "标题": "生日吟",
            "作者": "邵雍",
            "内容": "辛亥年，辛丑月，甲子日，甲戌辰。日辰同甲，年月同辛。"
        },
        {
            "标题": "生平与人交",
            "作者": "邵雍",
            "内容": "生平与人交，未始有甘坏。已亦无负人，人亦无我害。"
        },
        {
            "标题": "绳水吟",
            "作者": "邵雍",
            "内容": "有水善平难善直，唯绳能直不能平。如将绳水合为一，世上何忧事不明。"
        },
        {
            "标题": "绳水吟",
            "作者": "邵雍",
            "内容": "水能平而不能直，绳能直而不能平。安得绳水为人情，而使天下都无争。"
        },
        {
            "标题": "盛衰吟",
            "作者": "邵雍",
            "内容": "克肖子孙，振起家门。不肖子孙，破败家门。猗嗟子孙，盛衰之根。"
        },
        {
            "标题": "盛衰吟",
            "作者": "邵雍",
            "内容": "势盛举头方偃蹇，气衰旋踵却嗟吁。厚诬天下称贤者，天下何尝可厚诬。"
        },
        {
            "标题": "师资吟",
            "作者": "邵雍",
            "内容": "未知道义，寻人为师。既知道义，人来为资。寻师未易，为资实难。指南向道，非去非还。师人则耻，人师则喜。喜耻皆非，我独无是。好为人师，与耻何异。"
        },
        {
            "标题": "失诗吟",
            "作者": "邵雍",
            "内容": "胸中风雨吼，笔下龙蛇走。前后落人间，三千有余首。"
        },
        {
            "标题": "诗史吟",
            "作者": "邵雍",
            "内容": "史笔善记事，长于炫其文。文胜则实丧，徒僧口云云。诗史善记事，长于造其真。真胜则华去，非如目纷纷。天下非一事，天下非一人。天下非一物，天正非一身。皇王帝伯时，其人长如存。百千万亿年，其事长如新。可以辩庶政，可以齐黎民。可以述祖考，可以训子孙。可以尊万乘，可以严三军。可以进讽谏，可以扬功勋。可以移风俗，可以厚人伦。可以美教化，可以和疏亲。可以正夫妇，可以明君臣。可以赞天地，可以感鬼神。规人何切切，诲人何谆谆。送人何恋恋，赠人何勤勤。无岁无嘉节，无月无嘉辰。无时无嘉景，无日无嘉宾。樽中有美禄，坐上无妖氛。胸中有美物，心上无埃尘。忍不用大笔，书安如车轮。三千有余首，布为天下春。"
        },
        {
            "标题": "十分吟",
            "作者": "邵雍",
            "内容": "所谓十分人，须有十分真。非为能写字，非谓能为文。非谓眉目秀，非谓衣服新。欲行人世上，直须先了身。"
        },
        {
            "标题": "十九日归洛城路游龙门",
            "作者": "邵雍",
            "内容": "伊川往复过龙山，每过龙山意且闲。莫道移人不由境，可堪深着利名閒。"
        },
        {
            "标题": "十分吟",
            "作者": "邵雍",
            "内容": "人寿百来年，其过岂容易。虽然瞬息间，其间多少事。号为能了事，必先能了身。身苟未能了，何暇能了人。"
        },
        {
            "标题": "十二日同福昌令王赞善游龙潭",
            "作者": "邵雍",
            "内容": "一潭冷浸崖根黑，数峰高入云衢碧。游人屏气不敢言，长恐雷霆奋於侧。"
        },
        {
            "标题": "十二日同福昌令王赞善游龙潭",
            "作者": "邵雍",
            "内容": "水边静坐天将暮，犹自盘恒未成去。马上回头更一观，云烟已隔无重数。"
        },
        {
            "标题": "十六日依韵酬福昌令有寄",
            "作者": "邵雍",
            "内容": "道义相欢岂易亲，古称难处是知人。文章不结市朝士，荣辱非关云水身。话入精详皆物理，言无形迹尽天真。他时洛社过从辈，图牒中添又一邻。"
        },
        {
            "标题": "十三日游上寺及黄涧",
            "作者": "邵雍",
            "内容": "能休尘境为真境，未了僧家是俗家。不向此中寻洞府，更於何处觅城花。"
        },
        {
            "标题": "十三日游上寺及黄涧",
            "作者": "邵雍",
            "内容": "堪嗟五伯争周烬，可笑三分拾汉馀。何似不才闲处坐，平时云水绕衣裾。"
        },
        {
            "标题": "依韵和王安之判监少卿",
            "作者": "邵雍",
            "内容": "人行一善已为忧，何况夫君百行修。曩日慈闱贪眷恋，多年官路不追求。官才少列辜清德，职异上庠尊白头。洛社逾时阻相见，许多欢意却还休。"
        },
        {
            "标题": "十四日留题福昌县宇之车轩",
            "作者": "邵雍",
            "内容": "洛川秋入景尤佳，微雨初过径路斜。水竹洞中藏县宇，烟岚坞里住人家。霜馀红间千重叶，天外晴排数缕霞。溪浅溪深清潋滟，峰高峰下碧查牙。鸟因择木飞远还，云为无心去更赊。盖世功名多龃龉，出群才业足咨嗟，浮生日月仍须惜，半老筋骸莫强夸。就此岩边宜筑室，乐吾真乐乐无涯。"
        },
        {
            "标题": "十一日福昌县会雨",
            "作者": "邵雍",
            "内容": "云势移峰缓，泉声出竹迟。此时无限意，唯有翠禽知。"
        },
        {
            "标题": "谢人惠石笋",
            "作者": "邵雍",
            "内容": "谁将天柱峰，快刀割一半。泉漱痕微清，云抱色犹见。权门不能移，富室不能转。则予何人哉，当阎君之献。"
        },
        {
            "标题": "时事吟",
            "作者": "邵雍",
            "内容": "时久则患生，事久则弊生。弊患相仍，人何以宁。"
        },
        {
            "标题": "时事吟",
            "作者": "邵雍",
            "内容": "时之来兮其势可乘，时之去兮其势遂生。前日之事兮今日不行，今日之事兮后来必更。"
        },
        {
            "标题": "时吟",
            "作者": "邵雍",
            "内容": "骐骥壮时，千里莫追。及其衰也，驽马先之。时与事会，谈笑指挥。时移事去，虽死奚为。"
        },
        {
            "标题": "四时吟",
            "作者": "邵雍",
            "内容": "可勉者行，可信者言。可委者命，可托者天。"
        },
        {
            "标题": "食梨吟",
            "作者": "邵雍",
            "内容": "愿君莫爱金花梨，愿君须爱红消梨。金花红消两般味，一般颜色如烟脂。红消食之甘如饴，金花食之先颦眉。似此误人事不少，未食之前宜辩之。"
        },
        {
            "标题": "史画吟",
            "作者": "邵雍",
            "内容": "史笔善记事，画笔善状物。状物与记事，二者各得一。诗史善记意，诗书善状情。状情与记意，二者皆能精。状情不状物，记意不记事。形容出造化，想像成天地。体用自此分，鬼神无敢异。诗者岂于此，史画而已矣。"
        },
        {
            "标题": "始皇吟",
            "作者": "邵雍",
            "内容": "并吞天下九千日，一统寰中十五年。坑血未乾高祖至，骊山丘垅已萧然。"
        },
        {
            "标题": "岁寒吟",
            "作者": "邵雍",
            "内容": "松柏入冬看，方能见岁寒。声须风里听，色更雪中观。"
        },
        {
            "标题": "事体吟",
            "作者": "邵雍",
            "内容": "语言须中节，义理贵从宜。可革仍三就，当行必再思。"
        },
        {
            "标题": "世上吟",
            "作者": "邵雍",
            "内容": "世上偷闲始得闲，我生长在不忙间。光阴有限同归老，风月无涯可慰颜。坐卧边身唯水竹，登临满目但云山。醉眠只就花阴下，转破花阴梦始还。"
        },
        {
            "标题": "事争吟",
            "作者": "邵雍",
            "内容": "旱极望雨意，病危思药心。人人当此际，不待劝而深。"
        },
        {
            "标题": "是非吟",
            "作者": "邵雍",
            "内容": "是短非长，好丹非素。一生区区，未免爱恶。爱恶不去，何由是非。爱恶既去，是非何为。"
        },
        {
            "标题": "室吟",
            "作者": "邵雍",
            "内容": "一室可容身，四时长有春。何尝无美酒，未始绝佳宾。洞里赏花者，天边泛月人。相逢应有语，笑我太因循。"
        },
        {
            "标题": "首尾吟 其二十一",
            "作者": "邵雍",
            "内容": "尧夫非是爱吟诗，诗是尧夫试砚时。玉未琢前犹索辩，金经煅后更何疑。\n当时掉臂人皆笑，今日摇头谁不知。天外凤凰飞处别，尧夫非是爱吟诗。"
        },
        {
            "标题": "试砚",
            "作者": "邵雍",
            "内容": "富贵傲人人未信，还知富贵去如何。常观静处光阴好，亦恐闲时思虑多。日出自然天下暗，风来安得水无波。世间大有平田地，因甚须由捷径过。"
        },
        {
            "标题": "首尾吟 其四十六",
            "作者": "邵雍",
            "内容": "尧夫非是爱吟诗，诗是尧夫秋出时。楼上清风犹足喜，水边芳草未全衰。\n才凉便可停新酒，薄暮初能著夹衣。都没人间浪忧事，尧夫非是爱吟诗。"
        },
        {
            "标题": "首尾吟 其四十八",
            "作者": "邵雍",
            "内容": "尧夫非是爱吟诗，诗是尧夫确论时。若以后时为失计，必将先手作知几。\n三千宾客成何梦，百二山河付阿谁。弄巧既多翻作拙，尧夫非是爱吟诗。"
        },
        {
            "标题": "首尾吟 其四十九",
            "作者": "邵雍",
            "内容": "尧夫非是爱吟诗，诗是尧夫会计时。进退云山为主判，陶镕水竹是兼司。\n莺花旧管三千首，风月初收二百题。岁暮又须行考课，尧夫非是爱吟诗。"
        },
        {
            "标题": "首尾吟 其十",
            "作者": "邵雍",
            "内容": "尧夫非是爱吟诗，诗是天津伫立时。有意水声千古在，无情山色四边围。\n孤鸿远入晴烟去，双鹭斜穿禁柳飞。景物不妨闲自适，尧夫非是爱吟诗。"
        },
        {
            "标题": "寿安县晚望",
            "作者": "邵雍",
            "内容": "休叹浮生荣与辱，且听终日水潺潺。遥穿暝霭孤鸿去，横截野烟双鹭还。佳树排青岩下圃，好峰环翠县前山。报言名利差轻者，少辍光阴到此间。"
        },
        {
            "标题": "首尾吟 其一○六",
            "作者": "邵雍",
            "内容": "尧夫非是爱吟诗，诗是尧夫慎独时。人寿百年无以过，心游万仞待何为。\n为谋须求心无愧，作事莫幸人不知。诚尽鬼神犹且惧，尧夫非是爱吟诗。"
        },
        {
            "标题": "首尾吟 其五十二",
            "作者": "邵雍",
            "内容": "尧夫非是爱吟诗，诗是尧夫记所思。少日过从都似梦，老年光景只如飞。\n快心事固难强觅，到手物如何不为。欲俟河清人寿几，尧夫非是爱吟诗。"
        },
        {
            "标题": "首尾吟 其七十四",
            "作者": "邵雍",
            "内容": "尧夫非是爱吟诗，诗是尧夫鉴诫时。意浅不知多则惑，心灵须识动之微。\n行凶既有人诛戮，心善岂无天保持。读易不惟明祸福，尧夫非是爱吟诗。"
        },
        {
            "标题": "首尾吟 其五十七",
            "作者": "邵雍",
            "内容": "尧夫非是爱吟诗，诗是尧夫忆昔时。天下只知才可处，人间不信事难为。\n眼观秋水斜阳远，泪洒西风黄叶飞。此意如今都去尽，尧夫非是爱吟诗。"
        },
        {
            "标题": "首尾吟 其五十",
            "作者": "邵雍",
            "内容": "尧夫非是爱吟诗，诗是尧夫觉老时。不动已求如孟子，无言又欲学宣尼。\n能知同道道亦得，始信先天天弗违。六十三年无事客，尧夫非是爱吟诗。"
        },
        {
            "标题": "首尾吟 其五十六",
            "作者": "邵雍",
            "内容": "尧夫非是爱吟诗，诗是尧夫试手时。善死自明非不死，有知谁道胜无知。\n杨朱眼泪惟能泣，宋玉心胸只解悲。为报西风漫相侮，尧夫非是爱吟诗。"
        },
        {
            "标题": "首尾吟 其五十一",
            "作者": "邵雍",
            "内容": "尧夫非是爱吟诗，诗是尧夫赞易时。火在内而刑寡妻，风行外而令庶黎。\n老成人为福之基，騃孺子为祸之梯。此理昭然多不知，尧夫非是爱吟诗。"
        },
        {
            "标题": "首尾吟 其五十三",
            "作者": "邵雍",
            "内容": "尧夫非是爱吟诗，诗是尧夫重惜时。万里焦劳无所诉，九重深邃莫能知。\n二年斯得诚为晚，七日言诛未是迟。本固邦宁王道在，尧夫非是爱吟诗。"
        },
        {
            "标题": "首尾吟 其四十七",
            "作者": "邵雍",
            "内容": "尧夫非是爱吟诗，诗是尧夫自喜时。不用虚名矜智数，且无闲气挠心脾。\n酒佳蓦地泛一"
        },
        {
            "标题": "首尾吟 其五十四",
            "作者": "邵雍",
            "内容": "尧夫非是爱吟诗，诗是尧夫髣髴时。写字吟诗为润色，通经达道是镃基。\n经纶亦可为馀事，性命方能尽所为。可谓一生男子事，尧夫非是爱吟诗。"
        },
        {
            "标题": "首尾吟 其五十五",
            "作者": "邵雍",
            "内容": "尧夫非是爱吟诗，诗是尧夫拍手时。此路清闲都属我，这般欢喜更饶谁。\n将何势力为凭藉，著甚言辞与指挥。迁怒饰非何更有，尧夫非是爱吟诗。"
        },
        {
            "标题": "首尾吟 其四十五",
            "作者": "邵雍",
            "内容": "尧夫非是爱吟诗，诗是尧夫入夏时。醪酒竹间留客饮，清风水畔向人吹。\n婵娟月色满轩槛，菡萏花香盈袖衣。乐莫乐于无事乐，尧夫非是爱吟诗。"
        },
        {
            "标题": "首尾吟 其五十九",
            "作者": "邵雍",
            "内容": "尧夫非是爱吟诗，诗是尧夫乐物时。天地精英都已得，鬼神情状又能知。\n陶真意向辞中见，借论言从意外移。始信诗能通造化，尧夫非是爱吟诗。"
        },
        {
            "标题": "仿康节先生诗",
            "作者": "邵雍",
            "内容": "每日清晨一炷香，谢天谢地谢三光。所求处处田禾热，惟愿人人寿命长。\n国有贤臣安社稷，家无逆子恼爹娘。四方平静干戈息，我若贫时也不妨。"
        },
        {
            "标题": "书皇极经世后",
            "作者": "邵雍",
            "内容": "朴散人道立，法始乎羲皇。岁月易迁革，书传难考详。二帝启禅让，三王正纪纲。五伯仗形胜，七国争强梁。两汉骧龙凤，三分走虎狼。西晋擅风流，群凶来北荒。东晋事清芬，传馨宋齐梁。逮陈不足算，江表成悲伤。后魏乘晋弊，扫除几小康。迁洛未甚久，旋闻东西将。北齐举爝火，后周驰星光。隋能一统之，驾福于巨唐。五代如传舍，天下徒扰攘。不有真主出，何由奠中央。一万时区字，四千年兴亡。五百主肇位，七十国开疆。或混同六合，或控制一方。或创业先后。或垂祚短长。或奋于将坠，或奋于已昌。或灾兴无妄，或福会不祥。或患生藩屏，或难起萧墙。或病由唇齿，或疾亟膏肓。谈笑萌事端，酒食开战场。情欲之一发，利害之相戕。剧力恣知噬，无涯罹祸殃。山川才表里，丘陇又荒凉。荆棘除难尽，芝兰种未芳。龙蛇走平地，玉石碎昆岗。善设称周孔，能齐是老庄，奈何言已病，安得意都忘。"
        },
        {
            "标题": "书亡弟殡所",
            "作者": "邵雍",
            "内容": "后乎吾来，先乎吾往。当往之初，殊不相让。"
        },
        {
            "标题": "闲居述事 其一",
            "作者": "邵雍",
            "内容": "一点天真都不耗，千钟人禄是难来。太平自庆无他事，有酒时时三五杯。"
        },
        {
            "标题": "庶几吟",
            "作者": "邵雍",
            "内容": "以圣责人，固未完备。以人望人，自有余地。责人无难，受责非易。其殆庶几，犹望颜子。"
        },
        {
            "标题": "爽口吟",
            "作者": "邵雍",
            "内容": "爽口之物少茹，爽心之行少虑，爽意之言少语，爽身之事少做。"
        },
        {
            "标题": "双头莲",
            "作者": "邵雍",
            "内容": "汉室婵娟双姊妹，天台缥缈两神仙。当时尽有风流过，谪向人间作瑞莲。"
        },
        {
            "标题": "水火吟",
            "作者": "邵雍",
            "内容": "水火得其御，交而成既济。水火失其御，焚溺可立至。不止水与火，万事尽如此。只知用水火，不知水火义。"
        },
        {
            "标题": "水旱吟",
            "作者": "邵雍",
            "内容": "尧水九年，汤旱七载。调燮之功，此时安在。"
        },
        {
            "标题": "水旱吟",
            "作者": "邵雍",
            "内容": "九年洪水，七年大旱。非尧与汤，民死过半。"
        },
        {
            "标题": "中原吟",
            "作者": "邵雍",
            "内容": "中原之师，仁义为主。仁义既无，四夷来侮。"
        },
        {
            "标题": "首尾吟 其七十",
            "作者": "邵雍",
            "内容": "尧夫非是爱吟诗，诗是尧夫切虑时。千世万世所遭遇，圣人贤人曾施为。\n当初何故尽有说，在后可能都没辞。事既不同时又异，尧夫非是爱吟诗。"
        },
        {
            "标题": "先几吟",
            "作者": "邵雍",
            "内容": "先几能识是吾侪，慎勿轻为世俗咍。把似众中呈丑拙，争如静里且谈谐。奇花万状皆输眼，明月一轮长入怀。似此光阴岂虎过，也知快活作人来。"
        },
        {
            "标题": "疑信吟",
            "作者": "邵雍",
            "内容": "人无轻信，事无多疑。轻信招釁，多疑招离。"
        },
        {
            "标题": "贪义吟",
            "作者": "邵雍",
            "内容": "贪人之恶，其过莫大。贪人之善，是亦为罪。"
        },
        {
            "标题": "思故人",
            "作者": "邵雍",
            "内容": "芳酒一樽虽甚满，故人千里奈思何。柳挼池阁條偏细，花近檐楹香更多。"
        },
        {
            "标题": "思患吟",
            "作者": "邵雍",
            "内容": "缘饰近虚襟，虚襟后患深。疗饥当用食，救旱必须霖。"
        },
        {
            "标题": "思虑吟",
            "作者": "邵雍",
            "内容": "思虑未起，鬼神莫知。不由乎我，更由乎谁。"
        },
        {
            "标题": "思患吟",
            "作者": "邵雍",
            "内容": "仆奴凌主人，夷狄犯中国。自古知不平，无由能绝得。"
        },
        {
            "标题": "思友吟",
            "作者": "邵雍",
            "内容": "欲见心无已，久违情奈何。云烟虽咫尺，不得屡相过。"
        },
        {
            "标题": "题四皓庙四首",
            "作者": "邵雍",
            "内容": "弹秦失御血横流，天下求君君不有。正是英雄较逐时，未知鹿入何人手。"
        },
        {
            "标题": "思圣吟",
            "作者": "邵雍",
            "内容": "不逢圣人时，不见圣人面。圣人言可闻，圣人心可见。"
        },
        {
            "标题": "思省吟",
            "作者": "邵雍",
            "内容": "仲尼再思，鲁子三省。予何人哉，敢忘修整。"
        },
        {
            "标题": "题四皓庙四首",
            "作者": "邵雍",
            "内容": "灞上真人既已翔，四人相顾都无语。徐云天命自有归，不若追踪巢与许。"
        },
        {
            "标题": "思山吟",
            "作者": "邵雍",
            "内容": "看即青山与白云，寻思没量大功勋。未知乐处缘何事，岂止饥时会茹荤。千首拙诗难着怨，一樽芳醑别涵春。壶中日月长多少，能老红尘几辈人。"
        },
        {
            "标题": "思义吟",
            "作者": "邵雍",
            "内容": "小人固无知，唯以利为视。君子固不欺，见得还思义。思义不愿死，见利或忘生。二者之所起，平之与不平。"
        },
        {
            "标题": "四者吟",
            "作者": "邵雍",
            "内容": "财色名势，为世所亲。四者不动，然后见人。"
        },
        {
            "标题": "四不可吟",
            "作者": "邵雍",
            "内容": "言不可妄，行不可隳。命不可忽，天不可违。"
        },
        {
            "标题": "死生吟",
            "作者": "邵雍",
            "内容": "学仙欲不死，学佛欲再生。再生与不死，二者不果能。设使人果能，方始入于情。赏哉林下人，不为人所惜。哀哉公与卿，重为人所惑。"
        },
        {
            "标题": "四道吟",
            "作者": "邵雍",
            "内容": "天道有消长，地道有险夷。人道有兴废，物道有盛衰。兴废不同世，盛衰不同时。奈何人当之，许多喜与悲。"
        },
        {
            "标题": "思山吟",
            "作者": "邵雍",
            "内容": "只恐身闲心未闲，心闲何必住云山，果然得手情性上，更肯埋头利害间。动止未尝防忌讳，语言何复着机关。不图为乐至于此，天马无踪自往还。"
        },
        {
            "标题": "四小吟简陈季常",
            "作者": "邵雍",
            "内容": "八月小春天，小花开且殷。晚来经小雨，遂使小车闲。"
        },
        {
            "标题": "四者吟",
            "作者": "邵雍",
            "内容": "目时然后视，耳时然后听。口时然后言，身时然后行。前不见厚禄，然不见重兵。惟其义所在，安知利与名。"
        },
        {
            "标题": "思郑州陈知默因感其化去不得一识面",
            "作者": "邵雍",
            "内容": "美物须绝代，异人须不世。造化生得成，谅亦非容易。旷世耳可闻，同时目能视。陈子同时人，奈何闻诸耳。"
        },
        {
            "标题": "四贤吟",
            "作者": "邵雍",
            "内容": "彦国之言铺陈，晦叔之言简当。君实之言优游，伯淳之言调畅。四贤洛阳之名望，是以在人之上。有宋熙宁之间，大为一时之壮。"
        },
        {
            "标题": "四公子吟",
            "作者": "邵雍",
            "内容": "时去三王，事归五霸。七雄既争，四子乃诧。孟尝居先，信陵居亚。平原居中，春申居下。"
        },
        {
            "标题": "题四皓庙四首",
            "作者": "邵雍",
            "内容": "汉皇傲物终难屈，太子卑辞方肯出。难老犹能成大功，至今高义如星日。"
        },
        {
            "标题": "四喜",
            "作者": "邵雍",
            "内容": "一喜长年为寿域，二喜丰年为乐国。三喜清闲为福德，四喜安康为福力。"
        },
        {
            "标题": "题四皓庙四首 其一",
            "作者": "邵雍",
            "内容": "强秦失御血横流，天下求君君不有。正是英雄较逐时，未知鹿入何人手。"
        },
        {
            "标题": "题四皓庙四首",
            "作者": "邵雍",
            "内容": "田横入海犹能得，商至长安百里强。能使四人成美节，始知高祖是真王。"
        },
        {
            "标题": "送王伯初学士赴北京机宜",
            "作者": "邵雍",
            "内容": "丈夫志气盖棺定，自有雄图系重轻。去路不能无感旧，到官争忍便忘情。闲时语话贵精密，先事经营在太平。谁谓御戎无上策，伐人谋处不须兵。"
        },
        {
            "标题": "送猗氏张主簿",
            "作者": "邵雍",
            "内容": "人间仕宦几千里，堂上亲闱别两重。须念鹏飞从此始，方今路险善求容。"
        },
        {
            "标题": "送猗氏张主簿",
            "作者": "邵雍",
            "内容": "人间仕官几千里，堂上亲闱别两重。须念鹏飞从此始，方今路险善求容。"
        },
        {
            "标题": "随缘吟",
            "作者": "邵雍",
            "内容": "得路青霄正好冲，休贪粮稻恋深笼。要无为后须还朴，好自由时莫厌穷。百计用心终上错，一场大梦到头空。生涯澹澹随缘过，未肯将身入彀中。"
        },
        {
            "标题": "睢阳五老图",
            "作者": "邵雍",
            "内容": "政事浑如春梦闲，人情嚣薄恶儒冠。四朝遗列承平日，两世观风树大桓。经济安民心不晦，保全传嗣骨无寒。乾元恰似诸公意，符节还同一揆看。"
        },
        {
            "标题": "岁暮自贻",
            "作者": "邵雍",
            "内容": "当年志意欲横秋，今日思之重可羞。事到强图皆屑屑，道非真得尽悠悠。静中照物情难隐，老后看书味转优。谈尘从容对宾客，荐章重叠误公侯。已蒙贤杰开青眼，不顾妻孥怨白头。谷口郑真焉敢望，寿陵馀子若为谋。鼎间龙虎忘看守，棋上山河废讲求。一枕晴窗睡初觉，数声幽鸟语方休。林泉好处将诗买，风月佳时用酒酬。三百六旬如去箭，肯教襟抱落闲愁。"
        },
        {
            "标题": "岁暮吟",
            "作者": "邵雍",
            "内容": "此情人不知，亦尝叹迟暮。虽则叹迟暮，奈何难分付。"
        },
        {
            "标题": "岁杪吟",
            "作者": "邵雍",
            "内容": "一日去一日，一年添一年。饶教成大器，其那已华颠。志意虽依旧，聪明不及前。若非心有得，亦恐学神仙。"
        },
        {
            "标题": "岁暮吟",
            "作者": "邵雍",
            "内容": "世上纷华都不见，眼前惟见读书尊。百千难过尚惊惕，三十岁前尤苦辛。\n少日只知艰险事，老年方识太平身。家风幸有儿孙继，足以无心伴白云。"
        },
        {
            "标题": "岁暮吟 其一",
            "作者": "邵雍",
            "内容": "此情人不知，亦尝叹迟暮。虽则叹迟暮，奈何难分付。"
        },
        {
            "标题": "岁暮吟",
            "作者": "邵雍",
            "内容": "世人纷华都不见，眼前惟见读书尊。百千难过尚惊惕，三十岁前尤苦辛。少日只知艰险事，老年方识太平身。家风幸有儿孙继，足以无心伴白云。"
        },
        {
            "标题": "依韵和张元伯职方岁除",
            "作者": "邵雍",
            "内容": "及正四十六，老去耻无才。残腊方回律，新春又起灰。非唯忘利禄，况复外形骸。白发已过半，光阴任自催。"
        },
        {
            "标题": "岁俭吟",
            "作者": "邵雍",
            "内容": "岁俭心非俭，家贫道不贫。谁知天地内，别有好乾坤。"
        },
        {
            "标题": "岁暮自贻吟",
            "作者": "邵雍",
            "内容": "天道无长春，地道无常珍。须禀中和气，方生粹美人。良田多黍稌，薄地足荆榛。樗栎蓬蒿类，止能充恶薪。既为万物灵，须有万物粹。既无万物灵，徒分万物类。欲出至珍言，须有至珍意。欲彰至美名，须作至美事。济事为美事，悟主为珍意。奈何此二者，我犹无一与。"
        },
        {
            "标题": "岁除吟",
            "作者": "邵雍",
            "内容": "半百已华颠，如今更皓然。自知为士子，人讶学神仙。风月难忘酒，云山不著钱。行年六十六，明月又添年。"
        },
        {
            "标题": "岁寒吟",
            "作者": "邵雍",
            "内容": "松百入冬看，方能见岁寒。声须风里听，色更雪中观。"
        },
        {
            "标题": "岁暮吟 其二",
            "作者": "邵雍",
            "内容": "此情人不知，亦尝叹迟久。虽则叹迟久，奈何人不受。"
        },
        {
            "标题": "所感吟",
            "作者": "邵雍",
            "内容": "人生无定准，事体有多端。客宦危疑处，家书子细看。既曾忧险阻，方信喜平安。男子平生事，须于痛定观。"
        },
        {
            "标题": "所学吟",
            "作者": "邵雍",
            "内容": "人之所学，本学人事。人事不修，无学何异。"
        },
        {
            "标题": "所失吟",
            "作者": "邵雍",
            "内容": "所失弥多所得微，中间赢得一嘘欷。人荣人悴乃常理，花谢花开何足追。偶尔相逢却相别，乍然同喜又同悲。只消照破都无事，何必区区更辩为。"
        },
        {
            "标题": "苔钱",
            "作者": "邵雍",
            "内容": "一雨一番新，非关鼓铸频。纵多难赠客，便失不猜人。遍地未为富，满阶那济贫。买愁须有为，酤酒断无因。散处如筹计，重时似索陈。不能賙已急，何暇更賙亲。"
        },
        {
            "标题": "太平吟",
            "作者": "邵雍",
            "内容": "天下太平日，人生安乐时。更逢花烂漫，争忍不开眉。"
        },
        {
            "标题": "太平吟",
            "作者": "邵雍",
            "内容": "老者得其养，幼者得其仰。劳者得其饷，死者得其葬。"
        },
        {
            "标题": "太平吟",
            "作者": "邵雍",
            "内容": "身老太平间，身闲心更闲。非贵亦非贱，不饥兼不寒。有宾须置酒，无日不开颜。第一条平路，何人伴往还。"
        },
        {
            "标题": "首尾吟 其十一",
            "作者": "邵雍",
            "内容": "尧夫非是爱吟诗，诗是天津再住时。积翠莺花供秀润，上阳风月助新奇。\n凤凰楼观云中看，道德园林枕上窥。不负太平吟笑事，尧夫非是爱吟诗。"
        },
        {
            "标题": "谈诗吟",
            "作者": "邵雍",
            "内容": "诗者人之志，非诗志莫传。人和心尽见，天与意相连。论物生新句，评文起雅言。兴来如宿构，未始用雕镌。"
        },
        {
            "标题": "太和汤吟",
            "作者": "邵雍",
            "内容": "二味相和就瓮头，一般收口效偏优。同斟秪却因无事，独酌何尝为有愁。\n才沃便从真宰辟，半醺仍约伏羲游。人间尽爱醉时好，未到醉时谁肯休。"
        },
        {
            "标题": "太平吟",
            "作者": "邵雍",
            "内容": "太平时世园亭内，丰稔岁年村落间。情味一般难状处，风烟草木尽闲闲。"
        },
        {
            "标题": "唐虞吟",
            "作者": "邵雍",
            "内容": "天下目为目，谓之明四目。天下耳为耳，谓之达四聪。前旒与黊纩，所贵无近情。无为无不为，知此非虚生。"
        },
        {
            "标题": "首尾吟 其二十二",
            "作者": "邵雍",
            "内容": "尧夫非是爱吟诗，诗是尧夫试笔时。以至死生犹处了，自馀荣辱可知之。\n适居堂上行堂上，或在水湄言水湄。不止省心兼省力，尧夫非是爱吟诗。"
        },
        {
            "标题": "桃李吟",
            "作者": "邵雍",
            "内容": "桃李因风花满枝，因风桃李却离披。惨舒相继不离手，忧喜两般都在眉。泰到盛时须人蛊，否当极处却成随。今人休爱古人好，只为今人生较迟。"
        },
        {
            "标题": "天地吟",
            "作者": "邵雍",
            "内容": "天人之际岂容鍼，至理何烦远去寻。凶焰炽时焚更烈，恩波流处浸还深。长征戍卒思归意，久旱苍生望雨心。祸福转来如反掌，可能中夜不沉吟。"
        },
        {
            "标题": "题范忠献公真",
            "作者": "邵雍",
            "内容": "范邵居洛阳，希夷居华山。陈即为逸人，忠献为显官。邵在范之后，陈在范之前。三人貌相类，两人名相连。"
        },
        {
            "标题": "题华山",
            "作者": "邵雍",
            "内容": "域中有五岳，国家谨时祀。华岳居其一，作镇雄西裔。唐号金天王，今封顺圣帝。吁咈哉若神，僭窃同天地。"
        },
        {
            "标题": "题黄河",
            "作者": "邵雍",
            "内容": "谁言为利多于害，我谓长浑未始清。西至昆仑东至海，其间多少不平声。"
        },
        {
            "标题": "天津幽居",
            "作者": "邵雍",
            "内容": "予家洛城里，况复在天津。日近先知晓，天低易得春。时光优化国，景物厚幽人。自可辞轩冕，闲中老此身。"
        },
        {
            "标题": "天津感事二十六首",
            "作者": "邵雍",
            "内容": "渌水悠悠际碧天，平芜更与远山连。白发老叟心无事，闲凭栏干看洛川。"
        },
        {
            "标题": "天津闲步",
            "作者": "邵雍",
            "内容": "天子旧神州，葱葱气象浮。园林闲近水，殿阁远横秋。浪雪暑犹在，桥虹晴不收。人间无事日，此地好淹留。"
        },
        {
            "标题": "天津感事二十六首",
            "作者": "邵雍",
            "内容": "水流任急境常静，花落虽频意自闲。不似世人忙里老，生平未始得开颜。"
        },
        {
            "标题": "天津闲步",
            "作者": "邵雍",
            "内容": "洛阳城里任西东，二十年来放尽慵。故旧人多时欵曲，京都国大体雍容。池平有类江湖上，林静或如山谷中。不必奇功盖天下，闲居之乐自无穷。"
        },
        {
            "标题": "天津感事二十六首",
            "作者": "邵雍",
            "内容": "宠辱事多今不见，兴亡时去止堪哀。诸观今日长安道。抵暮行人犹往来。"
        },
        {
            "标题": "天宫小阁纳凉",
            "作者": "邵雍",
            "内容": "小阁凭虚看洛城，满川云物拱神京。风从万岁山头至，多少烟岚并此清。"
        },
        {
            "标题": "天津感事二十六首",
            "作者": "邵雍",
            "内容": "烟树尽归秋色里，人家常在水声中。数行旅雁斜飞去，一簇楼台峭倚空。"
        },
        {
            "标题": "天津新居成谢府尹王君贶尚书",
            "作者": "邵雍",
            "内容": "嘉祐壬寅岁，新巢始孱功。仍分道德里，更近帝王宫。\n槛仰端门峻，轩迎两观雄。窗虚响瀍涧，台迥璨伊嵩。\n好景尤难得，昌辰岂易逢。无才济天下，有分乐年丰。\n水竹腹心里，莺花渊薮中。老莱欢不已，靖节兴何穷。\n啸傲陪真侣，经营贺府公。丹诚徒自写，匪报是恩隆。"
        },
        {
            "标题": "天津感事二十六首",
            "作者": "邵雍",
            "内容": "谁引长河贯洛城，銮舆东去此为轻。洪涛不服天津束，日夜奔腾作怒声。"
        },
        {
            "标题": "天宫小阁倚栏",
            "作者": "邵雍",
            "内容": "六尺残躯病复羸，况堪日日更添衰。满怀可惜精明处，一语未能分付时。沙里有金在索拣，石中韫玉奈何疑。此情牢落西风莫，倚遍栏干人不知。"
        },
        {
            "标题": "天津感事二十六首",
            "作者": "邵雍",
            "内容": "轮蹄交错未尝停，去若相追来若争。料得中心无别事，苟非干利即干名。"
        },
        {
            "标题": "天津感事二十六首",
            "作者": "邵雍",
            "内容": "自古别都多隙地，参天乔木乱昏鸦。荒垣壤堵人耕处，半是前朝卿相家。"
        },
        {
            "标题": "天津感事二十六首",
            "作者": "邵雍",
            "内容": "云轻日淡天津暮，风急林疏洛水秋。独步独吟人莫会，时时鸥鹭下汀洲。"
        },
        {
            "标题": "天宫小阁纳凉",
            "作者": "邵雍",
            "内容": "小阁於吾有大功，清凉冠绝洛城中。自惭虚薄诚多幸，襟袖长涵万里风。"
        },
        {
            "标题": "天宫小阁",
            "作者": "邵雍",
            "内容": "夏日到天宫，凭栏望莫穷。古人用心远，天子建都雄。楼观深云里，山川暮霭中，行人漫来往，此意有谁同。"
        },
        {
            "标题": "天命吟",
            "作者": "邵雍",
            "内容": "可委者命，可凭者天，人无率尔，事不偶然。"
        },
        {
            "标题": "天津水声",
            "作者": "邵雍",
            "内容": "洛水近吾庐，潺湲到枕虚。湍惊九秋后，波急五更初。细为轻风背，豪因骤雨馀。幽人有兹乐，何必待笙竽。"
        },
        {
            "标题": "天津感事二十六首",
            "作者": "邵雍",
            "内容": "凤凰楼观冷横秋，桥下长波入海流。千百年来旧朝市，几番人向此经由。"
        },
        {
            "标题": "天人吟",
            "作者": "邵雍",
            "内容": "天学修心，人学修身。身安心乐，乃是天人。天之与人，相去不远。不知者多，知之者鲜。身主于人，心主于天。心既不乐，身何由安。"
        },
        {
            "标题": "天津闻乐吟",
            "作者": "邵雍",
            "内容": "名园相倚洛阳春，巷陌无尘罗绮新。何处青楼隔桃李，乐声时复到天津。"
        },
        {
            "标题": "天津感事二十六首",
            "作者": "邵雍",
            "内容": "去年桥上凭栏人，今岁桥边骑马身。桥上桥边不知数，於今但记十三春。"
        },
        {
            "标题": "天津感事二十六首",
            "作者": "邵雍",
            "内容": "名利从来本任才，行人不用苦相猜。壶中日月长多少，闲步天津看往来。"
        },
        {
            "标题": "天津感事二十六首",
            "作者": "邵雍",
            "内容": "堤边草色长芊芊，陌上行人自往还。渌水欲净不得净，春风未放柳条闲。"
        },
        {
            "标题": "天津感事二十六首",
            "作者": "邵雍",
            "内容": "凤楼深处鏁云烟，一鏁云烟又百年。痛惜汾阴西祀后，翠华辜负上阳天。"
        },
        {
            "标题": "天津弊居蒙诸公共为成买作诗以谢",
            "作者": "邵雍",
            "内容": "重谢诸公为买园，买园城里占林泉。七千来步平流水，二十馀家争出钱。嘉佑卜居终是僦，熙宁受券遂能专。凤凰楼下新闲客，道德坊中旧散仙。洛浦清风朝满袖，嵩岑皓月夜盈轩。接{上罒下离}倒戴芰荷畔，谈尘轻轻摇柳边。陌彻铜驼花烂漫，堤连金谷草芊绵。青春未老尚可出，红日已高犹自眠。洞号长生宜有主，窝名安乐岂无权。敢於世上明开眼，会向人间别看天。尽送光阴归酒盏，都移造化入诗篇。也知此片好田地，消得尧夫笔似椽。"
        },
        {
            "标题": "天津感事二十六首 其十八",
            "作者": "邵雍",
            "内容": "地势东南一槩倾，水流何日得安平。天津更在急流处，无限高深并此声。"
        },
        {
            "标题": "天道吟",
            "作者": "邵雍",
            "内容": "天道不虽知，人情未易窥。虽闻言语处，更看作为时。隐几功夫大，挥戈事业卑。春秋赖乘兴，出用小车儿。"
        },
        {
            "标题": "天人吟",
            "作者": "邵雍",
            "内容": "羲轩尧舜虽难复，汤武桓文尚可循。事既不同时又异，也由天道出由人。"
        },
        {
            "标题": "天道吟",
            "作者": "邵雍",
            "内容": "天道不难知，人情未易窥。虽闻言语处，更看作为时。\n隐几功夫大，挥戈事业卑。春秋赖乘兴，出用小车儿。"
        },
        {
            "标题": "天宫幽居即事",
            "作者": "邵雍",
            "内容": "人若天津远，来须特特来。闲馀知道泰，静久觉神开。悟易观棋局，谈诗捻酒杯。世情千万状，都不与装怀。"
        },
        {
            "标题": "天津感事二十六首",
            "作者": "邵雍",
            "内容": "阳乌西去水东流，今古推移几度秋。四面远山长敛黛，不知终日为谁愁。"
        },
        {
            "标题": "天宫小阁纳凉",
            "作者": "邵雍",
            "内容": "小阁清风岂易当，一般情味若义皇。洛阳有客不知姓，二十年来享此凉。"
        },
        {
            "标题": "天津感事二十六首",
            "作者": "邵雍",
            "内容": "溪边闲坐眼慵开，波射长堤势欲摧。多少水禽文彩好，几番飞去又飞来。"
        },
        {
            "标题": "天津新居成谢府尹王君贶尚书",
            "作者": "邵雍",
            "内容": "嘉佑壬寅岁，新巢始孱功。仍分道德里，更近帝王宫。槛仰端门峻，轩迎两观雄。窗虚响廛涧，台逈璨伊嵩。好景尤难得，昌辰岂易逢。无才济天下，有分乐年丰。水竹腹心里，莺花渊薮中。老莱欢不已，靖节兴何穷。啸傲陪真侣，经营贺府公。丹诚徒自写，匪报是恩隆。"
        },
        {
            "标题": "天人吟",
            "作者": "邵雍",
            "内容": "知尽人情天岂异，未知何啻隔天地。少时气锐未更谙，不信人间有难事。知尽人情与天意，合而言之安有二。能推已心达人心，天下何忧不能治。"
        },
        {
            "标题": "天津感事二十六首",
            "作者": "邵雍",
            "内容": "人言垂钓辩浮沉，辩著浮沉用意深。吾耻不为知害性，等闲轻动望鱼心。"
        },
        {
            "标题": "天津感事二十六首",
            "作者": "邵雍",
            "内容": "忙忙负乘两何殊，往复由来出此途。争似不才闲处坐，平时云水绕衣裾。"
        },
        {
            "标题": "天津感事二十六首 其十一",
            "作者": "邵雍",
            "内容": "烟树尽归秋色里，人家常在水声中。数行旅雁斜飞去，一簇楼台峭倚空。"
        },
        {
            "标题": "天人吟",
            "作者": "邵雍",
            "内容": "天生此身人力寄，人力尽兮天数至。天人相去不毫芒，若有毫芒却成二。"
        },
        {
            "标题": "天听吟",
            "作者": "邵雍",
            "内容": "天听寂无音，苍苍何处寻。非高亦非还，都只在人心。"
        },
        {
            "标题": "谢商守宋郎中寄到天柱山户帖仍依元韵 其四",
            "作者": "邵雍",
            "内容": "一簇烟岚锁乱云，孤高天柱好栖真。从今便作西归计，免向人间更问津。"
        },
        {
            "标题": "天意吟",
            "作者": "邵雍",
            "内容": "天意无佗只自然，自然之外更无天。不欺谁怕居暗室，绝利须求在一源。未吃力时犹有说，到收功处更何言。圣人能事人难继，无价明珠正在渊。"
        },
        {
            "标题": "天意吟",
            "作者": "邵雍",
            "内容": "人能言语自能窥，天意无言人莫欺。莫道无言便无事，殆非流俗所能知。"
        },
        {
            "标题": "天意吟",
            "作者": "邵雍",
            "内容": "天意无他只自然，自然之外更无天。不欺谁怕居暗室，绝利须求在一源。\n未吃力时犹有说，到收功处更何言。圣人能事人难继，无价明珠正在渊。"
        },
        {
            "标题": "听天吟",
            "作者": "邵雍",
            "内容": "上天生我，上天死我。一听於天，有何不可。"
        },
        {
            "标题": "听杜鹃思亡弟",
            "作者": "邵雍",
            "内容": "尝忆去年初夏时，与尔同听杜鹃啼。杜鹃今年又复至，还是去年初夏时。\n禽鸟亦知人意切，一声未绝一声悲。肠随此声既已断，魂逐此禽何处飞。"
        },
        {
            "标题": "铁如意吟",
            "作者": "邵雍",
            "内容": "此物铁为之，何尝肯妄持。长随大{上敝下瓦}子，永伴小车儿。击碎珊瑚处，敲残牙齿时。谁能学此辈，才始人鞭笞。"
        },
        {
            "标题": "听杜鹃思亡弟",
            "作者": "邵雍",
            "内容": "尝忆去上初夏时，与尔同听杜鹃啼。杜鹃今年又复至，还是去年初夏时。禽鸟亦知人意切，一声未绝一声悲。肠随此声既已断，魂逐此禽何处飞。"
        },
        {
            "标题": "同程郎中父子月陂上闲步吟",
            "作者": "邵雍",
            "内容": "草软沙平风细溜，云轻日淡柳低挼。狂言不记道何事，剧饮未尝如此杯。景好只知闲信步，朋欢那觉太开怀。必期快作赏心事，却恐赏心难便来。"
        },
        {
            "标题": "同府尹李给事游上清宫",
            "作者": "邵雍",
            "内容": "洛城二月春摇荡，桃李盛开如步障。高花下花红相连，垂阳更出高花上。闲陪大尹出都门，邙阜真宫共寻访。不见翠华西幸时，临风尽日独惆怅。"
        },
        {
            "标题": "同诸友城南张园赏梅十首",
            "作者": "邵雍",
            "内容": "人间好物尤宜惜，天下奇才非易得。他日相逢他处时，始知此会重难觅。"
        },
        {
            "标题": "同诸友城南张园赏梅十首",
            "作者": "邵雍",
            "内容": "清香冷艳偏多处，猛雨狂风未有前。赏意正浓红日坠，如何既去遂经年。"
        },
        {
            "标题": "同诸友城南张园赏梅十首",
            "作者": "邵雍",
            "内容": "东风一夜折梅枝，舞蝶游峰都不知。插了满头仍渍酒，任他人道拙於时。"
        },
        {
            "标题": "同诸友城南张园赏梅十首",
            "作者": "邵雍",
            "内容": "梅花四种或红黄，颜色不同香颇同。更远也须重一到，看看随水又随风。"
        },
        {
            "标题": "同诸友城南张园赏梅十首",
            "作者": "邵雍",
            "内容": "红日坠时情更切，玉山颓处兴还深。攀条时拣繁枝折，不插满头辜此心。"
        },
        {
            "标题": "同诸友城南张园赏梅十首",
            "作者": "邵雍",
            "内容": "折来嗅了依前嗅，重惜清香难久留。多谢主人情意切，未残仍许客重游。"
        },
        {
            "标题": "同诸友城南张园赏梅十首",
            "作者": "邵雍",
            "内容": "五岭虽多何足观，三川纵少须重去。台边况有数十株，仍在名园最深处。"
        },
        {
            "标题": "同诸友城南张园赏梅十首",
            "作者": "邵雍",
            "内容": "酒中渍后香犹烈，笛里吹来韵更清。此韵此香来处好，此时消得一凝情。"
        },
        {
            "标题": "同诸友城南张园赏梅十首",
            "作者": "邵雍",
            "内容": "春早梅花正烂开，生平不饮亦衔杯。城南尽日高台上，恰似江南去一回。"
        },
        {
            "标题": "头白吟",
            "作者": "邵雍",
            "内容": "头白已多时，况能垂白髭。不如犹甚幸，窃比未全衰。润屋虽无镪，承家却有儿。敢言贫净洁，似我亦应稀。"
        },
        {
            "标题": "头风吟",
            "作者": "邵雍",
            "内容": "近日头风不奈何，未妨谈笑兴高歌。人才相去不甚远，事体所争能许多。闭目面前都是暗，开怀天外更无佗。若由智数经营得，大有英雄善揣摩。"
        },
        {
            "标题": "痛矣吟",
            "作者": "邵雍",
            "内容": "痛矣时难得，悲哉道未传。今年年已尽，明日是明年。"
        },
        {
            "标题": "团团吟",
            "作者": "邵雍",
            "内容": "如鉴又如钩，回旋莫记秋。难穷天上理，易白世间头。团处人人喜，亏时物物愁。有生无不喘，何必待吴牛。"
        },
        {
            "标题": "土木偶人",
            "作者": "邵雍",
            "内容": "土木偶人，慎无相笑。天将大雨，止可相吊。"
        },
        {
            "标题": "晚步洛河滩",
            "作者": "邵雍",
            "内容": "晚步洛河滩，河滩石万般。青黄有长短，大小或方圆。考彼多无数，求其用实难。琅玕在何处，止可使人叹。"
        },
        {
            "标题": "晚步吟",
            "作者": "邵雍",
            "内容": "晚步上阳堤，手携筇竹枝。静随芳草去，闲逐野云归。月出松梢处，风来苹末时。林间此光景，能有几人知。"
        },
        {
            "标题": "晚晖亭",
            "作者": "邵雍",
            "内容": "高亭新建碍烟霞，暮景能留是可嘉。最近赏春来往路，游人应问是谁家。"
        },
        {
            "标题": "晚步洛河滩",
            "作者": "邵雍",
            "内容": "晚步洛河滩，河滩石万般。青黄有长短，大小或方圆。\n考彼多无数，求其用实难。琅玕在何处，止可使人叹。"
        },
        {
            "标题": "忧梦吟",
            "作者": "邵雍",
            "内容": "至人无梦，圣人无忧。梦为多想，忧为多求。忧既不作，梦来何由。能知此说，此外何修。"
        },
        {
            "标题": "忧喜吟",
            "作者": "邵雍",
            "内容": "大喜与大忧，二者莫能寐。二者若能寐，何忧事不治。"
        },
        {
            "标题": "万物吟",
            "作者": "邵雍",
            "内容": "成败须归命，兴衰各有时。小人纵多欲，真宰岂容私，只此浪喜欢，便成空惨悽。请观春去后，游者更为谁。"
        },
        {
            "标题": "王公吟",
            "作者": "邵雍",
            "内容": "王公大人，天下具瞻。轻流薄习，重损威严。此尚未了，彼安能兼。非唯失道，又复起贪。顶戴儒冠，心存象教。本图心宁，复使心闹。譬如生子，当求克肖。不教义方，教之窃盗。"
        },
        {
            "标题": "依韵谢登封刘李裴三君见约游山",
            "作者": "邵雍",
            "内容": "诸公见约往嵩前，重走新诗各一篇。摆落尘埃非敢后，访寻云水柰输先。三阳宫近丛幽石，万岁峰高羃紫烟。多少胜游俱未到，愿陪仙躅共攀缘。"
        },
        {
            "标题": "影论吟",
            "作者": "邵雍",
            "内容": "性在体内，影在形外。必往体随，形行影会。体性不存，形影安在。影外之言，曾何足怪。"
        },
        {
            "标题": "为善吟",
            "作者": "邵雍",
            "内容": "人之为善事，善事义当为。金石犹能动，鬼神其可欺。事须安义命，言必道肝脾。莫问身之外，人知与不知。"
        },
        {
            "标题": "为人吟",
            "作者": "邵雍",
            "内容": "为人须是与人群，不与人群不尽人。大舜与人焉有异，帝尧亲族亦推伦。人心龃龉一身病，事体和谐四海春。心在四支心是主，四支又复远于身。"
        },
        {
            "标题": "畏爱吟",
            "作者": "邵雍",
            "内容": "人有正性，事事皆齐。人无正性，事事皆隳。失于用恩，以非为是。失于用威，以是为非。恩威既失，畏爱何知。不知畏爱，何用恩威。喜怒不节，鲜不至斯。妇人男子，宜用戒之。"
        },
        {
            "标题": "未有吟",
            "作者": "邵雍",
            "内容": "未有一分让，先有十分争。所丧者实事，所得者虚名。"
        },
        {
            "标题": "唯天有二气",
            "作者": "邵雍",
            "内容": "唯天有二气，一阴而一阳。阴毒产蛇蝎，阳和生莺凰。安得蛇蝎死，不为人之殃。安得凤凰生，长为国之祥。"
        },
        {
            "标题": "未有吟",
            "作者": "邵雍",
            "内容": "未有一分功，先立十分敌。所得无分毫，所丧无纪极。"
        },
        {
            "标题": "文武吟",
            "作者": "邵雍",
            "内容": "既为文士，必有武备。文武之道，皆吾家事。"
        },
        {
            "标题": "温良吟",
            "作者": "邵雍",
            "内容": "君子温良当责备，小人情伪又须知。因惊世上机关恶，遂觉壶中日月迟。"
        },
        {
            "标题": "首尾吟 其八十七",
            "作者": "邵雍",
            "内容": "尧夫非是爱吟诗，诗是尧夫信脚时。高祖宅前花似锦，魏王堤畔柳如丝。\n因闲看水行来远，就便游园归去迟。每遇好风还眷眷，尧夫非是爱吟诗。"
        },
        {
            "标题": "首尾吟 其一○○",
            "作者": "邵雍",
            "内容": "尧夫非是爱吟诗，诗是尧夫晚步时。信意遂过高祖宅，因行更上魏王堤。\n设如终久全无托，何似当初都不知。料得鬼神知此意，尧夫非是爱吟诗。"
        },
        {
            "标题": "闻少华崩",
            "作者": "邵雍",
            "内容": "熙宁壬子岁，少华忽然崩。七社民俱死，九泉神不宁。昔天无骇，旷古未之聆。燮理阴阳者，如何略不惊。"
        },
        {
            "标题": "问人丐酒",
            "作者": "邵雍",
            "内容": "百病筋骸一老身，白头今日愧因循。虽无紫诏还朝速，却有青山入梦频。风月满天谁是主，林泉遍地岂无人。市沽酒味难醇美，长负襟怀一片春。"
        },
        {
            "标题": "问调鼎",
            "作者": "邵雍",
            "内容": "请将调鼎问于君，调鼎功夫敢预闻。只有盐梅难尽善，岂无薑桂助为辛。和羹必欲须求美，众口如何便得均。慎勿轻言天下事，伊周殊不是庸人。"
        },
        {
            "标题": "瓮牖吟",
            "作者": "邵雍",
            "内容": "瓮破已甘弃，言收用有方。用时须藉口，照处便安床。不假轩窗力，能回日月光。清平卧其下，自可比羲皇。"
        },
        {
            "标题": "问春",
            "作者": "邵雍",
            "内容": "三月春归留不住，春归春意难分付。凡言归者必归家，为问春家在何处。"
        },
        {
            "标题": "问春",
            "作者": "邵雍",
            "内容": "春归必竟归何处，无限春冤都未诉。欲托流莺问所因，子规又叫不如去。"
        },
        {
            "标题": "问春",
            "作者": "邵雍",
            "内容": "春来愁去只因花，春去愁来翻殢酒。长恨愁多酒力微，为春成病花知否。"
        },
        {
            "标题": "污亭",
            "作者": "邵雍",
            "内容": "许由为计未为深，洗耳如何不动心。到此洒然如世外，何尝更有事来侵。"
        },
        {
            "标题": "无客回天意 其一",
            "作者": "邵雍",
            "内容": "无客回天意，有人资盗粮。日中屡见斗，六月时降霜。\n有书不暇读，有食不暇尝。食况不盈缶，书空堆满床。"
        },
        {
            "标题": "无妄吟",
            "作者": "邵雍",
            "内容": "耳无妄听，目无妄顾，口无妄言，心无妄虑。四者不妄，圣贤之具。予何人哉，敢不希慕。"
        },
        {
            "标题": "月陂闲步",
            "作者": "邵雍",
            "内容": "因随芳草行来远，为爱清波归去迟。独步独吟仍独坐，初凉天气未寒时。"
        },
        {
            "标题": "无客回天意 其二",
            "作者": "邵雍",
            "内容": "恶死而好生，古今之常情。人心可生事，天下自无兵。\n草木尚咸若，山川岂不宁。胡为无击壤，饮酒乐升平。"
        },
        {
            "标题": "无客回天意",
            "作者": "邵雍",
            "内容": "恶死而好生，古今之常情。人心可生事，天下自无兵。草木尚咸若，山川岂不宁。胡为无击壤，饮酒乐升平。"
        },
        {
            "标题": "无题吟",
            "作者": "邵雍",
            "内容": "昔日不鍊物，尝为物所误。今日不鍊人，又为人所怒。物误亦可辩，人怒难往诉。我对人称过，人亦为我恕。"
        },
        {
            "标题": "无客回天意",
            "作者": "邵雍",
            "内容": "无客回于意，有人资盗粮。日中屡见斗，六月时降霜。有书不暇读，有食不暇尝。食况不盈缶，书空堆满床。"
        },
        {
            "标题": "有妄吟",
            "作者": "邵雍",
            "内容": "作伪少阴德，饰非多隐情。人心虽曖昧，天道自分明。手足既皆露，语言安足凭。"
        },
        {
            "标题": "无疾吟",
            "作者": "邵雍",
            "内容": "无疾之安，无灾之福。举天下人，不为之足。"
        },
        {
            "标题": "无酒吟",
            "作者": "邵雍",
            "内容": "自从新法行，尝苦樽无酒。每月宾月至，尽日闲相守。必欲丐于人，交亲自无有。必欲典衣买，焉能得长久。"
        },
        {
            "标题": "天闷幽居即事",
            "作者": "邵雍",
            "内容": "人苦天津远，来须特特来。闲馀知道泰，静久觉神开。\n悟易观棋局，谈诗捻酒杯。世情千万状，都不与装怀。"
        },
        {
            "标题": "吴越吟二首",
            "作者": "邵雍",
            "内容": "乙未阖庐凌楚岁，戊辰勾践破吴时。正如当日乘虚事，三十四年人不知。"
        },
        {
            "标题": "吴越吟二首",
            "作者": "邵雍",
            "内容": "夫差丁未曾囚越，勾践戊辰还灭吴。二十二年时返复，一如当日却乘虚。"
        },
        {
            "标题": "观五帝吟",
            "作者": "邵雍",
            "内容": "进退肯将天下让，著何言语状雍容。衣裳垂处威仪盛，玉帛脩时意思恭。\n物物尽能循至理，人人自愿立殊功。当时何故得如此，只被声明类日中。"
        },
        {
            "标题": "五伯",
            "作者": "邵雍",
            "内容": "五伯之时正似冬，虽然三代莫同风。当初管晏权轻重，父子君臣尚且宗。"
        },
        {
            "标题": "五相",
            "作者": "邵雍",
            "内容": "北巷通南陌，门连五相家。水分池对岸，墙隔树交花。"
        },
        {
            "标题": "戊申自贻",
            "作者": "邵雍",
            "内容": "虽老仍思鼓缶歌，庶几都未丧天和。明夷用晦止于是，无妄生灾终柰何。似箭光阴头上去，如麻人事眼前过。中间若不自为计，所捐其来又更多。"
        },
        {
            "标题": "宿寿安西寺",
            "作者": "邵雍",
            "内容": "好景信移情，直连毛骨诚。为怜多胜概，尤喜近都城。竹色交山色，松声乱水声。岂辞终日爱，解榻傍虚楹。"
        },
        {
            "标题": "悟人一言",
            "作者": "邵雍",
            "内容": "百虑谋犹拙，一言迷自开。世间无大事，天下有雄才。唯恐人难得，宁忧道未恢。忌心都去尽，何复病尘埃。"
        },
        {
            "标题": "首尾吟 其一○九",
            "作者": "邵雍",
            "内容": "尧夫非是爱吟诗，诗是尧夫重惜时。争向伪时须便信，奈何真处却生疑。\n既称有客告曾子，岂为无人毁仲尼。父子君臣独未免，尧夫非是爱吟诗。"
        },
        {
            "标题": "惜芳菲",
            "作者": "邵雍",
            "内容": "细筭人间千万事，皆输花底共开颜。芳菲大率一春内，烂漫都无十日间。亦恐忧愁为龃龉，更防风雨作艰难。莫教此后成遗恨，把火樽前尚可攀。"
        },
        {
            "标题": "首尾吟 其六十七",
            "作者": "邵雍",
            "内容": "尧夫非是爱吟诗，诗是尧夫重惜时。西晋浮誇时可叹，南梁崇尚事堪悲。\n仲尼岂欲轻辞鲁，孟子何尝便去齐。仪凤不来人老去，尧夫非是爱吟诗。"
        },
        {
            "标题": "惜芳菲",
            "作者": "邵雍",
            "内容": "细算人间千万事，皆输花底共开颜。芳菲大率一春内，烂漫都无十日间。\n亦恐忧愁为龃龉，更防风雨作艰难。莫教此后成遗恨，把火樽前尚可攀。"
        },
        {
            "标题": "洗心吟",
            "作者": "邵雍",
            "内容": "人多求洗身，殊不求洗心。洗身去尘垢，洗心去邪淫。尘垢用水洗，邪淫非能淋。必欲去心垢，须弹无弦琴。"
        },
        {
            "标题": "喜饮吟",
            "作者": "邵雍",
            "内容": "尧夫喜饮酒，饮酒喜全真。不喜成酩酊，只喜成微醺。微醺景何似，襟怀如初春。初春景何似，天地才絪纭。不知身是人，不知人是身。只知身与人，与天都未分。"
        },
        {
            "标题": "喜乐吟",
            "作者": "邵雍",
            "内容": "生身有五乐，居洛有五喜。人多轻习常，殊不以为事。吾才无所长，吾识无所纪。其心之泰然，奈何人了此。"
        },
        {
            "标题": "戏呈王郎中",
            "作者": "邵雍",
            "内容": "近年好花人轻之，东君恶怒人不知。直与增价一百倍，满洛城春都买归。一株二十有四枝，枝枝皆有倾城姿。又恐冷地狂风吹，盛时都与籍入诗。"
        },
        {
            "标题": "戏登友人吟",
            "作者": "邵雍",
            "内容": "邵尧夫者是何人，岁岁春秋来谒君。车小半年行一转，非如骏马走香尘。"
        },
        {
            "标题": "戏谢富相公惠班笋三首",
            "作者": "邵雍",
            "内容": "名园不放过鸦飞，相国如今遂请时。鼎食从来称富贵，更和花笋一兼之。"
        },
        {
            "标题": "戏谢富相公惠班笋三首",
            "作者": "邵雍",
            "内容": "应物功夫出世间，岂容人可强跻攀。我侬自是不知量，增塿须求比泰山。"
        },
        {
            "标题": "戏谢富相公惠班笋三首",
            "作者": "邵雍",
            "内容": "承将大笋来相诧，小圃其如都不生。虽向性情曾着力，奈何今日未能平。"
        },
        {
            "标题": "夏日南园",
            "作者": "邵雍",
            "内容": "夏木无重数，森阴翠樾低。相呼百禽语，太半是黄鹂。"
        },
        {
            "标题": "先天吟",
            "作者": "邵雍",
            "内容": "先天天弗违，后天举天时。弗违无时亏，奉时有时疲。"
        },
        {
            "标题": "鲜欢吟",
            "作者": "邵雍",
            "内容": "生不争名与争利。夫君何故鲜欢意。以道自重固有之，非理相干是无谓。白日升天恐虚传，金貂换酒可曾醉。谁云忧找大於山，亦是人间常式事。"
        },
        {
            "标题": "先天吟",
            "作者": "邵雍",
            "内容": "先天事业有谁为，为者如何告者谁。若谓先天言可告，君臣父子外何归。眼前伎俩人皆晓，心上功夫世莫知。天地与身皆易地，已身殊不异庖牺。"
        },
        {
            "标题": "闲行吟",
            "作者": "邵雍",
            "内容": "投吴走越觅青天，殊不知天在眼前。开眼见时犹有病，举头寻处更无缘。颜渊正在如愚日，孟子方当不动年。安得功夫游宝肆，爱人珠贝重忧钱。"
        },
        {
            "标题": "闲步吟",
            "作者": "邵雍",
            "内容": "何者谓知音，知音难漫寻。既无师旷耳，安有伯牙琴。难逼桑榆景，宁忘松桂心。独行月堤上，一步一高吟。"
        },
        {
            "标题": "闲行吟",
            "作者": "邵雍",
            "内容": "长忆当年归弊庐，未尝三径草荒芜。欲为天下屠龙手，肯读人间非圣书。否泰悟来知进退，乾坤见了识亲疏。自从会得环中意，闲气胸中一点无。"
        },
        {
            "标题": "闲居述事",
            "作者": "邵雍",
            "内容": "堂上慈亲八十馀，阶前儿女戏相呼。旨甘取足随丰俭，此乐人间更有无。"
        },
        {
            "标题": "闲行吟",
            "作者": "邵雍",
            "内容": "买卜稽疑是买疑，病深何药可能医。梦中说梦重重妄，床上安床叠叠非。列子御风徒有待，夸夫逐日岂无疲。劳多未有收功处，踏尽人间闲路岐。"
        },
        {
            "标题": "闲居述事",
            "作者": "邵雍",
            "内容": "一点天真都不耗，千锺人禄是难来。太平自庆无他事，有酒时时三五杯。"
        },
        {
            "标题": "闲居述事",
            "作者": "邵雍",
            "内容": "清欢少有虚三日，剧饮未尝过五分。相见心中无别事，不评兴废即论文。"
        },
        {
            "标题": "闲坐吟",
            "作者": "邵雍",
            "内容": "当年计过之，今日事难随。天命不我佑，云山聊自怡。无何缘淡薄，遂得造希夷。却欲嗤真宰，劳劳应不知。"
        },
        {
            "标题": "闲中吟",
            "作者": "邵雍",
            "内容": "闲中气味全，全处是天仙。富有林泉乐，清无市井喧。烂观千圣奥，醉拥万花妍。莫作伤心事，伤心事好旋。"
        },
        {
            "标题": "闲适吟五首",
            "作者": "邵雍",
            "内容": "莫将真气助忧伤，愤死英豪世更长。陌上虽多马跳跃，天边亦有凤翱翔。\n三千宾客磨圭角，百二山河拥剑铓。等是一场春梦过，自馀恶足自悲凉。"
        },
        {
            "标题": "闲居吟",
            "作者": "邵雍",
            "内容": "闲居须是洛中居，天下闲居皆莫如。文物四言贤俊地，山川千古帝王都。绝奇花畔持芳醑，最软草间移小车。只有尧夫负新旧，交亲殊不负尧夫。"
        },
        {
            "标题": "闲中吟 其三",
            "作者": "邵雍",
            "内容": "闲中气味全，全处是天仙。富有林泉乐，清无市井喧。\n烂观千圣奥，醉拥万花妍。莫作伤心事，伤心事好旋。"
        },
        {
            "标题": "闲适吟",
            "作者": "邵雍",
            "内容": "六尺眼前安乐身，四时争忍负佳辰。温凉气候二八月，道义宾朋三五人。量力杯盘随草具，开怀语笑任天真。劝君似此清闲事，虽老何须更厌频。"
        },
        {
            "标题": "闲中吟",
            "作者": "邵雍",
            "内容": "闲中气味长，长处是仙乡。富有林泉乐，清无市井忙。烂游千圣奥，醉拥万花香。莫作伤心事，伤心易断肠。"
        },
        {
            "标题": "闲适吟",
            "作者": "邵雍",
            "内容": "谁将造化属东风，一属东风事莫穷。残腊也宜先作策，新正其那便要功。柳梢借暖浑摇软，梅萼偷春半露红。安得向时情意在，轻衫撩乱少年中。"
        },
        {
            "标题": "闲中吟 其一",
            "作者": "邵雍",
            "内容": "闲中气味长，长处是仙乡。富有林泉乐，清无市井忙。\n烂游千圣奥，醉拥万花香。莫作伤心事，伤心易断肠。"
        },
        {
            "标题": "闲中吟",
            "作者": "邵雍",
            "内容": "闲中气味真，真处是天民。富有林泉乐，清无市井尘。烂游千圣奥，醉拥万花春。莫作伤心事，伤心愁杀人。"
        },
        {
            "标题": "闲居述事",
            "作者": "邵雍",
            "内容": "花木四时分景致，经书千卷好生涯。有人若问闲居处，道德坊中第一家。"
        },
        {
            "标题": "闲吟四首",
            "作者": "邵雍",
            "内容": "欲有一瓢乐，曾无二顷田。丹诚未贯日，白发已华颠。云意寒尤淡，松心老益坚。年来疏懒甚，时忆旧林泉。"
        },
        {
            "标题": "闲吟四首",
            "作者": "邵雍",
            "内容": "平生如仕官，随分在风波。所损无纪极，所得能几何。既乖经世虑，尚可全天和。樽中有酒时，且饮复且歌。"
        },
        {
            "标题": "闲吟",
            "作者": "邵雍",
            "内容": "忽忽闲拈笔，时时乐性灵。何尝无对景，未始便忘情。句会飘然得，诗因偶尔成。天机难状处，一点自分明。"
        },
        {
            "标题": "闲吟四首",
            "作者": "邵雍",
            "内容": "居洛八九载，投心唯二三。相逢各白首，共坐多清谈。人事已默定，世情曾久谙。酒行勿相逼，徐得奉醺酣。"
        },
        {
            "标题": "闲适吟",
            "作者": "邵雍",
            "内容": "为士幸而居盛世，住家况复在中都。虚名浮利非我有，绿水青山何处无。选胜直宜寻美景，命俦须是择吾徒。乐闲本属闲人事，又与偷闲事更殊。"
        },
        {
            "标题": "闲适吟",
            "作者": "邵雍",
            "内容": "春看洛城花，秋玩天津月。夏披嵩岑风，冬赏龙山雪。"
        },
        {
            "标题": "县尉廨宇莲池",
            "作者": "邵雍",
            "内容": "县尉小斋前，水清池有莲。岂唯观菡萏，兼可听潺湲。宛类江湖上，殊非尘土边。古人用心处，料得不徒然。"
        },
        {
            "标题": "小车吟",
            "作者": "邵雍",
            "内容": "春暖秋凉兼景好，年丰身健更时和。如茵草上轻轻碾。似锦花间慢慢拕。"
        },
        {
            "标题": "逍遥吟",
            "作者": "邵雍",
            "内容": "何事感人深，求之无处寻。两仪长在手，万化不关心。石里时藏玉，砂中屡得金。分明难理会，须索入沉吟。"
        },
        {
            "标题": "逍遥吟",
            "作者": "邵雍",
            "内容": "吾道本来平，人多不肯行。得心无后味，失脚有深坑。若未通天地，焉能为死生。向其间一事，须是自诚明。"
        },
        {
            "标题": "小车吟",
            "作者": "邵雍",
            "内容": "春暖未苦热，秋凉未甚寒。小车随意出，所到即成欢。"
        },
        {
            "标题": "小车吟",
            "作者": "邵雍",
            "内容": "春暖未若热，秋凉未甚寒。小车随意出，所到即成欢。"
        },
        {
            "标题": "小车吟",
            "作者": "邵雍",
            "内容": "自从三度绝韦编，不读书来十二年。大{上敝下瓦}子中消白日，小车儿上看青天。闲为水竹云山主，静得风花雪月权。俯仰之间无所愧，任他人谤似神仙。"
        },
        {
            "标题": "小车行",
            "作者": "邵雍",
            "内容": "喜醉岂无千日酒，惜春远有四时花。小车行处人欢喜，满洛城中都似家。"
        },
        {
            "标题": "逍遥吟",
            "作者": "邵雍",
            "内容": "人生忧不足，足外更何求。吾生虽未足，亦也却无忧。天和将酒养，真乐用诗勾。不信年光会，催人早白头。"
        },
        {
            "标题": "逍遥吟",
            "作者": "邵雍",
            "内容": "夜入安乐窝，晨兴饮太和。穷神知道泰，养素得天多。日月任推盪，山川徒琢磨。欲求为此者，到了是谁何。"
        },
        {
            "标题": "依韵和王不疑少卿见赠",
            "作者": "邵雍",
            "内容": "不把忧愁累物华，光阴过眼疾如车。以平为荣忝知分，待足求安恐未涯。食罢有时寻蕙圃，睡馀无事访僧家。天津风月胜他处，长是思君共煮茶。"
        },
        {
            "标题": "小道吟",
            "作者": "邵雍",
            "内容": "艺虽小道，事亦系人。苟不造微，焉能入神。"
        },
        {
            "标题": "小圃睡起",
            "作者": "邵雍",
            "内容": "门外似深山，天真信可还。轩裳奔走外，日月往来间。有水园亭活，无风草木闲。春禽破幽梦，枝上语绵蛮。"
        },
        {
            "标题": "小圃逢春",
            "作者": "邵雍",
            "内容": "随分亭栏亦弄妍，不妨闲停酒垆边。夜簷静透花间月，昼户晴生竹外烟。事到悟来全偶尔，天教闲去岂徒然。壶中日月长多少，烂占风光十二年。"
        },
        {
            "标题": "小园逢春",
            "作者": "邵雍",
            "内容": "小隐园中百本花，各随红紫发新芽。东君见借阳和力，不减公侯富贵家。"
        },
        {
            "标题": "晓物吟",
            "作者": "邵雍",
            "内容": "晓物情人为晓事，知时态者号知人。知人浅后却成害，晓事过归还不淳。铅锡点金终是假，丹青画马妄求真。奈何近世人多爱，恶紫之心殊未申。"
        },
        {
            "标题": "邪正吟",
            "作者": "邵雍",
            "内容": "贤人好正，奸人好邪。好邪则竞，好正则和。"
        },
        {
            "标题": "谢人惠笔",
            "作者": "邵雍",
            "内容": "爱重寄文房，殷勤谢远将。兔毫刚且健，筠管直而长。静录新诗藁，闲抄旧药方。自馀无所用，足以养锋铓。"
        },
        {
            "标题": "谢傅钦之学士见访",
            "作者": "邵雍",
            "内容": "长莫长于天，大莫大於地。天地尚有极，自馀安足计。世态非一朝，人情止于是。以至立殊功。无非借巨势。适会在其间，慎勿强生事。虽严似雪霜，无改如松桂。方惜久离阔，却喜由道义。相别二十年，犹能记憔悴。"
        },
        {
            "标题": "自贻吟",
            "作者": "邵雍",
            "内容": "六十有七岁，生为世上人。四方中正地，万物备全身。天外更无乐，胸中别有春。"
        },
        {
            "标题": "谢判府王宣徽惠酒",
            "作者": "邵雍",
            "内容": "自得花枝向远邻，只忧轻负一番春。无何宠贶酒双榼，少室山人遂不贫。"
        },
        {
            "标题": "谢君贶宣徽用少微今已应星文",
            "作者": "邵雍",
            "内容": "一字诗中羲未分，少微今已应星文。闲人早是无凭据，更兴闲人开后门。"
        },
        {
            "标题": "谢君实端明惠牡丹",
            "作者": "邵雍",
            "内容": "霜台何处得奇葩，分送天津小隐家。初讶山妻忽惊走，寻常只惯插葵花。"
        },
        {
            "标题": "谢君实端明诗",
            "作者": "邵雍",
            "内容": "人说昆化多美玉，世传沧海有明珠。世传人说恐无剧，今我家藏乃不虚。"
        },
        {
            "标题": "谢富丞相招出仕二首",
            "作者": "邵雍",
            "内容": "欲遂终焉老闲计，未知天意果如何。几重轩冕酬身贵，得似云山到眼多。好景未尝无兴咏，壮心都已入消磨。鵷鸿自有江湖乐，安用区区设网罗。"
        },
        {
            "标题": "谢寿安县惠神林山牒",
            "作者": "邵雍",
            "内容": "西南有山高崔嵬，乱峰围绕如蓬莱。中间有地可容足，泉甘木茂无尘埃。诸君之意一何厚，协谋判给如风雷。天津八月水波定，便可乘查观一回。"
        },
        {
            "标题": "谢富相公见示新诗一轴",
            "作者": "邵雍",
            "内容": "通衢选地半松筠，元老辞荣向盛辰。多种好花观物体，每斟醇酒发天真。清朝将相当年事，碧洞神仙今日身。更出新诗二十首，其间字字敌阳春。"
        },
        {
            "标题": "谢富相公见示新诗一轴",
            "作者": "邵雍",
            "内容": "文章天下称公器，诗在文章更不疏。到性始知真气味，入神方见妙功夫。闲将岁月观消长，静把乾坤照有无。辞比离骚更温润，离骚其奈少宽舒。"
        },
        {
            "标题": "谢彦国相公和诗用醉和风雨夜深归",
            "作者": "邵雍",
            "内容": "道堂闲话侭多时，尘外杯觞不浪飞。初上小车人已静，醉和风雨夜深归。"
        },
        {
            "标题": "谢郑守王密学惠酒",
            "作者": "邵雍",
            "内容": "堂堂大府来新酒，密密小园开好花。此日饮之红树下，还惊不称野人家。"
        },
        {
            "标题": "治心吟",
            "作者": "邵雍",
            "内容": "心亲于身，身亲于人。不能治心，焉能治身。不能治身，焉能治人。"
        },
        {
            "标题": "心迹吟",
            "作者": "邵雍",
            "内容": "圣人了心，贤人了迹。了心无穷，了迹无极。"
        },
        {
            "标题": "谢西台张元伯雪中送诗",
            "作者": "邵雍",
            "内容": "洛城雪片大如手，炉中无火樽无酒。凌晨有人来打门，言送西台诗一首。"
        },
        {
            "标题": "谢圆益上人惠诗一卷",
            "作者": "邵雍",
            "内容": "览公诗十首，起我意何多。似药驱疑疾，如茶滌睡魔。月当松皎洁，山隔水嵯峨。明日如无事，天津可再过。"
        },
        {
            "标题": "谢王谏议见思吟",
            "作者": "邵雍",
            "内容": "西斋前后半松筠，万虑澄余始见真。不谓天光明净处，又能时忆旧交亲。"
        },
        {
            "标题": "辛酸吟",
            "作者": "邵雍",
            "内容": "辛酸既不为中味，商徵如何是正音。举世未能分曲直，使谁为主主心平。"
        },
        {
            "标题": "新春吟",
            "作者": "邵雍",
            "内容": "多病筋骸五十二，新春犹得共衔杯。践形有说常希孟，乐内无功可比回。燕去燕来徒自苦，花开花谢漫相催。此心不为人休戚，二十年来已若灰。"
        },
        {
            "标题": "新正吟",
            "作者": "邵雍",
            "内容": "蘧瑗知非日，宣尼读易年。人情止于是，天意岂徒然。立事情尤倦，思山兴益坚。谁能同此志，相伴老伊川。"
        },
        {
            "标题": "刑名吟",
            "作者": "邵雍",
            "内容": "君子多近名，小人多近刑。善恶有异同，一归与任情。"
        },
        {
            "标题": "兴亡吟",
            "作者": "邵雍",
            "内容": "曹刘孙三人，兴国体相惟。虽然小有才，何复语命世。"
        },
        {
            "标题": "性情吟",
            "作者": "邵雍",
            "内容": "君子任性，小人任情。任性则近，任情则远。"
        },
        {
            "标题": "兴亡吟",
            "作者": "邵雍",
            "内容": "孙陈李三人，亡国体相似。虽然少有文，何复语英气。"
        },
        {
            "标题": "兴亡吟 其一",
            "作者": "邵雍",
            "内容": "孙陈李三人，亡国体相似。虽然少有文，何复语英气。"
        },
        {
            "标题": "性情吟",
            "作者": "邵雍",
            "内容": "践形治性，践迹治情。贤人践迹。圣人践形。"
        },
        {
            "标题": "宿华清宫",
            "作者": "邵雍",
            "内容": "天宝初六载，作宫于温泉。明皇与妃子，自此岁幸焉。紫阁清风里，崇峦皓月前。柰何双石瓮，香溜尚涓涓。"
        },
        {
            "标题": "宿延秋庄",
            "作者": "邵雍",
            "内容": "驱车入洛川，下马弄飞泉。乍有云山乐，殊无朝市喧。非唯快心志，自可忘形言。借问尘中有，谁为得手先。"
        },
        {
            "标题": "选官图",
            "作者": "邵雍",
            "内容": "虚名虚利太无端，自方□□寸进难。大抵人生只如此，采来谁不做高官。"
        },
        {
            "标题": "观五帝吟",
            "作者": "邵雍",
            "内容": "进退肯将天下让，着何言语状雍容。衣裳垂处威仪盛，玉帛修时意思恭。物物尽能循至理，人人自愿立殊功。当时何故得如此，只被声明类日中。"
        },
        {
            "标题": "五帝",
            "作者": "邵雍",
            "内容": "五帝之时似日中，声明文物正融融。古今世盛无如此，过此其来便不同。"
        },
        {
            "标题": "薰蕕吟",
            "作者": "邵雍",
            "内容": "善恶之间，薰蕕可究。近薰必香，近蕕必臭。"
        },
        {
            "标题": "薰莸吟",
            "作者": "邵雍",
            "内容": "善恶之间，薰莸可究。近薰必香，近莸必臭。"
        },
        {
            "标题": "训世孝弟诗十首 其十",
            "作者": "邵雍",
            "内容": "子孝亲兮弟敬哥，丈夫休听室人唉。眼前金帛毋嫌少，膝下儿孙不厌多。\n但得家和贫也好，若教不义富如何。王韩孝友垂青史，子孝亲兮弟敬哥。"
        },
        {
            "标题": "训世孝弟诗十首 其四",
            "作者": "邵雍",
            "内容": "子孝亲兮弟敬哥，怡声下气与谦和。难兄难弟名偏重，孝子贤孙贵自多。\n负米尚难为薄养，读书宁不擢高科。仲由陈纪皆如此，子孝亲兮弟敬哥。"
        },
        {
            "标题": "训世孝弟诗十首 其二",
            "作者": "邵雍",
            "内容": "子孝亲兮弟敬哥，莫因微利遽伤和。黄金匮内休嫌少，阴德冥中要积多。\n私曲岂知公直在，刚强无奈善柔何。古今简籍多名誉，子孝亲兮弟敬哥。"
        },
        {
            "标题": "训世孝弟诗十首 其八",
            "作者": "邵雍",
            "内容": "子孝亲兮弟敬哥，晨昏定省莫蹉跎。一门孝友真难得，百岁光阴最易过。\n和乐且耽宜自翕，彝伦攸叙在谦和。斑衣舞罢埙篪奏，子孝亲兮弟敬哥。"
        },
        {
            "标题": "训世孝弟诗十首 其九",
            "作者": "邵雍",
            "内容": "子孝亲兮弟敬哥，吁嗟分拆听搬唉。囊中财物他嫌少，祖上田园你要多。\n夫妇眼前虽快乐，儿孙日后恐消磨。何如孝弟亲乡党，子孝亲兮弟敬哥。"
        },
        {
            "标题": "训世孝弟诗十首 其七",
            "作者": "邵雍",
            "内容": "子孝亲兮弟敬哥，光阴掷过疾如梭。庭闱乐处儿孙乐，兄弟和时妯娌和。\n孝弟传家名不朽，金银满匮富如何。要知美誉传今古，子孝亲兮弟敬哥。"
        },
        {
            "标题": "训世孝弟诗十首",
            "作者": "邵雍",
            "内容": "子孝亲兮弟敬哥，休残骨肉起风波。劬劳恩重须当报，手足情深要取和。公艺同居今古罕，田真共处子孙多。如斯遐迩皆称美，子孝亲兮弟敬哥。"
        },
        {
            "标题": "训世孝弟诗十首 其三",
            "作者": "邵雍",
            "内容": "子孝亲兮弟敬哥，休伤和气忿争多。偏生嫉妒偏艰窘，暗积私房暗折磨。\n不孝自然生忤逆，无仁实是出妖魔。但闻孝弟传千古，子孝亲兮弟敬哥。"
        },
        {
            "标题": "训世孝弟诗十首 其一",
            "作者": "邵雍",
            "内容": "子孝亲兮弟敬哥，训贤妯娌事翁婆。好遵孟母三迁教，须读张公百忍歌。\n孝友睦姻兼任恤，智仁圣义与中和。当时曾子同杨博，子孝亲兮弟敬哥。"
        },
        {
            "标题": "言默吟",
            "作者": "邵雍",
            "内容": "当默用言言是垢，当言任默默为尘。当言当默都无任，尘垢何由得到身。"
        },
        {
            "标题": "言语吟",
            "作者": "邵雍",
            "内容": "一语便喜处，千言益怒时。既因言语合，却为语方离。"
        },
        {
            "标题": "言行吟",
            "作者": "邵雍",
            "内容": "能言未是难，行得始为艰。须是真男子，方能无厚颜。"
        },
        {
            "标题": "演绎吟 其三",
            "作者": "邵雍",
            "内容": "何者谓知音，知音只在心。肝脾无效验，钟鼓漫搜寻。\n既若能开物，何须更鼓琴。来仪非为凤，只是感人深。"
        },
        {
            "标题": "演绎吟 其一",
            "作者": "邵雍",
            "内容": "万事入沈吟，其来味更深。虽然曾过眼，须是更经心。\n过眼未尽见，经心肯尽寻。尽寻能得见，方始是真金。"
        },
        {
            "标题": "演绎吟",
            "作者": "邵雍",
            "内容": "何者谓来仪，来仪意不低。有身皆衎衎，无物不熙熙。一国若一物，四方犹四支。巍巍乎尧舜，何得而名之。"
        },
        {
            "标题": "演绎吟",
            "作者": "邵雍",
            "内容": "万事入沉吟，其来味更深。虽然曾过眼，须是更经心。过眼未尽见，经心肯尽寻。尽寻能得见，方始是真金。"
        },
        {
            "标题": "燕堂暑饮",
            "作者": "邵雍",
            "内容": "燕堂通高明，簷依断崖嵚。凉风来松梢，清泉飞竹阴。佳果间红绿，旨酒随浅深。却思闤闠间，郁蒸不可任。"
        },
        {
            "标题": "燕堂闲坐",
            "作者": "邵雍",
            "内容": "天网疏难漏，世网密莫通。我心久不动，一脱二网中。高竹漱清泉，长松迎清风。此时逢此景，正与此心同。"
        },
        {
            "标题": "燕堂即事",
            "作者": "邵雍",
            "内容": "川上数峰青，林间一水明。闲云无定体，幽鸟不知名。游侣既非约，归期莫计程。锱铢人世事，休强作威狞。"
        },
        {
            "标题": "尧夫何所有",
            "作者": "邵雍",
            "内容": "尧夫何所有，一色得天和。夏住长生洞，冬居安乐窝。莺花供放适，风月助吟哦。窃料人间乐，无如我最多。"
        },
        {
            "标题": "尧夫吟",
            "作者": "邵雍",
            "内容": "尧夫吟，天下拙。来无时，去无节。如山川，行不彻。如江河，流不竭。如芝兰，香不歇。如箫韶，声不绝。也有花，也有雪，也有风，也有月。又温柔，又峻烈，又风流，又激切。"
        },
        {
            "标题": "依韵和王安之少卿见戏安之非是弃尧夫吟",
            "作者": "邵雍",
            "内容": "安之殊不弃尧夫，亦恐傍人有厚诬。开叔当初言得罪，希淳在后说无辜。悄然情意都知旧，划地杯盘又见呼。始信岁寒心未替，安之殊不弃尧夫。"
        },
        {
            "标题": "药轩",
            "作者": "邵雍",
            "内容": "山里药多人不识，夫君移植更标名。果能医得人间病，红紫何妨好近楹。"
        },
        {
            "标题": "野轩",
            "作者": "邵雍",
            "内容": "一轩名野非尘境，嵩少烟岑送好风。日月岁时都属已，更於何处觅壶中。"
        },
        {
            "标题": "一等吟",
            "作者": "邵雍",
            "内容": "欲出第一等言，须有第一等意。欲为第一等人，须作第一等事。"
        },
        {
            "标题": "依韵答友人",
            "作者": "邵雍",
            "内容": "百万貔貅动塞尘，朝廷委寄不轻人。胡儿生事虽然浅，国士尽忠须是纯。陇上悲歌应愤惋，林间酣饮但酸辛。欲陈一句好言语，只恐相知未甚真。"
        },
        {
            "标题": "依韵和张子坚太博",
            "作者": "邵雍",
            "内容": "八载相逢恨未平，如何别酒又还倾。虽惭坦率珠多类，却识清和玉有声。处世当为天下士，赏花须是洛阳城。也知今古真男子，造化功夫不易生。"
        },
        {
            "标题": "一言感人",
            "作者": "邵雍",
            "内容": "为女不嫁，为士不官。齐人一言，田子辞焉。"
        },
        {
            "标题": "伊川吟",
            "作者": "邵雍",
            "内容": "休嗟流年随逝水，但将清景逐闲情。山河天下从来广，日月林间长自明。幸有园林供笑傲，岂无诗酒乐升平。如何更得烟霞侣，好向伊川老此生。"
        },
        {
            "标题": "依韵答字之少卿",
            "作者": "邵雍",
            "内容": "叠巘如屏四面开，可堪虚使乱云堆。已曾同赏花无限，须约共游山几回。未老秋光诗拥笔，乍凉天气酒盈杯。轻风早是得人喜，更向芰荷深处来。"
        },
        {
            "标题": "依韵谢任司封寄逍遥枕吟",
            "作者": "邵雍",
            "内容": "夫君惠我逍遥枕，恐我逍遥蹟未超。形体逍遥终未至，更和魂梦与逍遥。"
        },
        {
            "标题": "依韵和淮南宪张司封",
            "作者": "邵雍",
            "内容": "庭梧叶半黄，篱菊初受霜。向晚意不快，把酒西南望。望君不见君，但见鸿南翔。正欲思寄书，自成书数行。"
        },
        {
            "标题": "依韵和寿安尹尉有寄",
            "作者": "邵雍",
            "内容": "不向红尘浪着鞭，殊无才业合时贤。本酬壮志都无效，欲住青山却有缘。翠竹阴中开缥帙，白云堆里揖飞泉。锦屏正与溪南对，他日从游子子传。"
        },
        {
            "标题": "依韵和宋都官惠鬯棕拂子",
            "作者": "邵雍",
            "内容": "洛邑从来号别都，能容无状久安居。众蚊多少成雷处，一拂何由议扫除。"
        },
        {
            "标题": "依韵和张静之少卿惠文房三物",
            "作者": "邵雍",
            "内容": "文房三物品皆精，报谢愁无秀句成。欲状升平在歌颂，奈何才不逮升平。"
        },
        {
            "标题": "依韵和王不疑少卿招饮",
            "作者": "邵雍",
            "内容": "经难忆浮丘，吾乡足胜游。风前惊白发，雨后喜新秋。仕官情虽薄，登临兴未休。人间浪忧事，都不到心头。"
        },
        {
            "标题": "依韵和任司封见寄吟",
            "作者": "邵雍",
            "内容": "高楼百尺破危空，天淡云闲看帝功。更上一层情未快，思君不见见乔嵩。"
        },
        {
            "标题": "依韵和任司封见寄吟",
            "作者": "邵雍",
            "内容": "王侯贵盛不胜言，图画中山得一观。不似夫君行坐看，贪嵩又更爱天坛。"
        },
        {
            "标题": "暮春寄李审言龙图",
            "作者": "邵雍",
            "内容": "年年长是怕春深，每到春深病不任。伤酒情怀因小会，养花天气为轻阴。岁华易革向来事，节物难回老去心。唯有前轩堪静坐，临风想望旧知音。"
        },
        {
            "标题": "依韵和田大卿见赠",
            "作者": "邵雍",
            "内容": "日日步家园，清风不着钱。城中得野景，竹下弄飞泉。自愿无嗟若，何妨养浩然。却惭天下士，语道未忘筌。"
        },
        {
            "标题": "义利吟",
            "作者": "邵雍",
            "内容": "意不若义，义不若利。利之使人，能忘生死。利不若义，义不若意。意之使人，能动天地。"
        },
        {
            "标题": "义利吟",
            "作者": "邵雍",
            "内容": "贲於丘园，束帛戈戈。义既在前，利在其间。舍尔灵龟，归我朵颐。义既失之，利何能为。尚义必让，君子道长。尚利必争，小人道行。"
        },
        {
            "标题": "义利吟",
            "作者": "邵雍",
            "内容": "君子尚义，小人尚利。尚利则乱，尚义则治。"
        },
        {
            "标题": "义利吟",
            "作者": "邵雍",
            "内容": "人作者事，天命者时。时来易失，事去难追。"
        },
        {
            "标题": "忆梦吟",
            "作者": "邵雍",
            "内容": "心足而家贫，体疏而情亲。开襟知骨瘦，发语见天真。"
        },
        {
            "标题": "异同吟",
            "作者": "邵雍",
            "内容": "俊快伤灭裂，厚重伤滞泥。趋造随所尚，不免有同异。异同必为非，同已必为是。是非战异同，终身不知义。"
        },
        {
            "标题": "议论吟",
            "作者": "邵雍",
            "内容": "事苟非，自有异。事苟是，安有二。"
        },
        {
            "标题": "忆昔吟",
            "作者": "邵雍",
            "内容": "忆昔初书大字时，学人饮酒与吟诗。苟非益友推金石，四十五年成一非。"
        },
        {
            "标题": "逸书吟",
            "作者": "邵雍",
            "内容": "丹山谁道凤为巢，事下吾能见九苞。逸句得时如虎变，大篇成处若神交。千端蜀锦新番样，万树春华暖弄稍。天马无踪周八极，但临风月镫相敲。"
        },
        {
            "标题": "意未萌于心",
            "作者": "邵雍",
            "内容": "意未萌于心，言未出诸口。神莫得而窥，人莫得而咎。君子贵慎独，上不愧屋漏。人神亦吾心，口自处其后。"
        },
        {
            "标题": "意外吟",
            "作者": "邵雍",
            "内容": "事出意外，人难智求。自非妄动，恶用多愁。既有误中，宁无暗投。能知此说，天下何忧。"
        },
        {
            "标题": "意尽吟",
            "作者": "邵雍",
            "内容": "意尽于物，言尽于诚。矫情镇物，非我所能。"
        },
        {
            "标题": "阴阳吟",
            "作者": "邵雍",
            "内容": "阳行一，阴行二。一主天，二主地。天行六，地行四。四主形，六主气。"
        },
        {
            "标题": "因何吟",
            "作者": "邵雍",
            "内容": "梅因何而酸，盐因何而鹹。茶因何而苦，荠因何而甘。"
        },
        {
            "标题": "饮酒吟",
            "作者": "邵雍",
            "内容": "时时醇酒饮些些，颐养天和以代茶。无雨将成大凶岁，负城非有好生涯。身居畎亩须忧国，事委男儿尚恤家。人间老来何长进，鉴中添得鬓边华。"
        },
        {
            "标题": "应龙吟",
            "作者": "邵雍",
            "内容": "龙者阳类，与时相须。首出庶物，同游六虚。能潜能见，能吸能呼。能大能小，能有能无。"
        },
        {
            "标题": "洗竹",
            "作者": "邵雍",
            "内容": "岁寒松柏共经秋，丛剉无端蔽翳稠。遍地冗枝都与去，倚天高幹一齐留。应龙吟后声能效，仪凤来时功可收。未说其佗为用处，此般风格最难俦。"
        },
        {
            "标题": "和云",
            "作者": "邵雍",
            "内容": "万里幕四垂，一片云自飞。秪知根抱石，不为天为衣。\n既来曾无心，却去宁有机。未能作霖雨，安用帝乡归。"
        },
        {
            "标题": "咏世",
            "作者": "邵雍",
            "内容": "福艺俱全不可逃，无能无福谩徒劳。福微艺广终须贵，靠福无能久不高。"
        },
        {
            "标题": "由听吟",
            "作者": "邵雍",
            "内容": "由听而失，以听为宾。而今而后，何复信人。"
        },
        {
            "标题": "幽明吟",
            "作者": "邵雍",
            "内容": "明有日月，幽有鬼神。日月照物，鬼神依人。明由物显，幽由人陈。人物不作，幽明何分。"
        },
        {
            "标题": "游海棠西山示赵彦成",
            "作者": "邵雍",
            "内容": "东风吹雨过溪门，白白朱朱乱远村，滩石已无回棹势，岸枫犹出系船痕。时危不厌江山僻，客好惟知笑语温。莫上南冈看春色，海棠花下却销魂。"
        },
        {
            "标题": "游洛川初出厚载门",
            "作者": "邵雍",
            "内容": "初出都门外，西南指洛陬。山川开远意，天地挂双眸。村落桑榆晚，田家禾黍秋。民间有此乐，何必待封侯。"
        },
        {
            "标题": "游山三首",
            "作者": "邵雍",
            "内容": "乐则行之忧则违，大都知命是男儿。至微功业人难必，儘好云山我自怡。休掸烟岚虽远处，且乘筋力未衰时。平生足外更何乐，富贵荣华过则悲。"
        },
        {
            "标题": "游山三首",
            "作者": "邵雍",
            "内容": "春尽登临正得宜，人情天气两融怡。泛舟伊水风回夜，垂钓溪门月上时。逸与剧凭诗放肆，病躯唯仰酒扶持。浮生日月无多子，忍向其间更敛眉。"
        },
        {
            "标题": "游山二首",
            "作者": "邵雍",
            "内容": "二室多好峰，三川多好云。看之不知倦，和气潜生神。一虑若动荡，万事从纷纭。人言无事贵，身为无事人。"
        },
        {
            "标题": "有常吟",
            "作者": "邵雍",
            "内容": "天地有常理，日月有常明。四时有常序，鬼神有常灵。圣人有常德，小人无常情。"
        },
        {
            "标题": "有病吟",
            "作者": "邵雍",
            "内容": "一身如一国，有病当求医。病愈药便止，节宣良得宜。"
        },
        {
            "标题": "有病吟",
            "作者": "邵雍",
            "内容": "身之有病，当求药医。药之非良，其身必亏。国之有病，当求人医。人之非良，其国必危。事之未急，当速改为。事之既急，虽悔难追。"
        },
        {
            "标题": "有时吟",
            "作者": "邵雍",
            "内容": "龙不冬跃，萤能夜飞。小人君子，而皆有时。"
        },
        {
            "标题": "自处吟",
            "作者": "邵雍",
            "内容": "尧夫自处道如何，满洛阳城都似家。不德於人焉敢异，至诚从物更无他。眼前只见罗天爵，头上谁知换岁华。何止春归与春在，胸中长有四时花。"
        },
        {
            "标题": "首尾吟 其一二八",
            "作者": "邵雍",
            "内容": "尧夫非是爱吟诗，诗是尧夫得意时。这意著何言语道，此情惟用喜欢追。\n仙家气象闲中见，真宰功夫静处知。不必深山更深处，尧夫非是爱吟诗。"
        },
        {
            "标题": "雨岁锦屏之游不克见郑令因以寄之",
            "作者": "邵雍",
            "内容": "岁岁群芳正烂开，锦屏山下赏春来。两年不得陪山躅，洞里仙人出未回。"
        },
        {
            "标题": "雨犯吟",
            "作者": "邵雍",
            "内容": "这般事业人难继，此个功夫世莫传。窥牖知天乃常事，不窥牖见是知天。"
        },
        {
            "标题": "宇宙吟",
            "作者": "邵雍",
            "内容": "宇宙在乎手，万物在乎身。绵绵而若存，用之岂有勤。"
        },
        {
            "标题": "雨后天津独步",
            "作者": "邵雍",
            "内容": "洛阳宫殿锁晴烟，唐汉以来书可传。多少升沉都不见，空馀四面旧山川。"
        },
        {
            "标题": "月到梧桐上吟",
            "作者": "邵雍",
            "内容": "月到梧桐上，风来杨柳边。院深人复静，此景共谁言。"
        },
        {
            "标题": "缘饰吟",
            "作者": "邵雍",
            "内容": "缘饰了时称好手，作为成处是真家。须防冷眼入观觑，傀儡都无帐幕遮。"
        },
        {
            "标题": "月窟吟",
            "作者": "邵雍",
            "内容": "月窟与天根，中间来往频。所居皆绰绰，何往不伸伸。投足自有定，满怀都是春。若无诗与酒，又似太亏人。"
        },
        {
            "标题": "月新吟",
            "作者": "邵雍",
            "内容": "月新与月残，形状两相似。奈何人之情，初见自欢喜。"
        },
        {
            "标题": "再和王不疑少卿见赠",
            "作者": "邵雍",
            "内容": "乍凉天气好，何处不堪游。鸿雁来宾日，鹰{左亶右鸟}得志秋。忘形终夕乐，失脚一生休。多少江湖上，舟舡未到头。"
        },
        {
            "标题": "簪花吟",
            "作者": "邵雍",
            "内容": "簪花犹且强年少，诉酒固非佯小心。花好酒嘉情更好，奈何明日病还深。"
        },
        {
            "标题": "责已吟",
            "作者": "邵雍",
            "内容": "不为十分人，不责十分事。既为十分人，须责十分是。"
        },
        {
            "标题": "赠富公",
            "作者": "邵雍",
            "内容": "天下系休戚，世间谁擬伦。三朝为宰相，四海作闲人。照破万古事，收归一点真。不知缘底事，见我却殷勤。"
        },
        {
            "标题": "招司马实游夏圃",
            "作者": "邵雍",
            "内容": "两霁景自好，秋深天未寒。可能乘兴否，夏圃上盘桓。"
        },
        {
            "标题": "瞻礼孔子吟",
            "作者": "邵雍",
            "内容": "执卷何人不读书，能知性者又何如。工居天下语言内，妙出世间绳墨馀。陶冶有无天事业，权衡治乱帝功夫。大哉赞易修经意，料得生民以后无。"
        },
        {
            "标题": "诈者吟",
            "作者": "邵雍",
            "内容": "诈者固疑人，天下尽行诈。不信天下人，其间无真话。"
        },
        {
            "标题": "长安道路作",
            "作者": "邵雍",
            "内容": "长安道上何沾巾，古时道行今时人。不知寒暑与朝暮，车轮马迹常辚辚。自是此土亦辛苦，雨作泥兮风为尘。泥尘返复不知数，大雨大风无出门。"
        },
        {
            "标题": "长短吟",
            "作者": "邵雍",
            "内容": "君子喜淳诚，小人喜欺罔。淳诚岁时长，欺罔日月短。"
        },
        {
            "标题": "长忆乍能言",
            "作者": "邵雍",
            "内容": "长忆乍能言，朝游父母前。方行初下膝，既老遂华颠。在昔四五岁，于今六十年。却看儿女戏，又喜又潸然。"
        },
        {
            "标题": "诏三下答乡下人起之意",
            "作者": "邵雍",
            "内容": "生平不作皱眉事，天下应无切齿人。断送落花安用雨，装添旧物岂须春。幸逢尧舜为真主，且放巢由作外臣。六十病夫宜揣分，监司无用苦开陈。"
        },
        {
            "标题": "长子伯温失解以诗示之",
            "作者": "邵雍",
            "内容": "儒家所尚者，行善与文章。用舍何尝定，枯荣未易量。干求便黾勉，得失是寻常。外物不可必，其言味甚长。"
        },
        {
            "标题": "鹧鸪吟二首",
            "作者": "邵雍",
            "内容": "翠竹丛深啼鹧鸪，鹧鸪声更胜提壶。江南江北常相逐，春后春前多自呼。迁客销魂惊梦寐，征人零泪湿衣裾。愁中间处肠先断，似此伤怀禁得无。"
        },
        {
            "标题": "鹧鸪吟二首 其一",
            "作者": "邵雍",
            "内容": "人间重者是黄金，谁道黄金无处寻。不著闲辞文雅意，更将何事悦良心。\n远山四面供清润，幽鸟千般送好音。无限春光都去尽，请君听唱鹧鸪吟。"
        },
        {
            "标题": "鹧鸪吟",
            "作者": "邵雍",
            "内容": "事体一番新，才新又却陈。新陈非利物，义理不由人。岁月体惊晚，莺花续报春。余樽幸无恙，宜唱鹧鸪频。"
        },
        {
            "标题": "争让吟",
            "作者": "邵雍",
            "内容": "有让岂无争，无沿安有革。争让起于心，沿革生于迹。义轩让以道，尧舜让以德。汤武争以功，桓文争以力。"
        },
        {
            "标题": "正性吟",
            "作者": "邵雍",
            "内容": "未生之前，不知其然。既生之后，乃知有天。有天而来，止物之性。君子践形，小人轻命。"
        },
        {
            "标题": "知人吟",
            "作者": "邵雍",
            "内容": "事到急时观态度，人于危处露肝脾。深心厚貌平时可，慎勿便言容易知。"
        },
        {
            "标题": "至诚吟",
            "作者": "邵雍",
            "内容": "不多求故得，不杂学故明。欲得心常明，无过用至诚。"
        },
        {
            "标题": "知识吟",
            "作者": "邵雍",
            "内容": "曾见方言识，曾闻始谓知。奈何知与识，天下亦常稀。"
        },
        {
            "标题": "知识吟",
            "作者": "邵雍",
            "内容": "目见之谓识，耳闻之谓知。奈何知与识，天下亦常稀。"
        },
        {
            "标题": "知非吟",
            "作者": "邵雍",
            "内容": "今日已前事，知非心可凭。虚言安足道，实行又何矜。无药医衰老，有诗歌圣明。纵然时饮酒，未肯学刘伶。"
        },
        {
            "标题": "知人吟",
            "作者": "邵雍",
            "内容": "君了知人出于知，小人知人出于私。出于知，则同乎理者谓之是，异乎理者谓之非。出于私，则同乎已者谓之是，异乎已者谓之非。"
        },
        {
            "标题": "知音吟",
            "作者": "邵雍",
            "内容": "仲尼始可言无意，孟子方能不动心。莫向山中寻白玉，但於身上覔黄金。山中白玉有时得，身上黄金无处寻。我辈何人敢称会，安知世上无知音。"
        },
        {
            "标题": "知幸吟",
            "作者": "邵雍",
            "内容": "鸡职在司晨，犬职在守御。二者皆有功，一归于报主。我饥亦享食，我寒亦受衣。如何无纤毫，功德补于时。"
        },
        {
            "标题": "治乱吟五首",
            "作者": "邵雍",
            "内容": "中原一片闲田地，曾示三皇与五帝。三皇五帝子孙多，或贱或贫或富贵。"
        },
        {
            "标题": "治乱吟五首",
            "作者": "邵雍",
            "内容": "乱多于治，害多于利。悲多于喜，恶多于美。一阴一阳，奈何如此。"
        },
        {
            "标题": "至福昌县作",
            "作者": "邵雍",
            "内容": "清景几人爱，爱之当远寻。及临韩岳近，始见洛川深。县在云山腹，民居水竹心。无机类闲物，愈觉少知音。"
        },
        {
            "标题": "治乱吟五首",
            "作者": "邵雍",
            "内容": "精义入神以致用，利用出入之谓神。神无方而易无体，藏诸用而显诸仁。"
        },
        {
            "标题": "治乱吟",
            "作者": "邵雍",
            "内容": "君子小人，亦常相半。时止时行，或治或乱。"
        },
        {
            "标题": "至论吟",
            "作者": "邵雍",
            "内容": "民于万物已称珍，圣向民中更出群。介石不疑何尽日，知几何患未如神。若无刚果难成善，既有精明又贵纯。祸福兆时皆有渐，不由天地只由人。"
        },
        {
            "标题": "治乱吟五首",
            "作者": "邵雍",
            "内容": "天能生而不能养，地能养而不能生。火能烹而不能沃，水能沃而不能烹。天地尚犹无全功，水火何由有全能。得用二者交相养，反为二者交相凌。"
        },
        {
            "标题": "治乱吟",
            "作者": "邵雍",
            "内容": "财利为先，群舌用事。饥馑相仍，盗贼蜂起。孝悌为先，日月长久。时和岁丰，延年益寿。"
        },
        {
            "标题": "治乱吟五首",
            "作者": "邵雍",
            "内容": "火能胜水，火不胜水，其火遂灭。水能从火，水不从火，其水不熟。夫能制妻，夫不制妻，其妻遂绝。妻能从夫，妻不从夫，其妻必孽。"
        },
        {
            "标题": "中秋吟",
            "作者": "邵雍",
            "内容": "中秋光景好，况复月团圆。大抵众所家，奈何兼独难。天晴仍客好，酒美更身安。四者若阙一，不能成此欢。"
        },
        {
            "标题": "中和吟",
            "作者": "邵雍",
            "内容": "性亦故无他，须是识中和。心上语言少，人间事体多。如霖回外旱，似药起沉痾。一物尚不了，其如万物何。"
        },
        {
            "标题": "种谷吟",
            "作者": "邵雍",
            "内容": "农家种谷时，种禾不种莠。奈何禾未荣，而见莠先茂。莠若不诛锄，禾亦未成就。又况雨霈时，沾及恩一溜。"
        },
        {
            "标题": "忠信吟",
            "作者": "邵雍",
            "内容": "忠信于人最有情，平居非是鬼神轻。何须只在江湖上，患难切身然后行。"
        },
        {
            "标题": "仲尼吟",
            "作者": "邵雍",
            "内容": "仲尼生鲁在吾先，去圣千馀五百年。今日谁能知此道，当时人自比于天。皇王旁伯中原主，父子君臣万世权。河不出图吾已矣，修经意思岂徒然。"
        },
        {
            "标题": "忠厚吟",
            "作者": "邵雍",
            "内容": "小人斯须，君子长久。斯须倾邪，长久忠厚。"
        },
        {
            "标题": "重阳前一日作",
            "作者": "邵雍",
            "内容": "近来多病不堪言，长欲醺醺带醉眠。新酒乍逢重九日，好花初接小春天。自知命薄临头上，不愿事多来眼前。唯有天津横落照，水声仍是旧潺湲。"
        },
        {
            "标题": "重九日登石阁三首",
            "作者": "邵雍",
            "内容": "人情见了多，世态谙来久。事过忧噬脐，物伤防掣肘。水浊更澄滤，衣尘须抖擞。必欲论主衡，何人为好手。"
        },
        {
            "标题": "重九日登石阁三首",
            "作者": "邵雍",
            "内容": "今岁重阳日，凭栏气候迟。云烟虽已淡，林木未全衰。天地开怀处，山川快眼时。栏干空倚遍，此意有谁知。"
        },
        {
            "标题": "重病吟",
            "作者": "邵雍",
            "内容": "安乐五十年，一旦感重疾。仍在盛夏中，伏枕几百日。砭灸与药饵，百疗效无一。以命听於天，於心何所失。"
        },
        {
            "标题": "重九日登石阁三首",
            "作者": "邵雍",
            "内容": "事出一时间，时过事莫还。当时深可爱，过后不堪看。夏去休言暑，冬来始讲寒。人能知此理，忧患自难干。"
        },
        {
            "标题": "重游洛川",
            "作者": "邵雍",
            "内容": "买石尚饶云，买山当从水。云可致无心，水能为鉴止。性以无心明，情由鉴止已。二者不可失，出彼而入此。"
        },
        {
            "标题": "重阳日再到共城百源故居",
            "作者": "邵雍",
            "内容": "故国逢佳节，登临但可悲。山川一梦外，风月十年期。白发飘新鬓，黄花绕旧篱。乡下应笑我，昼锦是男儿。"
        },
        {
            "标题": "昼寝房",
            "作者": "邵雍",
            "内容": "昼寝房中好避乖，中堂有客寄书来。多因只是名和利，放向床头不拆开。"
        },
        {
            "标题": "昼梦",
            "作者": "邵雍",
            "内容": "梦里到乡关，乡关二十年。依稀新国土，隐约旧山川。身已烟霞外，人家道路边。觉来犹在目，一饷但萧然。"
        },
        {
            "标题": "昼睡",
            "作者": "邵雍",
            "内容": "昼睡功夫未易偕，羲皇以上合安排。心间无事饱食后，园里有时闲步回。未午庭柯莺屡啭，已残花径客稀来。请观世上多愁者，枕簟虽凉无此怀。"
        },
        {
            "标题": "竹庭睡起",
            "作者": "邵雍",
            "内容": "竹庭睡起闲隐几，悠悠夏日光景长。鸎方引雏教嫩舌，杳正垂实装轻黄。雨滴幽梦时断续，风翻远思还飞扬。小渠弄水绿阴密，回首又且数日强。"
        },
        {
            "标题": "嘱花吟",
            "作者": "邵雍",
            "内容": "把酒属花枝，花枝亦要知。花无十日盛，人有百年期。据此销魂处，宁思中酒时。若非诗断割，难解一生迷。"
        },
        {
            "标题": "嘱花吟",
            "作者": "邵雍",
            "内容": "把酒嘱花枝，花枝亦要知。花无十日盛，人有百年期。\n据此销魂处，宁思中酒时。若非诗断割，难解一生迷。"
        },
        {
            "标题": "依韵和王安之少卿六老诗仍见率成七首 其四",
            "作者": "邵雍",
            "内容": "六人相聚会时康，著甚来由不放狂。遍地园林同已有，满天风月助诗忙。\n文章高摘汉唐艳，骚雅浓薰李杜香。水际竹边闲适处，更无尘事只清凉。"
        },
        {
            "标题": "自况三首 其一",
            "作者": "邵雍",
            "内容": "名利场中难著脚，林泉路上早回头。不然半百残躯体，正被风波汩未休。"
        },
        {
            "标题": "自乐吟",
            "作者": "邵雍",
            "内容": "麟凤何尝不住郊，太平消得苦譊譊。才闻善事心先喜，每见奇书手自抄。一瓦清泉来竹下，两竿红日上松梢。窝中睡起窝前坐，安得闲辞解客嘲。"
        },
        {
            "标题": "自适吟",
            "作者": "邵雍",
            "内容": "郏{左辰右阝}城中，凤凰楼下。风月庭除，莺花台榭。时和岁丰，闲行静坐。朋好身安，清吟雅话。"
        },
        {
            "标题": "自述二首",
            "作者": "邵雍",
            "内容": "陆海卧龙收爪甲，辽天老鹤戢毛衣。难攀骐骥日千里，易足鹪鹩巢一枝。最好月侪同放适，博高台榭与登跻。云山胜处追寻遍，似我清闲更有谁。"
        },
        {
            "标题": "自谢用此药直从天外来",
            "作者": "邵雍",
            "内容": "得自苦时终入苦，来从哀处卒归哀。既非哀苦中间得，此药直从天外来。"
        },
        {
            "标题": "自况三首",
            "作者": "邵雍",
            "内容": "满天风月为官守，遍地云山是事权。唯我敢开无意口，对人高道不妨言。"
        },
        {
            "标题": "自述二首",
            "作者": "邵雍",
            "内容": "何者堪名席上珍，都缘当日得师真。是知佚我无如老，惟喜放怀长似春。得志当为天下事，退居聊作水云身。胸中一点分明处，不负高天不负人。"
        },
        {
            "标题": "自悯",
            "作者": "邵雍",
            "内容": "天无私覆古今同，手足情多骤一空。五七年来并家难，六十岁许更头风。常情不免顺世俗。私计固难专仆童。安得仙人旧查在，伊川云水乐无穷。"
        },
        {
            "标题": "自问二首",
            "作者": "邵雍",
            "内容": "因甚年来可作诗，奈何人老又春归。流莺不忍花离披，啼到黄昏犹自啼。"
        },
        {
            "标题": "自况三首",
            "作者": "邵雍",
            "内容": "每恨性昏闻道晚，长惭智短适时难。人生三万六千日，二万日来身却闲。"
        },
        {
            "标题": "自适吟",
            "作者": "邵雍",
            "内容": "郏鄏城中，凤凰楼下；风月庭除，莺花台榭。时和岁丰，闲行静坐；\n朋好身安，清吟雅话。"
        },
        {
            "标题": "自述",
            "作者": "邵雍",
            "内容": "春暖秋凉人半醉，安车尘尾闲从事。虽无大德及生灵，且与太平装景致。"
        },
        {
            "标题": "自问二首",
            "作者": "邵雍",
            "内容": "年来因甚可吟诗，桃李无言莺有辞。啼到黄昏犹自啼，奈何人老又春归。"
        },
        {
            "标题": "自庆吟",
            "作者": "邵雍",
            "内容": "俗阜知君德，时和见帝功。况吾生长老，俱在太平中。"
        },
        {
            "标题": "自况三首",
            "作者": "邵雍",
            "内容": "名利场中难着脚，林泉路上早回头。不然半百残躯体，正被风波汩未休。"
        },
        {
            "标题": "邹田二忌",
            "作者": "邵雍",
            "内容": "邹田二忌不相能，买卜之言恶足明。利害伤真至于此，姓田人去恨难平。"
        },
        {
            "标题": "自咏吟",
            "作者": "邵雍",
            "内容": "老去无成齿发衰，年将七十待何为。居常无病不服药，间或有怀犹全诗。引水更怜鱼并至，折花仍喜蝶相随。平生积学无他效，只得胸中恁坦夷。"
        },
        {
            "标题": "自作真赞",
            "作者": "邵雍",
            "内容": "松桂操行，莺花文才。江山气度，风月情怀。借尔面貌，假尔形骸。弄丸馀暇，闲往闲来。"
        },
        {
            "标题": "自余吟",
            "作者": "邵雍",
            "内容": "身生天地后，心在天地前。天地自我出，自余何足言。"
        },
        {
            "标题": "自在吟",
            "作者": "邵雍",
            "内容": "心不过一寸，两手何拘拘。身不过数尺，两足何区区。何人不饮酒。何人不读书。奈何天地间，自在独尧夫。"
        }
    ],
    "对话内容": []
}