{
    "基本信息": {
        "姓名": "王十朋",
        "性别": "男",
        "出生年份": "1112",
        "死亡年份": "1171",
        "享年": "60",
        "朝代": "宋",
        "家庭区分": "未详"
    },
    "亲属关系": [
        "王十朋的母是万氏(王十朋母)",
        "王十朋的妻子是贾氏(王十朋妻)",
        "王十朋的父是王辅",
        "王十朋的长子; 第一子是王闻诗",
        "王十朋的次子是王闻礼",
        "王十朋的岳父是贾如讷",
        "王十朋的女婿是贾梓",
        "王十朋的弟是王寿朋",
        "王十朋的弟是王百朋"
    ],
    "其他关系": [
        "王十朋友的对象是吴松年",
        "王十朋友的对象是陈登",
        "王十朋友的对象是孙皜",
        "王十朋同年友的对象是吴飞英",
        "王十朋同年友的对象是杨朴",
        "王十朋推荐的对象是张栻",
        "王十朋推荐的对象是张栻",
        "王十朋推荐的对象是万庚",
        "王十朋推荐的对象是丁康臣",
        "王十朋推荐的对象是袁许",
        "王十朋被叶颙推荐",
        "王十朋被袁许推荐",
        "王十朋欣赏/器重的对象是陈橐",
        "王十朋欣赏/器重的对象是任文荐",
        "王十朋欣赏/器重的对象是任文荐",
        "王十朋欣赏/器重的对象是王吉老",
        "王十朋欣赏/器重的对象是王吉老",
        "王十朋门人为周世则",
        "王十朋门人为方升",
        "王十朋为王之望之学生",
        "王十朋为潘翼之学生",
        "王十朋学生为万庠",
        "王十朋学生为叶士宁",
        "王十朋为蔡襄所著书作序",
        "王十朋为释处严所著书作序",
        "王十朋为释处严所著书作序",
        "王十朋为刘光所著书作序",
        "王十朋墓志铭由汪应辰所作",
        "王十朋墓志铭由汪应辰所作",
        "王十朋为何逢原作墓志铭",
        "王十朋为何逢原作墓志铭",
        "王十朋为杜莘老作墓志铭",
        "王十朋为杜莘老作墓志铭",
        "王十朋为贾氏(王十朋妻)作墓志铭",
        "王十朋为万世延作墓志铭",
        "王十朋为贾如讷作墓志铭",
        "王十朋为王纲作墓志铭",
        "王十朋为王纲作墓志铭",
        "王十朋为刘铨作墓志铭",
        "王十朋为刘铨作墓志铭",
        "王十朋为周瑜作墓志铭",
        "王十朋为释处严作墓志铭",
        "王十朋为释处严作墓志铭",
        "王十朋为释宗要作墓志铭",
        "王十朋书跋由汪应辰所作",
        "王十朋书跋由朱熹所作",
        "王十朋书跋由周必大所作",
        "王十朋书跋由真德秀所作",
        "王十朋为余靖所著书作跋",
        "王十朋为王衜所著书作跋",
        "王十朋为李季可所著书作跋",
        "王十朋从游者为宋晋之",
        "王十朋文风为孙因所效法",
        "王十朋同学、同门的对象是杨朴",
        "王十朋其学得到潘景宪之赞扬",
        "王十朋为陈康伯作祭文",
        "王十朋为张浚作祭文",
        "王十朋为张浚作祭文",
        "王十朋为何逢原作祭文",
        "王十朋为何逢原作祭文",
        "王十朋为杜莘老作祭文",
        "王十朋为杜莘老作祭文",
        "王十朋为胡瑗作祭文",
        "王十朋为贾氏(王十朋妻)作祭文",
        "王十朋为王大宝作祭文",
        "王十朋为王大宝作祭文",
        "王十朋为孙皜作祭文",
        "王十朋为孙皜作祭文",
        "王十朋祭文由楼钥所作",
        "王十朋祭文由楼钥所作",
        "王十朋祭文由张栻所作",
        "王十朋祭文由陈傅良所作",
        "王十朋祭文由陈傅良所作",
        "王十朋祝词由真德秀所作",
        "王十朋为余靖之书、画作跋",
        "王十朋为范仲淹作世系碑记",
        "王十朋受王之望的请求为他人（第三方）作墓志铭",
        "王十朋为吴秉信作临别赠言(送别诗、序)",
        "王十朋为吴秉信作临别赠言(送别诗、序)",
        "王十朋为释宗要作佛寺记",
        "王十朋为释景暹作佛寺记",
        "王十朋赵崇端为之建立祠庙",
        "王十朋礼待的对象是连世瑜",
        "王十朋政见趋同的对象是张阐",
        "王十朋为万世延作行状",
        "王十朋为贾如讷作行状",
        "王十朋为周瑜作行状",
        "王十朋为张端弼作行状",
        "王十朋为赵抃作画赞(画像记)",
        "王十朋为富弼作画赞(画像记)",
        "王十朋为韩琦作画赞(画像记)",
        "王十朋为寇准作画赞(画像记)",
        "王十朋为欧阳修作画赞(画像记)",
        "王十朋为司马光作画赞(画像记)",
        "王十朋为苏辙作画赞(画像记)",
        "王十朋为杜衍作画赞(画像记)",
        "王十朋为杜衍作画赞(画像记)",
        "王十朋为文彦博作画赞(画像记)",
        "王十朋为苏轼作画赞(画像记)",
        "王十朋为陈瓘作画赞(画像记)",
        "王十朋为范仲淹作画赞(画像记)",
        "王十朋致书陈康伯",
        "王十朋致书张阐",
        "王十朋致书张阐",
        "王十朋致书张纲",
        "王十朋致书赵令𬣳",
        "王十朋致书赵令𬣳",
        "王十朋致书赵令𬣳",
        "王十朋致书赵子㴋",
        "王十朋致书贺允中",
        "王十朋致书任文荐",
        "王十朋致书刘才邵",
        "王十朋致书刘度",
        "王十朋致书邵大受",
        "王十朋致书杜莘老",
        "王十朋致书汪应辰",
        "王十朋致书王之望",
        "王十朋致书王之望",
        "王十朋致书凌景夏",
        "王十朋致书王珪",
        "王十朋致书王纶",
        "王十朋致书王师心",
        "王十朋致书王师心",
        "王十朋致书王俣",
        "王十朋致书杨椿",
        "王十朋致书徐度",
        "王十朋致书陈诚之",
        "王十朋致书周麟之",
        "王十朋致书史浩",
        "王十朋致书王刚中",
        "王十朋致书王刚中",
        "王十朋致书王刚中",
        "王十朋致书虞允文",
        "王十朋致书洪迈",
        "王十朋致书凌哲",
        "王十朋致书莫伯虚",
        "王十朋致书任古",
        "王十朋致书王寿朋",
        "王十朋致书孙道夫",
        "王十朋致书赵逵",
        "王十朋致书郎凡",
        "王十朋致书都絜",
        "王十朋被致书由朱熹",
        "王十朋被致书由员兴宗",
        "王十朋答陈正同书",
        "王十朋答陈掞书",
        "王十朋答周绾书",
        "王十朋答樊光远书",
        "王十朋答韩元龙书",
        "王十朋答续觱书",
        "王十朋答沈调书",
        "王十朋答李结书",
        "王十朋答丁时发书",
        "王十朋答陆洙书",
        "王十朋答王佐书",
        "王十朋答陈损书",
        "王十朋答陈损书",
        "王十朋答陈之茂书",
        "王十朋答彭龟年书",
        "王十朋答凌哲书",
        "王十朋答莫伯虚书",
        "王十朋答王必中书",
        "王十朋答喻樗书",
        "王十朋答洪藏书",
        "王十朋答木待问书",
        "王十朋答丘崈书",
        "王十朋答袁孚书",
        "王十朋答许克昌书",
        "王十朋答黄洽书",
        "王十朋答曾汪书",
        "王十朋答杜明伦书",
        "王十朋答王次山书",
        "王十朋收到释道行的答书",
        "王十朋收到楼钥的启",
        "王十朋赠诗、文的对象是陈孝则",
        "王十朋为林孝泽之建筑物题咏、记、命名",
        "王十朋为林孝泽之建筑物题咏、记、命名",
        "王十朋为唐介之建筑物题咏、记、命名",
        "王十朋为徐寿仁之建筑物题咏、记、命名",
        "王十朋同道的对象是查籥",
        "王十朋为龚茂良作学记（书院记）",
        "王十朋为寇准作祠记",
        "王十朋为唐介作祠记",
        "王十朋为范仲淹作祠记",
        "王十朋祠记由真德秀所作",
        "王十朋祠记由叶适所作",
        "王十朋祠记由高斯得所作"
    ],
    "入仕信息": [
        {
            "入仕方式": "科举: 进士(笼统)",
            "入仕年份": "1157",
            "入仕年龄": "46"
        }
    ],
    "别名信息": [
        {
            "别名": "忠文",
            "别名类型": "谥号"
        },
        {
            "别名": "梅溪",
            "别名类型": "室名、别号"
        },
        {
            "别名": "龟龄",
            "别名类型": "字"
        }
    ],
    "任职信息": [
        {
            "官职": "三公",
            "起始年份": "未详",
            "结束年份": "未详",
            "任职方式": "正授",
            "任职地点": "[未详]"
        },
        {
            "官职": "舍人院",
            "起始年份": "未详",
            "结束年份": "未详",
            "任职方式": "正授",
            "任职地点": "绍兴府"
        },
        {
            "官职": "左承议郎",
            "起始年份": "1165",
            "结束年份": "未详",
            "任职方式": "正授",
            "任职地点": "[未详]"
        },
        {
            "官职": "太子詹事",
            "起始年份": "未详",
            "结束年份": "未详",
            "任职方式": "正授",
            "任职地点": "[未详]"
        },
        {
            "官职": "知某州军州事",
            "起始年份": "1163",
            "结束年份": "1165",
            "任职方式": "权发遣",
            "任职地点": "饶州"
        },
        {
            "官职": "知某州军州事",
            "起始年份": "1167",
            "结束年份": "1168",
            "任职方式": "正授",
            "任职地点": "湖州"
        },
        {
            "官职": "知某州军州事",
            "起始年份": "1168",
            "结束年份": "1170",
            "任职方式": "正授",
            "任职地点": "泉州"
        },
        {
            "官职": "知某州军州事",
            "起始年份": "1168",
            "结束年份": "1170",
            "任职方式": "正授",
            "任职地点": "泉州"
        },
        {
            "官职": "知某州军州事",
            "起始年份": "1165",
            "结束年份": "1167",
            "任职方式": "正授",
            "任职地点": "夔州"
        },
        {
            "官职": "知某州军州事",
            "起始年份": "1165",
            "结束年份": "1167",
            "任职方式": "正授",
            "任职地点": "夔州"
        },
        {
            "官职": "知某州军州事",
            "起始年份": "1165",
            "结束年份": "1167",
            "任职方式": "正授",
            "任职地点": "夔州"
        },
        {
            "官职": "知某州军州事",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "崇政殿说书",
            "起始年份": "未详",
            "结束年份": "未详",
            "任职方式": "正授",
            "任职地点": "[未详]"
        },
        {
            "官职": "敷文阁待制",
            "起始年份": "1165",
            "结束年份": "未详",
            "任职方式": "正授",
            "任职地点": "[未详]"
        },
        {
            "官职": "敷文阁直学士",
            "起始年份": "1169",
            "结束年份": "未详",
            "任职方式": "正授",
            "任职地点": "[未详]"
        },
        {
            "官职": "集英殿修撰",
            "起始年份": "1163",
            "结束年份": "未详",
            "任职方式": "正授",
            "任职地点": "[未详]"
        },
        {
            "官职": "佥判",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        }
    ],
    "地理信息": [
        {
            "地名": "乐清",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "梅溪王先生文集",
            "著述年份": "1171",
            "著述角色": "未详"
        },
        {
            "著述名称": "梅溪先生廷试策奏议",
            "著述年份": "1171",
            "著述角色": "未详"
        },
        {
            "著述名称": "会稽三赋",
            "著述年份": "1171",
            "著述角色": "未详"
        },
        {
            "著述名称": "春秋尚书论语解",
            "著述年份": "未详",
            "著述角色": "未详"
        },
        {
            "著述名称": "东坡诗集注",
            "著述年份": "未详",
            "著述角色": "未详"
        },
        {
            "著述名称": "梅溪集",
            "著述年份": "未详",
            "著述角色": "未详"
        }
    ],
    "社会区分": [
        "[为官者：文]"
    ],
    "机构情况": [],
    "经历事件信息": [],
    "财富情况": [],
    "个人简介": [
        "王十朋（1112-1171），字龟龄，号梅溪，南宋著名的政治家和诗人，伟大的爱国主义者。出生于乐清四都左原（今浙江省乐清市）梅溪村。绍兴二十七年（1157年）他以“揽权”中兴为对，中进士第一，被擢为状元，先授承事郎，兼建王府小学教授。王十朋以名节闻名于世，刚直不阿，批评朝政，直言不讳。 ► 王十朋的诗文(953篇)"
    ],
    "诗词文章内容": [
        {
            "标题": "红梅",
            "作者": "王十朋",
            "内容": "桃李莫相妒，夭姿元不同。犹余雪霜态，未肯十分红。"
        },
        {
            "标题": "点绛唇·素香丁香",
            "作者": "王十朋",
            "内容": "落木萧萧，琉璃叶下琼葩吐。素香柔树。雅称幽人趣。 无意争先，梅蕊休相妒。含春雨。结愁千绪。似忆江南主。"
        },
        {
            "标题": "戊辰闰八月归临安观旧题脩竹黄杨丁香慨然有感复书三绝于后 其三",
            "作者": "王十朋",
            "内容": "蕙兰憔悴菊萎秋，叶底藏春已数头。诗客不知花韵别，却言空结雨中愁。"
        },
        {
            "标题": "点绛唇（寒香水仙）",
            "作者": "王十朋",
            "内容": "清夜沉沉，携来深院柔枝小。俪兰开巧。雪里乘风袅。\n\n温室寒祛，旖旎仙姿早。看成好。花仙欢笑。不管年华老。"
        },
        {
            "标题": "读岳阳楼记",
            "作者": "王十朋",
            "内容": "先忧后乐范文正，此志此言高孟轲。暇日登临固宜乐，其如天下有忧何。"
        },
        {
            "标题": "点绛唇（艳香茉莉）",
            "作者": "王十朋",
            "内容": "畏日炎炎，梵香一炷薰亭院。鼻根充满。好利心殊浅。\n\n贝叶书名，名义谁能辨。西风远。胜鬟不见。喜见琼花面。"
        },
        {
            "标题": "江梅",
            "作者": "王十朋",
            "内容": "园林尽摇落，冰雪独相宜。预报春消息，花中第一枝。"
        },
        {
            "标题": "点绛唇（细香竹）",
            "作者": "王十朋",
            "内容": "秀色娟娟，最宜雨沐风梳际。径幽香细。草滴青襟袂。\n\n一日才无，便觉生尘态。轩窗外。数竿相对。不减王猷爱。"
        },
        {
            "标题": "九日不登高与兄弟邻里就敝舍饮菊",
            "作者": "王十朋",
            "内容": "中秋对明月，九日逢黄花。节物岂不好，而况身在家。\n樽酒醵邻里，盘餐饤鱼虾。何必登高山，清欢自无涯。"
        },
        {
            "标题": "君山 其一",
            "作者": "王十朋",
            "内容": "恃险三苗此为国，不知诸夏有华勋。两阶干羽七旬后，从此湖山方有君。"
        },
        {
            "标题": "张思豫主簿送丹桂蜡梅 其二",
            "作者": "王十朋",
            "内容": "莲幕何人送此花，不容一蕊污贫家。归来自觅清河种，馨德如人最可嘉。"
        },
        {
            "标题": "张思豫主簿送丹桂蜡梅 其一",
            "作者": "王十朋",
            "内容": "通家天上张公子，桂种遥分月窟香。三径殷勤自栽植，异时会见五枝芳。"
        },
        {
            "标题": "不求人",
            "作者": "王十朋",
            "内容": "牙为指爪木为身，挠痒工夫似有神。老病不能亲把握，不求人又却求人。"
        },
        {
            "标题": "富文赠桂花",
            "作者": "王十朋",
            "内容": "夔有百花无此香，两年官舍负秋光。使君元是蟾宫客，赠我数枝金粟黄。"
        },
        {
            "标题": "左原纪异",
            "作者": "王十朋",
            "内容": "君不见温公年方髫龀时，奋然击瓮活小儿。至今遗事在图画，活人手段良可奇。\n又不见耿恭昔年困疏勒，孤城凿井踰千尺。整衣一拜精诚通，俄顷枯泉飞为液。\n乐清有地名左原，地幽井古知几年。一朝陷溺谁氏子，万石压脑沉黄泉。\n路隔幽冥生望绝，三宿沉魂岂能活。鬼神莫救功莫施，天遣仁人为之出。\n彩棒来临驱五丁，抉石求尸俄有声。头颅半露语未辩，人疑鬼物相视惊。\n拯溺辛勤功未果，土圮石攲纷欲堕。争言陷者不复生，救者徒遭颓压祸。\n梅仙恻然临井旁，焚香再拜祈彼苍。散金募众蹈死救，手植板干加堤防。\n土石相衔危不倒，齑粉馀生仅能保。须臾夺命鬼窟中，万口欢呼喜填道。\n翕然舆论咸奇公，异事行将达帝聪。感物诚居耿恭上，活人手与温公同。\n况公才学俱超绝，吏隐那能久淹屈。使君前日飞鹗章，莅事详明己廉洁。\n鲰生桑梓居此间，具书目见非妄传。太史采诗傥见取，愿付银笔书青编。\n将见大书特书屡书不止此，史笔芬香此其始。"
        },
        {
            "标题": "元夕次何宪韵 其一",
            "作者": "王十朋",
            "内容": "火树银花遍九衢，天移星斗下空虚。心忧机妇寒窗士，诗句分明似谏书。"
        },
        {
            "标题": "义夫许赠丁香蜡梅",
            "作者": "王十朋",
            "内容": "刘郎不独种桃花，蜡蕊柔香更可嘉。臭味相同林下友，从今花木亦通家。"
        },
        {
            "标题": "幽居三咏 其三 丁香花",
            "作者": "王十朋",
            "内容": "玄冬万木落如扫，苦恨江梅开不早。谁言菊后便无花，更有丁香慰枯槁。\n雨膏碧叶剪琉璃，风荐幽葩喷龙脑。小轩深院夜凄清，月白霜寒天色好。\n素面含情宋玉愁，仙肌带湿真妃澡。何人为取药中名，端为花能除病恼。\n我时独步琼枝边，相向无言意倾倒。临风三嗅更徘徊，研墨为花加品藻。"
        },
        {
            "标题": "点绛唇（咏十八香·异香牡丹）",
            "作者": "王十朋",
            "内容": "庭院深深，异香一片来天上。傲春迟放。百卉皆推让。\n\n忆昔西都，姚魏声名旺堪惆怅。醉翁何往。谁与花标榜。"
        },
        {
            "标题": "开先僧赠石菖蒲",
            "作者": "王十朋",
            "内容": "结根拳石伴孤僧，对我还同道眼青。莫遣尘埃侵九节，会须重作玉衡星。"
        },
        {
            "标题": "觅季仲权碧桃",
            "作者": "王十朋",
            "内容": "红雨纷纷空自繁，碧云一朵胜桃源。君家独有神仙种，分我闹花深处根。"
        },
        {
            "标题": "剡溪杂咏 剡溪",
            "作者": "王十朋",
            "内容": "千古剡溪水，无穷名利舟。閒乘雪中兴，惟有一王猷。"
        },
        {
            "标题": "戊辰闰八月归临安观旧题脩竹黄杨丁香慨然有感复书三绝于后 其二",
            "作者": "王十朋",
            "内容": "同日种松今合抱，后来栽柳已参天。笑看轩外黄杨树，我亦如君厄闰年。"
        },
        {
            "标题": "丁香",
            "作者": "王十朋",
            "内容": "雨里含愁态，枝头缀玉英。为花更雅目，变乱药中名。"
        },
        {
            "标题": "芍药",
            "作者": "王十朋",
            "内容": "千叶扬州种，春深霸众芳。无言诮君子，窈窕有温香。"
        },
        {
            "标题": "еҗҺзЁ·",
            "作者": "зҺӢеҚҒжңӢ",
            "内容": "жҙӘж°ҙжЁӘжөҒеӣӣжө·йҘҘпјҢж•ҷж°‘зЁјз©‘еҠЎдёүж—¶гҖӮеҗҺзҺӢж¬ІиҜҶиү°йҡҫдёҡпјҢиҜ»еҸ–иұійЈҺдёғжңҲиҜ—гҖӮ"
        },
        {
            "标题": "е’Ңе–»еҸ”еҘҮйӣҶе…°дәӯеәҸиҜӯеӣӣз»қ е…¶дәҢ",
            "作者": "зҺӢеҚҒжңӢ",
            "内容": "зҫӨиҙӨе°‘й•ҝжҜ•з»ҸиҝҮпјҢжӣІж°ҙжөҒи§һеҝҶж°ёе’ҢгҖӮдёҖд»ЈйЈҺжөҒе·ІйҷҲиҝ№пјҢдё–ж®ҠдәӢејӮж„ҹдјӨеӨҡгҖӮ"
        },
        {
            "标题": "иңЎжў…",
            "作者": "зҺӢеҚҒжңӢ",
            "内容": "иқ¶йҮҮиҠұжҲҗиңЎпјҢиҝҳе°Ҷи…Ҡжҹ“иҠұгҖӮдёҖз»ҸеқЎи°·зңјпјҢеҗҚеӯ—еҺӢзҫӨи‘©гҖӮ"
        },
        {
            "标题": "жҲҠиҫ°й—°е…«жңҲеҪ’дёҙе®үи§Ӯж—§йўҳи„©з«№й»„жқЁдёҒйҰҷж…Ёз„¶жңүж„ҹеӨҚд№Ұдёүз»қдәҺеҗҺ е…¶дёҖ",
            "作者": "зҺӢеҚҒжңӢ",
            "内容": "еҗҫе®¶йЈҺзү©еҜҢжӘҖж ҫпјҢжңҖзҲұйқ’йқ’иҖҗеІҒеҜ’гҖӮеҚғйҮҢеҪ’жқҘйқўиӢҚзҺүпјҢдёҚзғҰж—¶еӨҚжҠҘе№іе®үгҖӮ"
        },
        {
            "标题": "д№ҰйҷўжқӮе’Ҹ зҹіиҸ–и’І",
            "作者": "зҺӢеҚҒжңӢ",
            "内容": "еӨ©дёҠзҺүиЎЎж•ЈпјҢз»“ж №жіүзҹій—ҙгҖӮиҰҒйЎ»з”ҹд№қиҠӮпјҢй•ҝдёәй©»зәўйўңгҖӮ"
        },
        {
            "标题": "е’Ҹжҹі",
            "作者": "зҺӢеҚҒжңӢ",
            "内容": "дёңеҗӣдәҺжӯӨжңҖй’ҹжғ…пјҢеҰҶзӮ№жқ‘жқ‘е…Ҙз”»еұҸгҖӮеҗ‘жҲ‘ж— иЁҖзңүиҮӘеұ•пјҢдёҺдәәйқһж•…зңјзҠ№йқ’гҖӮиҗҰиҗҰеҲ«жҒЁдёқеҚғе°әпјҢж–ӯйҖҒжҳҘе…үзө®дёҖдәӯгҖӮеҸ¶еә•й»„й№ӮйҹіжӣҙеҘҪпјҢйҡ”жәӘзғҹйӣЁйҶүж—¶еҗ¬гҖӮ"
        },
        {
            "标题": "д№ҰйҷўжқӮе’Ҹ иҠҚиҚҜ",
            "作者": "зҺӢеҚҒжңӢ",
            "内容": "е·ІиҝҮиҠұзҺӢеҖҷпјҢжүҚй—»иҝ‘дҫҚйҰҷгҖӮжқҘжёёзҰҒй…’ең°пјҢе…ҚдҪңйҖҖд№ӢзӢӮгҖӮ"
        },
        {
            "标题": "зӮ№з»ӣе”ҮпјҲжё…йҰҷиҺІпјү",
            "作者": "зҺӢеҚҒжңӢ",
            "内容": "еҚҒйҮҢиҘҝж№–пјҢж·ЎеҰҶжө“жҠ№еҰӮиҘҝеӯҗгҖӮи—•иҠұз°Әж°ҙгҖӮжё…еҮҖйҰҷж— жҜ”гҖӮ\n\nи®°еҫ—жӣҫжёёпјҢзҹӯжЈ№зәўдә‘йҮҢгҖӮиҒҠзӣёжӢҹгҖӮдёҖзӣҶжұ ж°ҙгҖӮеҚҒйҮҢиҘҝж№–дјјгҖӮ"
        },
        {
            "标题": "жұ д№Ӣжё…жәӘеҰӮжқӯд№ӢиҘҝж№–жҹҗеҪ’иҮӘдёүеіЎз»ҙиҲҹеј„ж°ҙдәӯеҚ—жңӣйҪҗеұұзҝ еҫ®еңЁзңјзҷ»и°ҜжҘјжңӣд№қеҚҺи§ҒдёҖеі°еҘҮз”ҡе‘ҲжҸҗдёҫ",
            "作者": "зҺӢеҚҒжңӢ",
            "内容": "еҹҺеҚ—йЈҺзү©дјјиҘҝж№–пјҢдёҮйҮҢеҪ’иҲҹе…Ҙз”»еӣҫгҖӮе…үжҙҒиҙ®жҖҖдҫҝеј„ж°ҙпјҢзҝ еҫ®з…§зңјз§°жҸҗеЈ¶гҖӮ\nжөҰж— ж—¶иҠӮз§Ӣе°ӨеҘҪпјҢжұ жңүзІҫзҘһиҙөеҸҜе‘јгҖӮжңҖжҳҜд№қеҚҺзҹҘе®ўж„ҸпјҢеҖҡеӨ©йҒҘйңІдёҖеі°еӯӨгҖӮ"
        },
        {
            "标题": "зӮ№з»ӣе”ҮпјҲжё©йҰҷиҠҚиҚҜпјү",
            "作者": "зҺӢеҚҒжңӢ",
            "内容": "иҝ‘дҫҚзӣҲзӣҲпјҢеҗ‘дәәиҮӘз¬‘иҝҳж— иҜӯгҖӮзүЎдё№йЈҳйӣЁгҖӮејҖдҪңзҫӨиҠідё»гҖӮ\n\nжҹ”зҫҺжё©йҰҷпјҢеүӘжҹ“еҠіеӨ©еҘігҖӮйқ’жҳҘеҺ»гҖӮиҠұй—ҙжӯҢиҲһгҖӮеӯҰдёӘзӢӮйҹ©ж„ҲгҖӮ"
        },
        {
            "标题": "зӮ№з»ӣе”ҮпјҲйҹөйҰҷиҚјиҳјпјү",
            "作者": "зҺӢеҚҒжңӢ",
            "内容": "зҫҪзӣ–еһӮеһӮпјҢзҺүиӢұд№ұз°ҮжҳҘе…үж»ЎгҖӮйҹөйҰҷжё…иҝңгҖӮжҡ–ж—ҘзғҳеәӯйҷўгҖӮ\n\nйңІжөҘзҗјжһқпјҢи„ёйҖҸдҪ•йғҺжҷ•гҖӮеҮқдҪҷжҒЁгҖӮеҸӨдәәдёҚи§ҒгҖӮи°ҒдёҺиҠұе…¬и®әгҖӮ"
        },
        {
            "标题": "зӮ№з»ӣе”ҮпјҲеҳүйҰҷжө·жЈ пјү",
            "作者": "зҺӢеҚҒжңӢ",
            "内容": "дёқи•ҠеһӮеһӮпјҢе«Јз„¶дёҖз¬‘ж–°еҰҶе°ұгҖӮй”ҰдәӯеүҚеҗҺгҖӮзҮ•еӯҗжқҘж—¶еҖҷгҖӮ\n\nи°ҒжҒЁж— йҰҷпјҢиҜ•жҠҠиҠұжһқе—…гҖӮйЈҺеҫ®йҖҸгҖӮз»ҶзҶҸй”Ұиў–гҖӮдёҚжӯўеҳүе·һжңүгҖӮ"
        },
        {
            "标题": "иңЎжў…",
            "作者": "зҺӢеҚҒжңӢ",
            "内容": "еӨ©е·Ҙи‘—ж„ҸзӮ№й…Ўй…ҘпјҢдёҚдёҺжұҹжў…ж–—йӣӘиӮӨгҖӮйңІж»ҙиңӮжҲҝй…ҝеҙ–иңңпјҢж—Ҙзғҳйҫҷи„‘е–·йҮ‘зӮүгҖӮ\nдёҮжқҫеј зӣ–й»„е°ӨеҘҪпјҢдёүеіЎи—ҸжҳҘз»ҝдёҚжһҜгҖӮйўҳе“ҒеҖҳйқһеқЎдёҺи°·пјҢдё–дәәеә”дҪңе°Ҹиҷ«е‘јгҖӮ"
        },
        {
            "标题": "д№ЎдәәйЎ№жңҚе–„е®°й„ұйҳіжңүж”ҝеЈ°дәәжғңе…¶еҺ»з”ЁйғЎеңғж ҪиҠұйҹөдҪңиҜ—ж•°зҜҮеҸҷеҲ«йҒӮе’Ңд»ҘйҖҒд№Ӣ е…¶еӣӣ",
            "作者": "зҺӢеҚҒжңӢ",
            "内容": "е…¬зңҹжңүеҫ·еҰӮе…ғд»ӨпјҢжҲ‘ж„§ж— жүҚдјјжқҺеҚҺгҖӮиҜқеҲ«иҠқе ӮеҖҫз«№еҸ¶пјҢйҖҒиЎҢй„ұж°ҙж¶ЁжЎғиҠұгҖӮ\nзңјзңӢдёүеҢқд№ҢйҖўжңҲпјҢеҝғзҫЎйҪҗйЈһй№ңи¶ҒйңһгҖӮе®ғж—Ҙзӣёжңҹи®ҝеҲҳйҳ®пјҢеҲҶжЎғйҮҮиҚҜйҘ®иғЎйә»гҖӮ"
        },
        {
            "标题": "д№ҰйҷўжқӮе’Ҹ иңЎжў…",
            "作者": "зҺӢеҚҒжңӢ",
            "内容": "йқһиңЎеӨҚйқһжў…пјҢжў…е°ҶиңЎжҹ“и…®гҖӮжёёиңӮи§Ғиҝҳи®¶пјҢз–‘иҮӘиңңдёӯжқҘгҖӮ"
        },
        {
            "标题": "жҸҗиҲ¶иө зҺүеҸӢе…ӯиЁҖиҜ—ж¬Ўйҹөд»Ҙй…¬ е…¶дәҢ",
            "作者": "зҺӢеҚҒжңӢ",
            "内容": "е…ўжёЎдәүйЈһз”»иҲ«пјҢиөҗиЎЈзә·йӣҶдё№еўҖгҖӮдёҫз¬”дёҚеҝҳи§„и°ҸпјҢзҺүе Ӯи°Ғиҝӣж¬§иҜ—гҖӮ"
        },
        {
            "标题": "и§…зҷҫеҸ¶жҰҙиҠұ",
            "作者": "зҺӢеҚҒжңӢ",
            "内容": "зҺүеҸӢеҸҢз“¶дёҚжҒ¶пјҢй”ҰеӣҠе…ӯеӯ—е°Өжё…гҖӮжӣҙи§…жҰҙиҠұзҷҫеҸ¶пјҢиҰҒд»ӨиҖҒзңјеўһжҳҺгҖӮ"
        },
        {
            "标题": "з§Ұжңӣ",
            "作者": "зҺӢеҚҒжңӢ",
            "内容": "зһ»еҪјз§ҰжңӣпјҢеҙҮдәҺдјҡзЁҪгҖӮжӣ·дә‘е…¶еҙҮпјҢзҷ»з„үиҖҢзҙ«гҖӮеӯ°зҷ»жҳҜеұұпјҢиҘҝж–№д№Ӣдәәе…®гҖӮ\nзһ»еҪјз§ҰжңӣпјҢиҪ»дәҺдјҡзЁҪгҖӮжӣ·еҙҮиҖҢиҪ»пјҢеҗҚд№Ӣд»Ҙе¬ҙгҖӮеӯ°еҗҚжҳҜеұұпјҢдёңж–№д№Ӣдәәе…®гҖӮ\nжҲ‘зҷ»зЁҪеұұпјҢжҖқзҰ№д№Ӣз»©гҖӮеҗҫдҫӘдёҚйұјпјҢз№„еёқд№ӢеҠӣгҖӮжҲ‘зһ»з§ҰжңӣпјҢе“Җз§Ұд№ӢиҝҮгҖӮ\nиҷҗеҪјй»”йҰ–пјҢе…¶и°Ғд№ӢзҘёгҖӮзҰ№й©ҫиҖҢжёёпјҢеӨҸж°‘д»Ҙдј‘гҖӮжңүзҝје…¶иЎҢпјҢзЁ·еҚЁжҳҜи°ӢгҖӮ\nж”ҝиҫҷиҖҢзӢ©пјҢе¬ҙйҡҸд»Ҙд»ҶгҖӮеӯ°зЁ”е…¶жҒ¶пјҢж–Ҝй«ҳе·ҰеҸігҖӮеӯӨз«№е…„ејҹпјҢж®ҚдәҺйҰ–йҳігҖӮ\nеұұдёҺе…¶дәәпјҢеҳүеҗҚеӯ”з« гҖӮжәӘиҫұд»Ҙж„ҡпјҢжіүжұЎд»Ҙзӣ—гҖӮзү©д№ӢдёҚе№ёпјҢеҗҚжҒ¶иҖҢжҡҙгҖӮ\nжөҷж¶ӣеҰӮй“¶пјҢйүҙжөҒеҰӮз»…гҖӮжҝҜеҪјеҙ”еө¬пјҢеӢҝжұЎд»Ҙз§ҰгҖӮ"
        },
        {
            "标题": "жҸҗиҲ¶иө зҺүеҸӢе…ӯиЁҖиҜ—ж¬Ўйҹөд»Ҙй…¬ е…¶дёҖ",
            "作者": "зҺӢеҚҒжңӢ",
            "内容": "йҮҚи§ҒејӮд№ЎдҪіиҠӮпјҢеҸҲжҲҗз»Ҳж—Ҙжё…ж–ӢгҖӮеҝҪжҚ§жҷӢе ӮеҸҢзҺүпјҢеј•и§һжөҮз ҙж„ҒжҖҖгҖӮ"
        },
        {
            "标题": "йҮҮи•ә е…¶дёү",
            "作者": "зҺӢеҚҒжңӢ",
            "内容": "еҺҘиҚүеҢӘз”ҳпјҢеҺҘи”¬еҢӘйҰҷгҖӮз»ҙе…¶е‘ід№ӢпјҢеІӮжӣ°е—ңд№ӢгҖӮеҝғз„үеӯ”з„ҰпјҢиғҶз„үдәҹе°қгҖӮ\nе”Ҝе…¶иӢҰд№ӢпјҢжҳҜд»ҘеҸ–д№ӢгҖӮ"
        },
        {
            "标题": "йҮҮи•ә е…¶дәҢ",
            "作者": "зҺӢеҚҒжңӢ",
            "内容": "йҷҹеҪји¶ҠеұұпјҢиЁҖйҮҮе…¶иҢ—гҖӮжҲ‘жҖқеҸӨдәәпјҢдёӯеҝғзӮізӮігҖӮз»ҙеӣҪжңүиҖ»пјҢеӨ•еј—йҒ‘зһ‘гҖӮ\nз„Ұеҝғд»ҘжҖқпјҢжІјеҗҙд№ӢеўғгҖӮ"
        },
        {
            "标题": "иҙЎйҷўйЈҹж–°иҚ”и§ӮеҸҢиҺІеӣ жҲҗе…ӯиЁҖ",
            "作者": "зҺӢеҚҒжңӢ",
            "内容": "дёӨйғЎдёӨйҖўж–°иҚ”пјҢдёүе№ҙдёүз»“еҸҢиҺІгҖӮй…’зӣҸиҺ«иҫһеңЁжүӢпјҢејӮж—¶еҗҢжҠҠж— зјҳгҖӮ"
        },
        {
            "标题": "еҮәе·һе®…",
            "作者": "зҺӢеҚҒжңӢ",
            "内容": "е®ҳеұ…еҲ°еӨ„йӮ®дј пјҢеІҒжңҲжғҠдәәз”өйЈһгҖӮжғҶжҖ…еҗҢжқҘеҫ·иҖҖпјҢж•…д№ЎдёҚдёҺеҗҢеҪ’гҖӮ"
        },
        {
            "标题": "йҮҮи•ә е…¶еӣӣ",
            "作者": "зҺӢеҚҒжңӢ",
            "内容": "жҲ‘йҷҹй«ҳеІ—пјҢзһ»жңӣдёңи¶ҠгҖӮи®ҝзҺӢд№ӢзҘҖпјҢж—·еҸӨжңүйҳҷгҖӮе®ңеәҷдәҺеұұпјҢдё–дә«дёҚз»қгҖӮ\nдҪ•д»ҘиҚҗд№ӢпјҢи•әиҢ—жҳҜж’·гҖӮ"
        },
        {
            "标题": "еҸҲе…ӯиЁҖ",
            "作者": "зҺӢеҚҒжңӢ",
            "内容": "з¬”дёӢдҪ•жӣҫжңүеҸЈпјҢеӣҠдёӯжӣҙж„§ж— й’ұгҖӮиҒҠжҠҠдёҖиЁҖиөһеҸ№пјҢеҠ©жҲҗжӯӨж®өеӣ зјҳгҖӮ"
        },
        {
            "标题": "点绛唇 其九 妙香檐卜",
            "作者": "王十朋",
            "内容": "毗舍遥遥，异香一炷驰名久。妙香稀有。鼻观深参透。"
        },
        {
            "标题": "点绛唇 其十四 艳香茉莉",
            "作者": "王十朋",
            "内容": "畏日炎炎，梵香一炷熏亭院。鼻根充满。好利心殊浅。"
        },
        {
            "标题": "黄杨",
            "作者": "王十朋",
            "内容": "嘉彼黄杨，郁焉其苍。匪瓮而圆，匪盖而张。百干同根，森如弟昆。\n千枝其子，万叶其孙。惟此黄杨，先子所植。草木有义，先子之德。\n愿言我家，兄弟子孙。如此嘉树，永为义门。"
        },
        {
            "标题": "点绛唇 其十三 清香莲",
            "作者": "王十朋",
            "内容": "十里西湖，淡妆浓抹如西子。藕花簪水。清净香无比。"
        },
        {
            "标题": "红梅",
            "作者": "王十朋",
            "内容": "似桃非桃杏非杏，独与江梅相早晚。天姿约略带春酲，便觉花容太柔婉。\n霞觞潋艳玉妃醉，应误刘郎来阆苑。会须参作比红诗，莫学墙头等閒见。"
        },
        {
            "标题": "点绛唇 其八 韵香荼蘼",
            "作者": "王十朋",
            "内容": "羽盖垂垂，玉英乱簇春光满。韵香清远。暖日烘庭院。"
        },
        {
            "标题": "点绛唇 其十二 嘉香海棠",
            "作者": "王十朋",
            "内容": "丝蕊垂垂，嫣然一笑新妆就。锦亭前后。燕子来时候。"
        },
        {
            "标题": "赠陈体仁",
            "作者": "王十朋",
            "内容": "我来守清源，德星识二陈。大陈如金玉，一室清无尘。\n厌世不肯留，至今里称仁。儒先贺州守，才气超等伦。\n胸中包古今，笔下真有神。唾手取甲科，齿发方青春。\n声名满天下，文字惊缙绅。劳人暂州县，平步当要津。\n蹉跎忽至今，此志犹未伸。真人奉香火，萧寺含悲辛。\n讲席延诸生，黄卷诃古人。异端斥佛老，吾道鸣孟荀。\n聊籍束脩礼，少资囊橐贫。我忝二千石，二年牧斯民。\n不能助玉川，耻与韩公均。赠我诗与文，字字皆可珍。\n宠褒恨太过，感激难具论。愿公少自爱，行矣当致身。\n门下有高第，庙堂手经纶。房魏方得君，讵肯忘河汾。"
        },
        {
            "标题": "司理叔文和过万桥诗复用前韵",
            "作者": "王十朋",
            "内容": "少年一夕九起嗟，家贫亲老无生涯。河东先生独青眼，慨然许我修通家。\n三十年间同转首，王谢依然作甥舅。时人咸笑孺子贫，杜老惟蒙丈人厚。\n罢官闽峤初归来，登堂又荷倾金罍。诗诵白圭感前事，情钟我辈衔馀哀。\n定向清朝力求退，呼宾剩设严冬鲙。从公杖屦鹿岩前，明月清风赵欧会。"
        },
        {
            "标题": "采蕺 其一",
            "作者": "王十朋",
            "内容": "陟彼越山，言采其蕺。我思古人，中心悒悒。维国有耻，吴弗遑粒。\n胆于坐隅，霸勋以集。"
        },
        {
            "标题": "诸公饯别分韵得人字",
            "作者": "王十朋",
            "内容": "清源古名郡，守土宜择人。胡为不才者，两载乘朱轮。\n政拙岁多旱，民愁眉日颦。赖兹淳厚俗，容我老病身。\n乞祠竟不允，易郡俄得邻。雅怀上冢愿，偶有还乡因。\n宾僚共呼酒，肴蔌嘉且新。展饯选士场，语离庚伏辰。\n清风屡吹衣，暑雨微洒尘。骊驹沸盈门，鹦鹉飞入唇。\n我亦重惜别，不辞劝酬频。诸君如神鱼，行奋六六鳞。\n学士倍登瀛，郡符同治秦。我如倦蜚鸟，野性难笼驯。\n旧巢寻故山，一枝老荆榛。官居类邮传，谁能久相亲。\n但愿各勉力，相期作纯臣。"
        },
        {
            "标题": "郡斋夜坐闻水车声 其二",
            "作者": "王十朋",
            "内容": "天二欲警老刺史，车声夜入凝香耳。四郊苗槁农民悲，万壑水乾鱼鳖死。\n守臣失职政事荒，谁遣连年坐黄堂。自惭不及段文昌，圣世岂有桑弘羊。"
        },
        {
            "标题": "记风",
            "作者": "王十朋",
            "内容": "泉南固多风，兹风大为最。初惊月有晕，忽听天鸣籁。\n蓬蓬从何来，烈烈不可奈。万窍争怒号，三光变冥昧。\n掀翻败墙壁，摧折到松桧。瓦飘上天半，茅捲洒郊外。\n稻吹垂实花，果堕未熟蒂。山川失故容，草木遭厄会。\n飞同鹢过宋，悲异见歌沛。孰云楚台雄，未觉周郊大。\n虽然不终朝，无乃已被害。嗟予垂素发，滥此张皂盖。\n方忧西畴禾，未问南海贝。心如韩值飓，卜效苏命蔡。\n焚香叩穹昊，防患问耆艾。稍稍云色定，徐徐雨声霈。\n渐停箕簸扬，会见气交泰。居民理破屋，老守戒征旆。\n五弦歌舜琴，一丝咏严濑。去矣不待瓜，归欤及鲈鲙。"
        },
        {
            "标题": "分韵得两字",
            "作者": "王十朋",
            "内容": "官舍苦炎热，贡闱快虚敞。急呼玉友生，闲共同僚赏。\n堂成桂植万，堤就池分两。莲开花并蒂，荔擘珠在掌。\n诗句听细论，尘襟发清爽。行矣北归翁，山林起遥想。"
        },
        {
            "标题": "复安静堂旧额",
            "作者": "王十朋",
            "内容": "端明之孙字子强，银钩铁画传遗芳。昔年作郡古平海，大笔亲书安静堂。\n自从宣和至乾道，字与轮奂争光芒。一朝忽遭俗眼白，毁灭名姓深埋藏。\n我来搜访久乃获，老兵据为寝处床。涤除五载尘土面，字向堂上增激昂。\n祖为第一孙是似，书有家法称莆阳。体具万安颇雄壮，榜与忠献同翱翔。\n因知文字乃至宝，一时之厄庸何伤。石鼓文有鬼神护，淮西碑并日月光。\n岂容泯灭暴秦火，谁肯脍炙段文昌。书生作郡太迂阔，理财听讼俱非长。\n吾君若问何以治，堂复韩蔡祠秦姜。今才五日京兆耳，眷此陈迹犹未忘。\n但愿兹堂日安静，名与国寿俱无疆。"
        },
        {
            "标题": "得雨复用闻水车韵 其二",
            "作者": "王十朋",
            "内容": "亢旱踰时如鲁史，一雨已迟淹尔耳。农犹满望苗返魂，车亦收声鱼免死。\n我持酒戒不敢荒，急呼一杯饮松堂。不忧猖獗有巢昌，只恐沈犹朝饮羊。"
        },
        {
            "标题": "郡斋夜坐闻水车声 其一",
            "作者": "王十朋",
            "内容": "风伯吹云不成雨，稼穑如焚谁守土。铃斋夜闻水车声，遥想田间老农苦。\n汗流气喘饥眼花，厌闻窟中鼍打衙。妻儿相劳勿愁叹，多少高田无水车。"
        },
        {
            "标题": "天申节放生",
            "作者": "王十朋",
            "内容": "夫子钓不纲，仁心戒尽物。君子远庖厨，孟轲论仁术。\n生鱼舍子产，兽网祝天乙。于牣文王沼，灵德寿周室。\n唐置放生池，天下八十一。至今湖州碑，辉耀鲁公笔。\n我宋仁如天，神武而不杀。华夏及蛮貊，卵胎暨化湿。\n皆归好生德，惟恐一物失。清源号佛国，此典胡独缺。\n耽耽举子场，馥馥荷华隰。诞节逢千秋，锡宴遍郡邑。\n何以寿吾君，故事修遗逸。鱼鳖族至微，端赖尺水活。\n况兹十亩池，中含千里阔。郭索行草泥，玄夫巢莲叶。\n长须及众鳞，巨细各俦匹。圉圉复洋洋，生意俱可必。\n永逃数罟忧，咸被中孚吉。中有六六鱼，聊兹友螾蛭。\n一朝得云雨，龙门变凡质。岁旱当作霖，莫忘池中日。"
        },
        {
            "标题": "得雨复用闻水车韵 其一",
            "作者": "王十朋",
            "内容": "蜕骨木龙忧不雨，更唤两牛眠下土。水从地底飞上田，不减在天行雨苦。\n庭中忽见天雨花，白衣真人游郡衙。但愿为霖莫为潦，免使泥陷羸牛车。"
        },
        {
            "标题": "爱松堂纳凉",
            "作者": "王十朋",
            "内容": "铃斋苦炎热，松竹生晚凉。飒然清我襟，兀坐兴味长。\n我无桑下恋，爱此独不忘。愿言勿剪伐，清阴常满堂。"
        },
        {
            "标题": "提舶生日",
            "作者": "王十朋",
            "内容": "正阳之月慝不作，气候清和满寥廓。阶馀嘉瑞十荚蓂，墙出新梢半含箨。\n正是生才好时节，化日舒长暑犹薄。遥遥华胄马服君，世有功勋上台阁。\n耳孙挺秀生东蜀，骨相堂堂人磊落。绛帐心潜南郡风，铜柱家传伏波略。\n致身朝列贰稷官，衔命江东访民瘼。雍容敷奏天颜喜，小试舶台良不恶。\n北风航海南风回，远物来输商贾乐。日边知己皆达官，行矣归持紫荷橐。\n平生德性不好饮，今日寿觞宜满酌。烂柯仙侣年自长，不用西山一圆药。"
        },
        {
            "标题": "石笋桥",
            "作者": "王十朋",
            "内容": "刺桐为城石为笋，万壑西来流不尽。黄龙窟宅占上游，呼吸风涛势湍紧。\n怒潮拍岸鸣霹雳，淫潦滔天没畦畛。行人欲渡无翼飞，鱼腹蛟涎吁可闵。\n二三大士为时出，目睹狂澜心不忍。小试闲居济川手，远水孤舟寇忠悯。\n亦有山僧愿力深，解使邦人指仓囷。五丁挽石投浩渺，万指硺山登嶾嶙。\n辛勤填海效精卫，突兀横空飞海蜃。趾牢千尺鲛人室，护以两旁狮子楯。\n南通百粤比三吴，檐负舆肩走騋牝。论功不减商舟楫，遗利宜书汉平准。\n莫将风月比扬州，二十四桥真蠢蠢。我时出郊春雨后，鹭点沙汀飏鹰隼。\n江亭矫首独遐观，有客南来杯共引。欲咏河梁拟苏李，颇类鉴湖逢元稹。\n江山不逢贤太守，袖手沉吟觉才窘。况无铁笔拟端明，徒使时人笑蚯蚓。\n绣衣屡约吾来游，未遂堪嗟德星陨。乡来尝以记属我，固避牢辞惭不敏。\n传闻江欲飞栋初，异论纷纷互矛盾。世无刚者桥岂成，名与万安同不泯。"
        },
        {
            "标题": "题徐致政菊坡图",
            "作者": "王十朋",
            "内容": "南方有高士，仁义偃王裔。家山辟幽坡，手取香草艺。\n秋至有黄华，采采满衣袂。客来酒盈尊，诗出语惊世。\n无心学渊明，偶与渊明契。静者年自长，颓龄不须制。\n高怀耻独乐，地远人罕诣。丹青写佳境，有目皆可睨。\n吾家鲜鲜径，荒芜屡经岁。儒冠误此身，挂之公得计。"
        },
        {
            "标题": "黄花",
            "作者": "王十朋",
            "内容": "温陵地虽温，十月初黄花。天然傲霜性，炎威莫能加。\n不趁重阳摘，自爱晚节嘉。宦游胡不归，三径荒吾家。"
        },
        {
            "标题": "夫子泉",
            "作者": "王十朋",
            "内容": "君不见水经品第天下水，康王谷中泉第一。但知取水不取人，品第未容无得失。\n又不见武昌山中清泠渊，名因人重逢苏仙。至今人呼作菩萨，沦入异教非吾泉。\n刺桐城中泮宫里，大成殿下新泉水。不须更以品第论，混混源流自夫子。\n诸生游泳芹藻间，日饮一瓢心慕颜。聪明不数远公社，清白大胜卧龙山。\n圣毓尼丘家阙里，泉脉胡为今在是。周流天下皆美泉，浚井得之泉更美。\n我来酌泉仍叩头，遐想洙泗三千游。世间何处有此水，此州无愧名泉州。"
        },
        {
            "标题": "喻叔奇采坡诗一联云今谁主文字公合把旌旄为韵作十诗见寄某惧不敢和酬以四十韵",
            "作者": "王十朋",
            "内容": "斯文韩欧苏，千载三大老。苏门六君子，如籍湜郊岛。\n大匠具明眼，一一经选考。岂曰文乎哉，盖深于斯道。\n诸公既九原，气象日衰槁。山不见泰华，水但识行潦。\n词人巧骈俪，义理失探讨。书生蔽时文，习义未易澡。\n著述岂无人，纷纷谩华藻。有如分裂时，僭伪各城堡。\n同年广文君，所作非小好。高吟薄风雅，古学穷浑灏。\n读史正豕亥，观诗辨形夭。千篇冰玉清，万字波澜浩。\n心慕大手笔，所恨生不早。乡令门及韩，不类端可保。\n赏识遇欧坡，当为箧中宝。声名终不掩，光艳姑自葆。\n嗟我最不才，兀兀首空皓。半生槐踏黄，晚景盖张早。\n出守屡及瓜，还家仅尝稻。田园荒渊明，江梅客张镐。\n尘埃未能脱，忧患苦相恼。愁攒卧蚕眉，痛彻伏犀脑。\n何当归故山，已书下下考。钟笔况久阁，卢经徒独抱。\n古文如金城，偏师讵容捣。小诗时自遣，句法未知造。\n广文贤关旧，声气同湿燥。食共朝齑辛，案对夜萤薧。\n策杖游西湖，寻梅插晴昊。鄱有九十日，呼酒罗脯枣。\n浔阳三年别，心若风中纛。书来问安温，仍效世俗祷。\n手写十新诗，价重百磲碯。情意何勤勤，许与太草草。\n那能把旌旄，但可供洒扫。胡为以西子，国色沉嫫媪。\n前言盖戏耳，细读笑绝倒。却将寄来诗，录附雅戏藁。"
        },
        {
            "标题": "飞蚊",
            "作者": "王十朋",
            "内容": "九月不肃霜，十月犹飞蚊。不知从何来，乘昏动成群。\n觜利巧能嘬，类多非可熏。青蝇与白鸟，自古常纷纷。"
        },
        {
            "标题": "乞祠不允",
            "作者": "王十朋",
            "内容": "微臣守清源，一岁三乞祠。俞音竟未拜，感荷圣主慈。\n臣家素贱贫，仰禄救啼饥。区区六年间，手把四郡麾。\n道途压奔走，囊橐无馀赀。清源乃佳郡，风俗不待移。\n民淳简狱讼，士盛敦书诗。地远可藏拙，禄厚足自资。\n今岁又丰登，千里人熙熙。臣岂不愿仕，求闲欲奚为。\n自怜蝼蚁生，福薄命最奇。入境身即病，到官日呼医。\n痰涎每上攻，旋晕势甚危。药试何止百，灼艾无全肌。\n臂疼如子美，齿落如退之。脚患柳州肿，发垂孟郊丝。\n饮食日减少，跬步须扶持。残喘虽尚延，定非久远期。\n况臣糟糠妻，盖棺将及期。旅榇犹未还，儿女昼夜悲。\n臣今官满考，臣去有二宜。孰谓九重远，天高而听卑。\n吾君不之告，肝胆将谁披。庙堂二三公，误辱平日知。\n今不怜向隅，恩复何时施。愿于黼扆前，敷奏迫切词。\n天日临在上，臣言非敢欺。解官食祠禄，曲遂臣之私。\n幽明俱受赐，感极涕泗垂。沟壑倘未填，报国犹有时。"
        },
        {
            "标题": "诸公和诗复用前韵",
            "作者": "王十朋",
            "内容": "攲眠听诗韩喜侯，锋难与争剑铸欧。铃斋浅陋无处著，挂在缥缈之飞楼。\n兹楼久欠诗酒味，天遣我辈来遐陬。尘埃聊用文字洗，瓦砾遂获琼瑶酬。\n宾朋未赏合开燕，老病欲登宜杖鸠。清风酌别记霅水，制胜领客思夔州。\n一江明月楚东醉，全家终日蓬莱游。南来不谓有此境，四顾亦足穷吾眸。\n朝看日出闽海峤，夜望斗插泉山头。端如虢郡风月送，不比巴岳乾坤浮。\n登临怀古甫白适，赋咏联珠产巩牟。私心窃慕范文正，后天下乐先其忧。"
        },
        {
            "标题": "题蒋元肃蕴仁堂",
            "作者": "王十朋",
            "内容": "人孰无父母，图报良亦难。忽兴风树悲，莫尽菽水欢。\n君羹不易尝，而况荣以官。向来蒋令君，庆具颜方丹。\n手折东堂桂，口咏南陔兰。生封拜君命，戏彩慈颜温。\n教之由义方，蕴之在仁端。仁熟椿亦老，亲荣心始安。\n堂在人事非，思亲诚益殚。已足广文饭，方弹贡公冠。\n愿移前日孝，要作忠臣看。"
        },
        {
            "标题": "次韵何兴化德扬闵雨",
            "作者": "王十朋",
            "内容": "荧惑照南纪，千里生尘埃。守臣失其职，闵雨肠空摧。\n奔走佞佛老，吁嗟祷风雷。烁石势愈炽，望霓心可哀。\n民情有愁恨，天意那能回。缅怀端明公，岂薄德与才。\n乞雨问山神，胡为亦迟徊。邻邦贤使君，道妙藏灵台。\n不待雨催诗，却以诗篇催。伫听泻糟床，遥期衔贺杯。\n政理阴阳和，诚加金石开。馀波必及我，飘洒桐城隈。\n两郡桐青青，年丰廪崔嵬。普天望作霖，公盍归乎来。"
        },
        {
            "标题": "知宗生日",
            "作者": "王十朋",
            "内容": "昔年游越绝，首识南枝梅。一麾守清源，再见梅英开。\n颜色宛如故，风霜不能摧。玉质长仙葩，芳姿酝诗才。\n其侣乃蟠桃，其根出蓬莱。花开三十年，寿荐三千杯。"
        },
        {
            "标题": "重修北楼十一月望日与郡僚同登因书十二韵",
            "作者": "王十朋",
            "内容": "我昔未作南诸侯，雄文尝阅龙虎欧。泉山风物得大略，梦寐先已登兹楼。\n到官正要访遗迹，忽见破屋城墙陬。欲修不敢遽土木，经岁此志方能酬。\n贡闱之馀材可办，农事之隙工乃鸠。月逢建子飞破镜，酒呼从事来青州。\n匆匆未暇众宾集，草草且与同僚游。山川城郭壮哉郡，清源紫帽明双眸。\n却惊云榭在地底，坐见日毂经檐头。西山端可拄颊视，南海未用乘桴浮。\n东瞻归路兴元亮，北望魏阙心子牟。挥毫欲续仲宣赋，假日聊以销吾忧。"
        },
        {
            "标题": "立高桂坊",
            "作者": "王十朋",
            "内容": "书生未折桂，短檠事然膏。一朝桂入手，不记灯窗劳。\n回视纸上语，弃置等弁髦。曲学如公孙，高第何足褒。\n温陵号多士，呦呦食苹蒿。胪唱十年间，魁亚出二豪。\n向来此坊中，一门五梦刀。月中仙子归，天香满蓝袍。\n大对压晁董，同登尽刘曹。嘉名换扁榜，铁画新挥毫。\n我欲成其美，远大期伊皋。桂高固可喜，更看名节高。"
        },
        {
            "标题": "曾潮州到郡未几首修韩文公庙次建贡闱可谓知化本矣某因读韩公别赵子诗用韵以寄",
            "作者": "王十朋",
            "内容": "韩公学孔子，不陋九夷居。诋佛讥君王，道大忠有馀。\n南迁八千里，文墨以自娱。至今潮阳人，比屋皆诗书。\n蓬茨得赵子，如获沧海珠。临行赠以言，恨不与之俱。\n德如昌黎公，圣人之徒与。比周孔孟轲，不道迁相如。\n韩公不可见，赵子今亦无。潮人敬爱公，百世祀不渝。\n英姿入山骨，凛凛苍眉须。彼哉逢吉鏄，金章裹猿狙。\n使君艺且贤，所至政绩殊。下车首风教，庙修庭草除。\n又闻新棘闱，轮奂归画图。继坡当有作，大笔文辞驱。\n恶诗愿勿刻，人方笑其愚。"
        },
        {
            "标题": "喜雨再用前韵",
            "作者": "王十朋",
            "内容": "南国久无雨，渴心欲生埃。麦既枯且死，木亦黄而摧。\n方春云已火，未夏蚊成雷。刺史固有罪，斯民自宜哀。\n真人及大士，久出应思回。闭阳纵诸阴，愧无董生才。\n林鸠厌呼唤，石燕徒低徊。有日上扶桑，无云起阳台。\n方修九渊祀，遽闻尺木催。想惊阿香梦，疑噀栾巴杯。\n夜中檐溜响，枕上愁颜开。愿遍普天下，不止泉山隈。\n莫作鼎湖浪，因风下崔嵬。明朝贺雨诗，定自莆中来。"
        },
        {
            "标题": "表弟万大年宿郡斋为鼠蚊蚤所苦夜不安寝目为三害某辄申造物之意谕之以诗",
            "作者": "王十朋",
            "内容": "万子游清源，颇爱风物好。胡为官舍中，害有蚊鼠蚤。\n啮衣恣掀翻，聒耳倦挥扫。跳虫从何来，出没席与藁。\n中夜不安寝，披衣起呼皂。禽鼠磔其尸，驱蚊熏以草。\n炽炭烘衾裯，虮虱亦俱薧。三害稍稍除，高眠起忘早。\n我时寝凝香，清梦到穹昊。仙官为我言，必大有家宝。\n乃翁多隐德，子籍在蓬岛。天将成就之，故以此相恼。\n要令坐达旦，万卷饱探讨。毋如老外兄，不学首空皓。\n彼虫类最多，生育自洪造。尽杀则伤仁，兼容幸宽抱。\n万子闻我言，往往笑绝倒。燔庐相参元，失马福塞老。\n宴安生鸩毒，疾患资寿考。三害不必除，君言近乎道。"
        },
        {
            "标题": "用喜雨韵呈龚实之",
            "作者": "王十朋",
            "内容": "请雨遍群望，扰扰冲尘埃。际天麦浪空，刺水秧针摧。\n已近尺五天，未动满盈雷。地欲赤晋国，年将饥鲁哀。\n寄笺叩天门，好音清夜回。似传上帝意，颇亦怜不才。\n披衣起视月，在毕方徘徊。忽闻萧萧声，高洒熙熙台。\n云阵泼墨暗，电光摇帜催。灯前落檐花，欣衔少陵杯。\n绿波满四泽，花柳村村开。知有一尺霖，来从傅岩隈。\n不作天宝词，淋零悲马嵬。定有元和诗，中衔谏书来。"
        },
        {
            "标题": "兴化簿叶思文吾乡老先生也比沿檄见访既别寄诗二十八韵次韵以酬",
            "作者": "王十朋",
            "内容": "暮年初仕涂，暇日但书策。儒生馀气习，笔端事挥斥。\n政学两疏缪，篇章稍沉溺。楚东会诗豪，酬唱奏金石。\n逢场争出奇，遇险或遭厄。忽溯三峡流，遥经数州驿。\n庐山看未足，巫峰过尤惜。西郊祠卧龙，东屯吊诗伯。\n飞飞犹倦鸟，秋风送归翮。同行得嘉友，鏖战交锋镝。\n弛檐白蘋洲，天日去咫尺。忠谊怀鲁公，霸业悲项籍。\n奉诏还故乡，齿落肌瘦瘠。涕泗拜松楸，荒芜剪荆棘。\n心期乐田里，誓不绾铜墨。橐虽无陆金，归幸全赵璧。\n陛下忽误恩，泉南又分职。入闽如入蜀，枯肠复冥索。\n腰缘病减围，发为悲添白。风仰秦君高，节慕姜相直。\n恶语谁流传，同僚误刊刻。吾乡老先生，吏事以儒饰。\n新篇似庭燎，远寄箴我癖。把酒欲细论，何时再沿檄。\n阳春七十首，老艳万丈射。招邀屈原魂，收召子厚魄。\n惊开老病眼，喜见墨妙迹。愿公倡斯文，用夏变蛮貊。"
        },
        {
            "标题": "十月二十日买菊一株颇佳置于郡斋松竹之间目为岁寒三友",
            "作者": "王十朋",
            "内容": "三百青钱一株菊，移置窗前伴松竹。鲜鲜正色傲霜性，不逐重阳上醽醁。\n谁云既晚何用好，端似高人事幽独。南来何以慰凄凉，有此岁寒三友足。"
        },
        {
            "标题": "修戒石",
            "作者": "王十朋",
            "内容": "君以民脂膏，禄尔大夫士。脂膏饱其腹，曾不念赤子。\n贪暴以自诛，诛求不知耻。指呼有鹰犬，嗜欲肆蛇豕。\n但言民至愚，孰谓天在迩。昭然甚可畏，殃必反乎尔。\n圣训十有六，简严具天理。大字刻山骨，朝夕临坐起。\n一念苟或违，方寸宁不愧。清源庭中石，整顿自今始。\n何敢警同僚，兢兢惟敕己。"
        },
        {
            "标题": "寄南安鹿宰",
            "作者": "王十朋",
            "内容": "春秋重复古，二贤还旧祠。直道不终废，高风宜见思。\n古墓出荆榛，孤亭起颓隳。更将碧纱笼，覆护端明诗。"
        },
        {
            "标题": "修鹰爪花架",
            "作者": "王十朋",
            "内容": "有花藤蔓生，封植傍州宅。状类鸷禽爪，叶作翻风翮。\n酸分含笑香，黄带薝卜色。架倒吾为扶，清凉纳朝夕。"
        },
        {
            "标题": "次韵知宗游二公亭",
            "作者": "王十朋",
            "内容": "前日同登二山亭，清源入望清更清。宗英载酒挟两客，破暑共作城东行。\n东湖未到闻人说，香有荷华如郑隰。社中未为三笑游，亭上姑寻二公迹。\n衔杯适意论交情，江山照眼增双明。聊效韩公文字饮，奚用鼎沸笙篁声。"
        },
        {
            "标题": "东湖小饮",
            "作者": "王十朋",
            "内容": "微凉散梅润，浓绿敷桐阴。送客出东郊，驾言事幽寻。\n湖光照我眼，荷香清我襟。平畴入远望，岁有其自今。\n牛眠种已毕，蛤吠苗初深。古亭怀二公，遥望罗千岑。\n邂逅得良友，欣然契予心。乔松喜客来，风枝出清音。\n手持荷叶杯，共对莲花斟。东湖异西湖，有诗不妨吟。"
        },
        {
            "标题": "八月十五日贡院落成宾僚咸集斥世俗之乐不用饮文字也把杯邀月诵香满一轮中句即席赋诗以勉多士",
            "作者": "王十朋",
            "内容": "扬辉秋月悬青天，今夕何夕光更圆。琼为楼台玉为宇，广寒境界移清泉。\n月斧云斤天上手，万间突兀摩星斗。白头郡守呼众宾，共饮落成文字酒。\n龙虎群仙上界还，手移桂种栽泉山。千枝万枝香不断，人人有分行当攀。\n姮娥慇勤寄消息，科第要从勤苦得。丹桂在君书卷中，不须遥向蟾宫觅。"
        },
        {
            "标题": "贡院图",
            "作者": "王十朋",
            "内容": "陈君少年登甲科，红莲首泛清源波。清源贡宇高嵯峨，同僚宣力陈君多。\n鞭朴不施成不日，首夏上梁秋半毕。一点灵台轮奂飞，十幅生绡画图出。\n苍苍嘉木森千株，新堤步步穿芙蕖。移下蟾宫古丹桂，飞来海上真蓬壶。\n他年君来作地主，记得亲曾视斤斧。雁过山中寄我书，要知多少新龙虎。"
        },
        {
            "标题": "朴乡钓隐图",
            "作者": "王十朋",
            "内容": "君不见少陵先生诗有说，淳朴之处山川别。广文示我朴乡图，山水高长景奇绝。\n严坂疑为子陵隐，昆溪想自昆崙决。渔人欸乃山水间，抱璞含淳钓清洁。\n九仙高举留遗躅，三径名家出人杰。早将朴直取巍科，行展朴忠立奇节。\n鸣琴百里邑，既以朴化民。横经泮水宫，又以朴诲人。\n他年致君尧舜上，坐使风俗俱还淳。功成名遂却归去，渔钓重寻旧隐沦。\n广文笑我言，公朴甚我朴。闻公家左原，四面拥山岳。\n回隐如愚溪，窈深若盘谷。人皆朴其貌，公又朴其学。\n君子以为古，先进于礼乐。公乡真朴乡，胡为不自觉。\n愿公著隐服，归寻旧盘旋。酌酒梅溪上，把钓莼湖边。\n更画左原山水图，与此朴乡图并传。天下大朴散已久，二乡犹在羲皇前。"
        },
        {
            "标题": "陈提刑永仲以清名室志先德也诗以美之",
            "作者": "王十朋",
            "内容": "庞公尝有言，我独遗以清。贤者于子孙，所遗良不轻。\n颍川老龙公，落落前朝英。帝命作南伯，清德如广平。\n宸翰一字褒，不啻华衮荣。是以自贤孙，持节蜚英声。\n结庐桐城隅，室以清为名。仰不忝厥祖，俯能规后生。\n我来聚星地，喜见此老成。公清不自言，蔼然著乡评。\n时焉访其室，鄙吝不敢萌。如觌任棠水，似濯沧浪缨。\n愿移清室风，于以清寰瀛。"
        },
        {
            "标题": "六月二十五日会同官于贡院用前一绝分韵得相字",
            "作者": "王十朋",
            "内容": "天作元圣配，公非浅夫相。乘风来帝旁，捧日到天上。\n兵戎在呼吸，端委见力量。三朝社稷臣，勋业谁辈行。\n堂堂国伊周，勃辈安敢望。清源始生地，风土至今王。\n释氏从何得，抱送真不妄。好事榜其堂，嘉名无以尚。\n何人辄更改，有识为悽怆。端同圣削迹，又类玄覆酱。\n思贤旧观复，闻风懦夫壮。堂上生辉光，如公名始唱。\n奸骨死犹寒，如公昔为将。画象出貂蝉，疑公尚亡恙。\n平生蓼莪心，眷此应不忘。嗟予生太晚，不识天人状。\n版图犹未复，昼锦无由访。维扬金系腰，叹息为谁放。\n一麾忽南来，遗迹增慕向。当于异梦处，祠堂为公创。"
        },
        {
            "标题": "题莆田林氏双阙",
            "作者": "王十朋",
            "内容": "唐室遥遥孝义门，屹然双阙至今存。当时泣尽思亲血，化作恩波遗子孙。"
        },
        {
            "标题": "书院杂咏 萱花",
            "作者": "王十朋",
            "内容": "有客看萱草，终身悔远游。向人空自绿，无复解忘忧。"
        },
        {
            "标题": "登得胜岗谒武安王关云长庙有泉一泓俗传谓兵至此无水拔刀刺地泉随而涌庙西有磨刀溪北有晒甲崖",
            "作者": "王十朋",
            "内容": "得胜名岗蜀虎臣，气吞吴魏失防身。磨刀晒甲遗踪在，英魄犹能敌万人。"
        },
        {
            "标题": "送丁惠安",
            "作者": "王十朋",
            "内容": "把麾平海看操刀，惟我乡人治最高。但见武城人易使，不同梁竦职徒劳。\n民怀其爱祠生立，吏必如公责始逃。闻说朝廷考臧否，佥言卓茂德宜褒。"
        },
        {
            "标题": "过瑞安",
            "作者": "王十朋",
            "内容": "我家古乐成，老未识安固。偶把清源麾，首问南塘路。\n解维日已晏，入境天欲莫。张子自陶山，扁舟惠然顾。\n沈君壮年别，相见发垂素。访旧多不存，来观莫知数。\n平原二十人，邂逅喜相遇。谓我宜少留，欲敕不腆具。\n我驱不敢疾，曲为一宵住。临江有高阁，登览可以赋。\n澜同孟子观，目作少陵注。灯火照鱼龙，谈笑惊鸥鹭。\n衔杯乡意浓，窃食君恩误。晨起酒未醒，潮来报催渡。"
        },
        {
            "标题": "十八坊诗 永安",
            "作者": "王十朋",
            "内容": "分鼎江山在，受遗宫阙荒。风云时惨淡，疑会旧明良。"
        },
        {
            "标题": "次韵安国读荐福壁间何",
            "作者": "王十朋",
            "内容": "金华遽作鬼中仙，叹息真同子在川。何逊诗犹在东阁，杜陵家不上青天。\n忠随奏疏留丹阙，字落禅房照碧鲜。客过楚东吟楚些，唱酬新集定须编。"
        },
        {
            "标题": "观国朝故事 其二",
            "作者": "王十朋",
            "内容": "昔在康定初，元昊叛西陲。朝廷起韩范，节制阃外师。\n二公人中龙，材略超等夷。匈中百万兵，对面千里机。\n不比大老子，而令虏能欺。深期复灵夏，重勒燕然碑。\n军中果兴谣，西贼心胆隳。逆节遂称臣，战士解甲归。\n社稷安泰山，四海绝疮痍。堂堂宁复有，为作思贤诗。"
        },
        {
            "标题": "点绛唇（暗香梅）",
            "作者": "王十朋",
            "内容": "雪径深深，北枝贪睡南枝醒。暗香疏影。孤压群芳顶。\n\n玉艳冰姿，妆点园林景。凭阑咏。月明溪静。忆昔林和靖。"
        },
        {
            "标题": "与二同年观雪于八阵台果州会焉酌酒论文煮惠山泉瀹建溪茶诵少陵江流石不转之句复用前韵",
            "作者": "王十朋",
            "内容": "吾侪风味雅同科，领略江山逸兴多。诸葛阵图台上看，少陵诗句酒中哦。\n惠山活水煎茶白，胜己高峰带雪皤。绝境况逢三五马，定将好句压阴何。"
        },
        {
            "标题": "端午日陪柳严州登千峰榭",
            "作者": "王十朋",
            "内容": "偶上千峰榭，遥思八阵台。去年重午日，僚友共衔杯。"
        },
        {
            "标题": "腊日与同官小集八阵台观武侯新祠",
            "作者": "王十朋",
            "内容": "伏几何时腊又逢，天涯尊酒记游从。未于山下祠黄石，且向江濆谒卧龙。\n青眼共看官舍柳，白头相对雪天峰。虎符愿逐桃符换，万里归心一片浓。"
        },
        {
            "标题": "梅雪",
            "作者": "王十朋",
            "内容": "同僚文字三杯酒，腊日江山八阵台。冷有人嫌吾似雪，清无尘染客如梅。"
        },
        {
            "标题": "追和范文正公鄱阳诗 降圣节诣天庆观因谒颜鲁公范文正公祠堂用赠御赐名道士韵",
            "作者": "王十朋",
            "内容": "颜范遥同异代心，琳宫香火道缘深。诗家风味今谁在，定访弥明与共吟。"
        },
        {
            "标题": "连日至瞿唐谒白帝祠登越公三峡堂徘徊览古共成十二绝 其十一 八阵图",
            "作者": "王十朋",
            "内容": "一家天下裂三都，忠愤填胸出阵图。千载相知惟白水，此心元不为吞吴。"
        },
        {
            "标题": "梦观八阵图",
            "作者": "王十朋",
            "内容": "易任夔子国，身犹在重湖。梦魂辄先往，临江观阵图。\n奇才盖三国，壮志吞两都。惜哉功不遂，英雄为欷歔。\n胡为恍惚间，微茫见规模。清时耻谈兵，武侯其戏予。"
        },
        {
            "标题": "白公草堂",
            "作者": "王十朋",
            "内容": "庐阜双林寺，炉峰几瓣香。日烘烟袅紫，敬为白公堂。"
        },
        {
            "标题": "和洪景卢用三白韵作四白诗 其一",
            "作者": "王十朋",
            "内容": "大似佛世界，端如玉烛时。穆家兄弟味，杨氏子孙枝。\n鄞海明瑶柱，鄱亭望秀芝。祁寒繇政拙，去倍二诚宜。"
        },
        {
            "标题": "白鹤禅寺",
            "作者": "王十朋",
            "内容": "閒上箫台顶，山深喜路通。人家烟色里，古寺水声中。\n金溅星犹在，丹成灶已空。神仙何处觅，千载想遗风。"
        },
        {
            "标题": "和洪景卢用三白韵作四白诗 其二",
            "作者": "王十朋",
            "内容": "楚士照千乘，韩梨夸数株。舜门纷执玉，尧岳衒分符。\n宝结文房友，鉴明狂客湖。郊圻正多垒，兵会忆夷吾。"
        },
        {
            "标题": "同钱用明用章游白石岩",
            "作者": "王十朋",
            "内容": "谢公好山水，得郡古东瓯。造物惜佳境，雅志多不酬。\n松萝蔽雁荡，烟霭埋龙湫。行田经白石，不到仙山头。\n寥寥数百年，天付黄冠流。巍然万仞崖，壁立东南州。\n谁将补天手，化出白玉楼。两龛藏洞府，中有群仙游。\n上通尺五天，下接三神洲。飞泉落岩腰，碧涧鸣山陬。\n群峰真培塿，沧海为渠沟。隘视人间世，万象同蜉蝣。\n我家雁山阳，崎岖厌经丘。翩翩钱公子，呼我寻岩幽。\n初惊小雨密，忽扫群阴浮。杖屦穷巑岏，一洗尘埃眸。\n山林有真乐，富贵何足求。但愿乞二山，不愿万户侯。"
        },
        {
            "标题": "拾荔枝核欲种之戏成一首",
            "作者": "王十朋",
            "内容": "海味正思瑶柱美，夔门又见荔枝红。炎方入贡自妃子，郡圃欲栽如白公。\n官满犹为十年计，实成须待二星终。不须更论何时吃，前种后收人我同。"
        },
        {
            "标题": "祠颜范二公",
            "作者": "王十朋",
            "内容": "鄱江善政九贤人，文正文忠更绝伦。桃李旧邦千里爱，丹青遗像两朝臣。\n不同赤土祠刘阮，端胜睢阳庙远巡。安得神仙返魂药，九原唤起静边尘。"
        },
        {
            "标题": "黄府君挽词 其四",
            "作者": "王十朋",
            "内容": "齿发如公自古稀，定应含笑九原归。春风白石岩前路，忍见杨花作雪飞。"
        },
        {
            "标题": "白云楼赴周漕饭追念行可",
            "作者": "王十朋",
            "内容": "不到西台久，伤心忆旧游。水流犹故沼，云散只空楼。\n丹荔谁祠柳，清斋不对周。徘徊赋诗处，泪下莫能收。"
        },
        {
            "标题": "二十五日先妣远忌祭于舟中",
            "作者": "王十朋",
            "内容": "有遗嗟无母，舟中遇忌辰。鱼蔬当血食，橙橘荐时新。\n家比去年远，囊如旧日贫。白岩山下冢，归扫拟新春。"
        },
        {
            "标题": "郡圃栽花",
            "作者": "王十朋",
            "内容": "公馀吏隐不相赊，杖屦园林赏物华。五柳宅边谁种柳，百花楼畔谩栽花。\n池塘有梦吟春草，屏障无心恋绮霞。来岁游人应话我，雁山深处老桑麻。"
        },
        {
            "标题": "州宅十二咏 百花楼",
            "作者": "王十朋",
            "内容": "昔日风流守，公馀种百花。春风不检点，红紫落谁家。"
        },
        {
            "标题": "过风口望巫峡岩嶂如雁山祥云峰经行峡烟霞障",
            "作者": "王十朋",
            "内容": "十二巫山锁白云，岩如雁荡列江滨。谁名雁荡经行峡，定是经行峡里人。"
        },
        {
            "标题": "闻胡邦衡改知泉州复用前韵",
            "作者": "王十朋",
            "内容": "上念温陵为择人，知公名节世无邻。犯颜合在论思地，起废聊为岳牧臣。\n缪政居前诮糠秕，刚肠别久转车轮。天教我辈簪重盍，只恐留中拱帝宸。"
        },
        {
            "标题": "和韩李花 其一",
            "作者": "王十朋",
            "内容": "春风入园林，万卉以艳争相夸。胡为此仙李，颜色憔悴堪咨嗟。\n棱棱瘦树数点雪，半醒半睡风攲斜。枯枝肤剥少生意，况有疥癣相孽芽。\n不如免葵及燕麦，妍媚春色摇纤葩。下自成蹊直虚语，谁肯顾盼留香车。\n顾我逢春少行乐，老眼日有文书遮。自怜衰飒已如许，那更对此愁人花。"
        },
        {
            "标题": "题净名院二绝 其一",
            "作者": "王十朋",
            "内容": "净名却见老维摩，道眼相看语不多。我待衣冠挂神武，杖藜来此老岩阿。"
        },
        {
            "标题": "追和范文正公鄱阳诗 观文正像用赠传神道士韵",
            "作者": "王十朋",
            "内容": "天然形貌写何难，难得灵台上笔端。朋党论兴三出日，不知谁作正人看。"
        },
        {
            "标题": "郡圃有荔支名白蜜者熟最晚戏成一绝",
            "作者": "王十朋",
            "内容": "纷纷蜂采百花归，蜜在枝头竟不知。造物要令甜在后，时人莫讶熟何迟。"
        },
        {
            "标题": "至瞿唐关戏用山名成一绝",
            "作者": "王十朋",
            "内容": "取友要如山胜己，居官宜似地青帘。边庭未静尚赤甲，鼎鼎欲调须白盐。"
        },
        {
            "标题": "书院挂额展筵雅会也戏集诸堂轩斋名作诗",
            "作者": "王十朋",
            "内容": "黉馆名初挂，银钩势欲翻。人才蕴秀异，学业扣渊源。\n俊彦方群集，文章可细论。辉声迈前辈，擢秀蔼诸孙。\n心友居兰室，天香满桂轩。兹为学者富，难与俗流言。\n恢义高风倡，同襟旧好敦。池中神鲤足，一一上龙门。"
        },
        {
            "标题": "会同僚于郡斋煮惠山泉烹建溪茶酌瞿唐春",
            "作者": "王十朋",
            "内容": "锡泉龙焙忽飞来，春著瞿唐初泼醅。肠似玉川堪七碗，兴如太白谩三杯。\n月团不许无诗得，霜蕊端因有分开。石铫瓦盆吾已具，竹林它日定相陪。"
        },
        {
            "标题": "五月十八日去国明日宿富阳庙山怀馆中同舍",
            "作者": "王十朋",
            "内容": "去国怀明主，离群念旧游。翻令到家梦，终夜绕瀛洲。"
        },
        {
            "标题": "宝月师刻予旧题以寄因书二绝 其二",
            "作者": "王十朋",
            "内容": "册府经年已倦游，梦魂随雁到峰头。山中老宿如相问，为道归期不待秋。"
        },
        {
            "标题": "宝月师刻予旧题以寄因书二绝 其一",
            "作者": "王十朋",
            "内容": "资深堂上偶留题，多谢高僧不扫泥。更与慇勤琢山骨，恶诗传到浙江西。"
        },
        {
            "标题": "题净名院二绝 其二",
            "作者": "王十朋",
            "内容": "谷中有月露蛾眉，水织珠帘更绝奇。满目峰峦观未尽，有僧携纸觅题诗。"
        },
        {
            "标题": "书小成室",
            "作者": "王十朋",
            "内容": "万言杯水北窗里，慷慨悲歌五夜长。骨肉未知苏季子，乡闾谁敬马宾王。\n为人心尽同毛颖，与世交疏类孔方。晦迹溪山可无恨，萧然一室任凄凉。"
        },
        {
            "标题": "同莫教授朱县丞朱司理游西园",
            "作者": "王十朋",
            "内容": "黎明出城郭，偶作西园游。春浅花未都，池寒绿初抽。\n湖山欲纵目，烟霭浮不收。初来兴非浅，心赏殊未酬。\n赖有三君子，清谈洗牢愁。更期春色浓，携樽泛仙舟。"
        },
        {
            "标题": "马太守庙",
            "作者": "王十朋",
            "内容": "会稽疏凿自东都，太守功从禹后无。能使越人怀旧德，至今庙食贺家湖。"
        },
        {
            "标题": "齐襄王",
            "作者": "王十朋",
            "内容": "诸儿帷薄可曾修，敝笱诗包两国羞。何事春秋尤讳恶，祇缘能报祖宗雠。"
        },
        {
            "标题": "次韵钱郎中豫六客堂碧澜堂二绝 其一",
            "作者": "王十朋",
            "内容": "六客高风久已无，花间谁对谪仙壶。星躔一夕光芒动，如有仙舟入画图。"
        },
        {
            "标题": "林明仲自梅屿挐舟招丁道济道揆张思豫及予同饮索诗坐间成六绝七月朔日 题宋庄",
            "作者": "王十朋",
            "内容": "地环碧玉轩窗莹，舟入红云笑语香。下笔惭无少陵句，老怀徒爱宋公庄。"
        },
        {
            "标题": "次韵钱郎中豫六客堂碧澜堂二绝 其二",
            "作者": "王十朋",
            "内容": "一樽相对眼俱明，细话同僚旧日情。汉世郎官亦华发，恨无诗句似君清。"
        },
        {
            "标题": "和赵可大四绝 其三 不寐",
            "作者": "王十朋",
            "内容": "唾手科名尚少年，无穷事业更居前。辛勤不寐思经意，却笑边韶好昼眠。"
        },
        {
            "标题": "显仁皇后挽词三首 其二",
            "作者": "王十朋",
            "内容": "八秩年无憾，三仁谥有辉。瑶池燕仙侣，窆石葬遗衣。\n忽睹龙輴去，犹疑騩驭归。圣情哀不尽，泪向禹陵挥。"
        },
        {
            "标题": "元宵邻里携具就弊庐张灯辞之不获因成一绝",
            "作者": "王十朋",
            "内容": "凶年犹幸在家乡，邻里相过具豆觞。我辈忍将灯照眼，游人多是火烧肠。"
        },
        {
            "标题": "晚过沙滩有渔举网得鳊鱼二百馀头橙橘正青黄以百钱买橘得十六颗比乡里小差而味酸 其二",
            "作者": "王十朋",
            "内容": "地近荆州见木奴，青黄照眼两三株。百钱买得霜前颗，味带儒酸似老夫。"
        },
        {
            "标题": "晚过沙滩有渔举网得鳊鱼二百馀头橙橘正青黄以百钱买橘得十六颗比乡里小差而味酸 其三",
            "作者": "王十朋",
            "内容": "晚来诸卒竞欢呼，籴得香粳一斗馀。拾荻为薪煮江水，就船沽酒吃鳊鱼。"
        },
        {
            "标题": "窆石",
            "作者": "王十朋",
            "内容": "越俗流传素可疑，禹陵窆石果何时。只应便是专车骨，未可呼为没字碑。"
        },
        {
            "标题": "晚过沙滩有渔举网得鳊鱼二百馀头橙橘正青黄以百钱买橘得十六颗比乡里小差而味酸 其一",
            "作者": "王十朋",
            "内容": "渔人生计占沙洲，一网鳊鱼二百头。鱼未到家人买尽，明朝一网更盈舟。"
        },
        {
            "标题": "陈大监饯别用前诗珠字韵以谢",
            "作者": "王十朋",
            "内容": "宸廷侥冒先诸儒，宠褒况获骊龙珠。青衫黄牒拜君赐，红莲绿水官留都。\n明日扁舟欲东出，访别长忧碍新律。丈人呼酒如韩公，贱子愧非张十一。\n酒阑未放客还家，活火煎泉烹叶嘉。西来频下豫章榻，盛事当作还乡夸。\n始终尚赖公鞭策，邪正途中知所择。捐躯誓报明主恩，青史庶逃千古责。\n况公自是人中奇，境邻吕望逢明时。行持从橐奉清问，美恶愿分嫫与施。"
        },
        {
            "标题": "昌龄四月十九日得男请名于予命之曰迟",
            "作者": "王十朋",
            "内容": "端似中山梦得诗，海中仙果子生迟。况当首夏清和后，更遇千秋启建时。\n祝尔愿同彭祖寿，命名聊效小苏儿。吾家种德已数世，庭户合生兰与芝。"
        },
        {
            "标题": "次韵",
            "作者": "王十朋",
            "内容": "湖山蓝黛青，湖水琉璃碧。我时湖边游，山水正秋色。\n诗翁偶乘兴，来作湖边客。谈锋两初交，意气已相得。\n诗坛予与盟，文会公为伯。豪词肆滂沛，淡语入幽寂。\n心匠巧雕斲，物态穷搜觅。壮哉五言城，卓尔万仞壁。\n初疑公肠胃，百怪所窟宅。吐气干云霄，宜欲斗霹雳。\n妙夺解牛术，奏刀声砉剨。我才寸莛微，洪钟讵能击。\n又如鸣蟋蟀，啾然和金石。未窥学藩篱，敢语讨奥赜。\n缪为马慕韩，浪作赤效白。奖拔非所蒙，猖狂固宜责。\n新篇又拜嘉，开缄光艳射。藏之比明珠，长使夜照席。\n惜哉不遇时，岂为臧仓隔。儒冠五十年，世路疲行役。\n操矛赴文场，战艺辄败北。书剑两无成，泥涂困踪迹。\n龙钟似东野，穷愁揽怀臆。空吟三百篇，高视古无敌。\n霜风剪林木，黄叶满泽国。我思公不见，羸马未能策。\n恨无神仙术，安得生两翼。因召管城颖，免冠加拂拭。\n书帛寄征鸿，心目两俱极。"
        },
        {
            "标题": "故参政李公挽诗三首 其三",
            "作者": "王十朋",
            "内容": "公在南荒日，迹危名愈尊。芝兰坐奇祸，瓜葛酝谗言。\n斥去权臣力，生还圣主恩。卫公精爽在，何用些招魂。"
        },
        {
            "标题": "次韵陈阜卿读洪景卢追和玉板诗 其一",
            "作者": "王十朋",
            "内容": "风采棱棱御史官，旌麾所至庶民安。渭川千亩填匈臆，散作毫端风雨寒。"
        },
        {
            "标题": "别蒋元肃",
            "作者": "王十朋",
            "内容": "符竹南来识广文，经横讲席见渊源。凌云词赋胜三赋，医国忠言压万言。\n陈迹互将文字记，交情更向别离论。君方腾踏吾衰矣，名节相期百世存。"
        },
        {
            "标题": "别余谐",
            "作者": "王十朋",
            "内容": "我昔自总角，识君先大夫。闺门脩子职，乡里号名儒。\n仁者偶不寿，善人宜有孤。肯堂能自勉，泉下慰榛芜。"
        },
        {
            "标题": "别余壁",
            "作者": "王十朋",
            "内容": "之子有家学，妙龄殊众儿。参乎宜语孝，鲤也早闻诗。\n谩习雕虫技，终絺吐凤词。五车书读尽，定有起家期。"
        },
        {
            "标题": "次韵陈阜卿读洪景卢追和玉板诗 其二",
            "作者": "王十朋",
            "内容": "前世书鱼化宰官，肺肠元与竹相安。侯生韩子相酬赠，诗句惊人魂胆寒。"
        },
        {
            "标题": "别同官",
            "作者": "王十朋",
            "内容": "两年窃禄古夔州，邂逅诸君亦宦游。为郡不才真下下，同僚多助却优优。\n及瓜便合扁舟去，行李聊为一饭留。掺别相期可无语，君亲恩重各宜酬。"
        },
        {
            "标题": "同官酌别",
            "作者": "王十朋",
            "内容": "无德于民愧寇恂，断桥留我荷鄱人。同僚送别四十里，满酌不辞三数巡。"
        },
        {
            "标题": "陈武帝",
            "作者": "王十朋",
            "内容": "一旦权臣外召君，已知天帝欲兴陈。江淮若道无神物，谁报齐兵至寿春。"
        },
        {
            "标题": "林知常惠白酒六尊仍示酒法作十韵谢之",
            "作者": "王十朋",
            "内容": "老去生涯付杯酒，种秫辛勤三百亩。东皋遗法嗟失传，蜜汁齑浆不通口。\n迩来软饱经月无，岂有清欢对朋友。百钱强就村媪醉，终夜蔬肠作雷吼。\n先生祇把文字耕，妙意能施杜康手。怜我新愁馀万斛，那更浇肠无五斗。\n分惠青州六从事，秘法兼蒙传肘后。便同北海歌不空，免似东坡叹乌有。\n嗟予偃蹇老更饕，感激故人情意厚。会须续遣白衣来，篱畔黄花欲重九。"
        },
        {
            "标题": "次韵李刑曹病起书怀",
            "作者": "王十朋",
            "内容": "中原回首尚尘飞，书剑南来早识机。方事高眠学安石，却愁多病似王徽。\n肠枯谩有书千卷，腰瘦难胜带十围。志士未逢聊尔耳，古人何用泣牛衣。"
        },
        {
            "标题": "二道人以抹利及东山兰为赠再成一章",
            "作者": "王十朋",
            "内容": "西域名花最孤洁，东山芳友更清幽。远烦丈室维摩诘，分韵小园王子猷。\n入鼻顿除浮利尽，同心端与国香侔。从今日讲通家好，诗往花来卒未休。"
        },
        {
            "标题": "解舟遇风暂泊岳阳城下正对君山",
            "作者": "王十朋",
            "内容": "入湖初讶君山远，无翼可随鸥鹭群。系缆中流忽相对，江湖心亦不忘君。"
        },
        {
            "标题": "点绛唇（冷香菊）",
            "作者": "王十朋",
            "内容": "霜蕊鲜鲜，野人开径新栽植。冷香佳色。趁得重阳摘。\n\n预约比邻，有酒须相觅。东篱侧。为花辞职。古有陶彭泽。"
        },
        {
            "标题": "十日同知宗提舶游九日山延福寺",
            "作者": "王十朋",
            "内容": "十日同游九日山，山中好处略跻攀。桑田改变松犹在，车马往来心自闲。\n昨日风应吹紫帽，今朝菊已带衰颜。登临称惬南来意，好逐飞飞倦鸟还。"
        },
        {
            "标题": "十日解舟晚泊江口望鄂渚汉阳",
            "作者": "王十朋",
            "内容": "系缆长江口，斜阳照两州。山遥瞻大别，渚远认南楼。\n渔艇家烟浦，江神庙柳洲。文通送别处，春恨可如秋。"
        },
        {
            "标题": "点绛唇·丝蕊垂垂",
            "作者": "王十朋",
            "内容": "丝蕊垂垂，嫣然一笑新妆就。锦亭前后。燕子来时候。\n\n谁恨无香，试把花枝嗅。风微透。细熏锦袖。不止嘉州有。"
        },
        {
            "标题": "点绛唇（妙香檐卜）",
            "作者": "王十朋",
            "内容": "毗舍遥遥，异香一炷驰名久。妙香稀有。鼻观深参透。\n\n问讯东来，知□谁先后。称仙友。十花为偶。近有江西守。"
        },
        {
            "标题": "君山形如龙南有一小山如龟",
            "作者": "王十朋",
            "内容": "洞庭湖山山绝奇，大山如龙小如龟。弄珠曳尾自游戏，不肯吹浪如蛟螭。\n岳阳楼前铁为械，古人欲断蛟螭害。蛟螭为害甚巴蛇，遗冢犹存足为戒。\n七百里湖涵太虚，春夏涨溢秋冬枯。惟有龟龙长自在，不知几见桑田改。"
        },
        {
            "标题": "关岭旅邸观林同季野去秋题壁",
            "作者": "王十朋",
            "内容": "去岁还家秋正杪，今年行役暑初残。同行壁上留题处，特下篮舆子细看。"
        },
        {
            "标题": "和韩忆昨行示梦龄",
            "作者": "王十朋",
            "内容": "忆昨少年气锐心未灰，平明出门薄暮回。解衣换酒期必醉，乱花压面攲条枚。\n年华荏苒今半世，触事往往生悲哀。欢娱无复少年味，勉强谈笑陪尊罍。\n饮才过量辄成疾，秋霜入鬓刚肠摧。子年少我气鼎盛，琅玕夜诵声如雷。\n匈中平时足蕴藉，颐神养素成婴孩。松姿柏质异蒲柳，坚刚不怕霜霰漼。\n凌云变化未可料，岂比嵲屼风中桅。胡为郁郁乃如许，与我老者同虺隤。\n岂缘心事未如愿，一念遂觉忧愁来。还惊世态多险阻，忤意未兑生嫌猜。\n壮怀千里力未致，龃龉翻类三足能。伤和伐性致坎轲，两眉蹙恨凭谁开。\n吾闻君子贵知命，数者于我何有哉。又闻古人亦迍蹇，在易固有无妄灾。\n闭门静坐养时晦，拂拭心镜捐尘埃。他年定作仁者寿，齿背会见同鲵鲐。\n圣贤遗训载子腹，此事宁不知所裁。否往泰来固有日，坦涂利毂宁须推。"
        },
        {
            "标题": "闻小使胡昉抗虏不屈上甚嘉之有旨命右揆抚师仍有和不可成之语皆出睿断宗社之福也昌龄有诗次韵",
            "作者": "王十朋",
            "内容": "用儒端可复侵疆，活国何劳别取方。文帝要须亲御马，子卿宁患远看羊。\n抚师暂屈黄扉老，论将宁咨白首郎。行见车书混天下，岂容南北分三光。"
        },
        {
            "标题": "清暑堂",
            "作者": "王十朋",
            "内容": "九夏炎方气郁蒸，沉沉广厦有凉生。仁风未慰黎民意，何忍堂中暑独清。"
        },
        {
            "标题": "采菊图",
            "作者": "王十朋",
            "内容": "渊明耻折腰，慨然咏式微。闲居爱重九，采菊来白衣。\n南山忽在眼，倦鸟亦知归。至今东篱花，清如首阳薇。"
        },
        {
            "标题": "县学落成百韵",
            "作者": "王十朋",
            "内容": "炎正中微后，皇家再造年。斯文天未丧，吾道圣相传。\n黼扆端周冕，岩廊拱舜弦。宸章丽朝日，奎画焕中天。\n贾马朝丹阙，皇夔捧御筵。云龙庆相遇，星凤快争先。\n金马袍披锦，戎亭帐褫毡。崇儒符汉武，复古慕周宣。\n方议成均制，仍增博士员。伫观旂茷茷，行贲帛戋戋。\n词赋扬群彦，贤良策万全。圜桥汉亿万，鼓箧鲁三千。\n狂客休歌凤，骚人肯钓鳊。文风畅蛮貊，士气压腥膻。\n王化诚无外，吾邦素自偏。鱼盐人竞习，刀笔世相沿。\n甘学樊迟稼，纷求许汜田。揶揄戏缝掖，膜呗奉真诠。\n未振寒乡陋，那经杀气缠。闾阎森白刃，庠序燎寒烟。\n断简嗟何考，青衿痛自怜。诗存伤瓠叶，礼废忆豚肩。\n磬碎交州石，弓焚矍相弦。水流空涣涣，草碧自芊芊。\n有识思兴起，无知分弃捐。桑弧谁复射，城阙孰思还。\n弟子贫原宪，先生冷郑虔。嗣音几泯灭，素业遂迍邅。\n屡应三年诏，曾微万选钱。龙门无几到，虎榜不多联。\n愈赋徒伤感，郊肠厌炒煎。儒冠空叹误，铁砚莫知研。\n白日非偏照，寒灰自不然。百年嗟委靡，今日幸夤缘。\n令尹真人杰，同僚命世贤。崔丞老文学，梅尉旧神仙。\n乐善诚何笃，承流志更专。下车伤弊俗，修泮慕遗编。\n浮议畴能夺，良谋断不愆。商财方萃聚，卜日肯迁延。\n役命诸生董，基谋爽垲迁。邓林搜蓊郁，淇竹剪婵娟。\n秘殿雄千尺，脩廊跨百廛。虹梁挂天宇，云栋轶星躔。\n缥缥飞鸳瓦，沉沉耀采椽。沚茂春色早，坛杏午阴圆。\n方沼分寒溜，明窗瞰碧涟。前山昂马首，胜地夺龙眠。\n瀑水灵源近，箫峰秀色妍。规模何廓廓，气象更绵绵。\n先圣风流远，新宫象貌鲜。森罗龙衮列，肃穆雁行连。\n剑佩星辰上，丹青日月边。衣裳明黼黻，冠冕饰纮綖。\n祀事脩崇报，心斋务至蠲。新仪仍再习，吉日已重涓。\n漏箭催庭燎，鸾刀待饩牵。充庭端弁服，夹道拥车骈。\n秉笏趍帷幄，升阶省豆笾。馨香登黍稷，肥腯荐牲牷。\n蔬撷罗芹藻，鱼羞备薧鲜。牺尊澄玉液，宝篆喷龙涎。\n荐裸仍更貌，观瞻竞曲拳。礼文稽戴郑，乐舞奏韶卷。\n设礼筵初秩，登门屦已填。盍簪联桂玉，纫佩杂兰荃。\n饰喜捐丝竹，论文具管笺。献酬咸偻伛，进退各周旋。\n挥麈谈飞屑，濡毫思涌泉。妙词歌郢客，醉墨洒张颠。\n共喜从于迈，俱忘咏式遄。武纷堂上接，衣拥坐隅褰。\n父鄙金籯满，师誇腹笥便。雩风开性柳，教雨长材楩。\n鼓瑟求曾点，攀鳞至闵骞。水平翻振鹭，天阔戾飞鸢。\n莺思友迁木，骅群尽著鞭。草空收七壁，雀过堕三鳣。\n道也将行矣，辰乎盍勉旃。搜寻罗简札，点勘费丹铅。\n洁净穷爻象，温柔考注笺。典谟稽古学，仓制究残编。\n异教排韩子，遗绖抱玉川。壮夫羞篆刻，童子悟幽玄。\n道德勤钻仰，文章变俨骈。科名真溷尔，翰墨盖游焉。\n雪耻终兴越，成功必霸燕。真成两阙里，别是一陶甄。\n化出文翁表，功居范宁前。声莘终不朽，琬琰岂须镌。\n未学成鸠拙，穷居类兔跧。肠枯无锦绣，门冷乏貂蝉。\n箪食虽云乐，藜床已厌穿。室空司马壁，食窘鲁公饘。\n误拜殽陵赐，长怀渭水畋。断弦音寂寞，抱玉涕潺湲。\n览镜时犹在，焚舟志益坚。燕归欣遇厦，鱼得敢忘筌。\n愿赴功名会，终归造化权。唯凭大炉火，早晚铸颜渊。"
        },
        {
            "标题": "怀胡侍郎邦衡",
            "作者": "王十朋",
            "内容": "今世汲长孺，庐陵胡侍郎。孤忠一封事，千载两刚肠。\n晚节逢明主，丹心契上苍。群儿巧相中，直道亦何伤。"
        },
        {
            "标题": "曹娥庙",
            "作者": "王十朋",
            "内容": "恸哭无寻处，投江竟得尸。风高烈女传，名重外孙碑。\n荒草没孤冢，洪涛舂古祠。怀沙为谁死，翻愧是男儿。"
        },
        {
            "标题": "立秋",
            "作者": "王十朋",
            "内容": "节物催吾老，天涯见立秋。凉微金尚伏，暑炽火初流。\n家远思尝稻，年衰怯戴楸。归耕期已近，河汉望牵牛。"
        },
        {
            "标题": "寓小能仁寺即事书怀",
            "作者": "王十朋",
            "内容": "小国青径梅溪老，绿水红莲越幕宾。药裹随身多半夏，花枝照眼只常春。\n郡楼鼓角听殊远，僧舍钟鱼闻已频。窗外清风数竿竹，澹然相对净无尘。"
        },
        {
            "标题": "次韵陈大监赴天申节宴",
            "作者": "王十朋",
            "内容": "圣主仁心等南北，燧息边庭兵不宿。两阶干羽来远人，大度端能包濮祝。\n万岁三呼诞弥月，四海千秋太平曲。宴开文德赐群臣，喜溢天颜明四目。\n向来献寿人谁在，元凯重登共鲧逐。武夷戎监老风骚，去国十年官始复。\n捧觞首赋天保章，遥指南山祝君福。更献曲江金鉴录，不但能歌连理木。\n贱臣逢时最侥倖，归美宁辞管城秃。愿同韩愈颂元和，兼美武公歌绿竹。"
        },
        {
            "标题": "陈夫人挽词",
            "作者": "王十朋",
            "内容": "伟节声名盖一时，夫人淑德最相宜。便甘布素从高隐，不惜花钿拯众饥。\n萱草未乾堂下土，杨花已应梦中诗。如今多少王孙饿，进食哀怜复有谁。"
        },
        {
            "标题": "贡院车水筑基诸公惧伤",
            "作者": "王十朋",
            "内容": "塞沼增基大厦成，群鲜亦免校人烹。洋洋圉圉诸公赐，要与吾君广好生。"
        },
        {
            "标题": "狄仁杰",
            "作者": "王十朋",
            "内容": "武火方炎李欲灰，忠良何力可能回。斗南人有擎天手，为向虞渊取日来。"
        },
        {
            "标题": "游承天寺后园登月台赠潜老 其一",
            "作者": "王十朋",
            "内容": "三径荒芜未许寻，篮舆来访小园林。因知燕寝凝香地，不似禅房花木深。"
        },
        {
            "标题": "登燕子坡前有一岩在江之旁如天台赤城名乌",
            "作者": "王十朋",
            "内容": "坡名燕子燕思归，岩号乌飞乌倦飞。云本无心聊出岫，风缘有口故吹衣。"
        },
        {
            "标题": "游承天寺后园登月台赠潜老 其二",
            "作者": "王十朋",
            "内容": "月台无屋有空坛，空处观空眼界宽。不惹世间尘一点，冰轮心镜两团团。"
        },
        {
            "标题": "和喻叔奇游天衣",
            "作者": "王十朋",
            "内容": "稽山高入云，鉴湖阔浮空。禹秦有馀迹，晋宋多钜公。\n我来岁及周，梦寐怀清风。兹欣天气佳，扶桑欲曈昽。\n驾言天衣游，盍簪尽鸳鸿。经夕戒行李，如期集仙宫。\n联骑出城南，行行指秦峰。千岩竞吐秀，眼界清无穷。\n招提在何许，十里松阴浓。林端忽钟磬，与客为先容。\n群簪拥花界，双佩鸣寒空。试将比天台，大略如思丰。\n首读邑浩碑，妙理开昏蒙。细观元白诗，丘壑罗胸中。\n萧壁尚堪面，梁薪几经烘。兹宫现有相，禅客谈无同。\n朝阳最崭绝，白云抹其胸。杜鹃天下无，至今映山红。\n鸡僧始开山，道业闻清衷。思举照不起，高价倾江东。\n袈裟缕黄金，宫女自针工。昭明亲抱送，礼意何太恭。\n白马忽渡江，台城丧英雄。国破遗衣在，丹青落尘容。\n我辈皆书生，意气飘如虹。蜡屐共寻幽，宁求香火功。\n载酒怀贺老，招隐思戴颙。赋诗效吹台，一饭敢不忠。\n况我贤使君，德宇尤疏通。楚醴饷百榼，白衣走山中。\n嗟余何为者，天资愧倥侗。谬与酒中仙，偶同蕺山松。\n同年妙词章，况有山水供。古诗如古琴，山高水溶溶。\n背囊小奚奴，捧砚长须僮。胜游与佳作，二美今具逢。\n品题遍群英，波澜及孤踪。掬水弄华句，比拟何凡庸。\n兹会如兰亭，同行类荀龙。盛事在诗史，奚用呼画工。"
        },
        {
            "标题": "连日至瞿唐谒白帝祠登越公三峡堂徘徊览古共成十二绝 其八 赤甲",
            "作者": "王十朋",
            "内容": "赤甲城连白帝城，子阳曾向此屯兵。区区板筑徒劳耳，尚赤由来是汉营。"
        },
        {
            "标题": "齿落",
            "作者": "王十朋",
            "内容": "五十行将四，浮生已向残。齿疏方咄柳，牙落遽惊韩。\n犹讶年初龀，翻疑颊未丹。定知从此去，梨栗怯堆盘。"
        },
        {
            "标题": "齿落用昌黎韵",
            "作者": "王十朋",
            "内容": "我来饶与夔，三载堕两齿。悬知年非永，早悟仕当已。\n要须未落时，猛效二疏止。胡为一再落，不已良可耻。\n慨然怀古人，未有长不死。因思年方少，辈行多胜己。\n颜红齿牢洁，往往同逝水。吾衰况如许，宁复老彭比。\n览镜视颜色，今昨不相似。行年五十五，万事可休矣。\n功名与富贵，磨灭何足纪。但愿早还乡，俯育三百指。\n婚嫁毕儿女，松楸依怙恃。弟兄饮真率，故旧忘汝尔。\n齿牙任摇脱，肉食吾不视。有身久为患，无齿实堪喜。\n始忧笑韩公，可惜陋子美。未必伤我心，兹言闻柳子。"
        },
        {
            "标题": "次韵陈贺州题姜秦二公祠 姜丞相",
            "作者": "王十朋",
            "内容": "姓名端合上麒麟，当世那知相是真。遗冢尚馀封马鬣，孤忠曾记犯龙鳞。\n三巴流落知音士，九日追陪避世人。精爽不迷祠宇复，俨然唐室旧冠巾。"
        },
        {
            "标题": "梦龄九日有诗兼怀昌龄次韵",
            "作者": "王十朋",
            "内容": "长记去年今日好，门外秋香喷沉脑。弟兄邻里同登高，把菊行觞乐非少。\n山殽海错乡味佳，银瓶索酒不用赊。醉中不记脱巾卧，明日头上犹黄花。\n今年岂不欲行乐，窃禄东州官事束。那堪送酒无白衣，旋粜黄粱买桑落。\n何如与子俱休休，谁能长抱离乡忧。移书问讯惠连弟，三径许我归来不。"
        },
        {
            "标题": "至峡州登至喜亭谒欧公祠",
            "作者": "王十朋",
            "内容": "曾于庆朔亲祠范，又向夷陵敬拜欧。昔日四贤今见两，慨然遐想旧风流。"
        },
        {
            "标题": "初入巫山界登罗护关云雾晦冥默祷之因成一绝",
            "作者": "王十朋",
            "内容": "西来水陆备艰辛，祇为君恩不为身。为向巫山神女道，莫将云雾恼行人。"
        },
        {
            "标题": "楚怀王",
            "作者": "王十朋",
            "内容": "怀王误与虎狼亲，身死咸阳一旅人。见说国人怀旧德，楚虽三户亦亡秦。"
        },
        {
            "标题": "楚塞楼",
            "作者": "王十朋",
            "内容": "楚国封疆六千里，荆门岩峦十二背。南标铜柱北虎牙，天险城边古西塞。\n江山如故名尚存，形势虽强国何在。水流三峡无古今，月照孤城几兴废。\n吴蜀英雄空战争，屈宋风骚谩悲慨。但愿时清塞不尘，楼上芳尊日相对。"
        },
        {
            "标题": "东园小閤丹粉一新昌龄有诗次韵",
            "作者": "王十朋",
            "内容": "小园小閤无奇新，但喜有酒堪娱宾。西畴种秫可自酿，不用勤买抛青春。\n月明星稀乌择木，吾爱吾庐堪寓目。须知主父五鼎珍，不似王猷数竿竹。\n丈夫未遇当安贫，带经且作锄园人。诗酒过从老兄弟，一笑可破双眉颦。\n见说西园相继辟，好将因果同栽植。子孙清白世相传，莫同阮氏分南北。"
        },
        {
            "标题": "次韵潘先生莫春感怀见寄",
            "作者": "王十朋",
            "内容": "缅想长安觉夜长，先生投老困文场。几吟白雪眠萧寺，谁荐凌云达未央。\n鼠目獐头多富贵，兔葵燕麦自悲伤。感春情思如云乱，排闷题诗寄草堂。"
        },
        {
            "标题": "沈敦谟和诗见寄复用元韵",
            "作者": "王十朋",
            "内容": "天使吾侪复会同，笑谈声落酒筵中。语离江北秋正杪，回首闽南岁又穷。\n春草池边来好句，木奴皮里隐仙翁。相将再上观潮阁，我已三章乞道宫。"
        },
        {
            "标题": "乙丑冬罢会呈诸友",
            "作者": "王十朋",
            "内容": "缪意开家塾，微才愧斗筲。虽逃有若叱，宁兑孝先嘲。\n尚赖知心友，能全耐久交。殷勤惜别意，终日在梅梢。"
        },
        {
            "标题": "四月四日祀赤帝于慈云岭净名寺祀毕游易安斋至江次送黄子升通判还乡",
            "作者": "王十朋",
            "内容": "祀罢灯花喜，山游晓色新。江头送归客，我亦是行人。"
        },
        {
            "标题": "秦君亭",
            "作者": "王十朋",
            "内容": "山中高隐欲逃名，不谓名随隐处成。凿石一泓诗数首，也曾攻破五言城。"
        },
        {
            "标题": "再用前韵勉诸友",
            "作者": "王十朋",
            "内容": "蚕妇欲晴农欲雨，书生事业无雨晴。况兹长日足可惜，薰风入户精神清。\n虚窗文字遮眼暗，短檠灯火通宵明。纸为良田力耕穫，一廛稼穑嗤许行。\n太山北斗仰韩子，千态万状穷周情。群居涵养务浑厚，藩篱剖破销纷争。\n拭目天衢骧骥足，下视污池雀儿浴。"
        },
        {
            "标题": "送凌知监赴玉环次觉无象韵",
            "作者": "王十朋",
            "内容": "晨兴趣行装，秋色满离席。悲风苦送声，短晷频移刻。\n兰舟薄暮发，去去转遐僻。极目望官所，沉沉烟霭积。\n清有濯缨水，白有漱齿石。悠然水石间，官情聊自适。\n朝焉游其南，暮焉戏其北。彼微山中鸟，亦将识公德。\n公无赋归去，田园付人役。"
        },
        {
            "标题": "次韵陈贺州题姜秦二公祠 秦隐君",
            "作者": "王十朋",
            "内容": "去剡游闽避世喧，清风寥邈典刑存。峰前鸟宿无名树，祠下僧敲有月门。\n高尚端如上九蛊，含章更类六三坤。偏师胜后诗无敌，正要公来与共论。"
        },
        {
            "标题": "黄牛庙",
            "作者": "王十朋",
            "内容": "我从白帝城，舟次黄牛峡。黄牛遗庙存，石马只耳缺。\n宛如欧公梦，地灵亦奇绝。固宜镇大川，千载食常血。\n何人赞巨力，曾不纪功烈。神乎岂求食，挽石骇舟楫。\n或云土胜水，兹亦强牵合。白帝将何云，吾为究其咒。\n神禹昔治水，疏凿九州别。百神各效职，僚佐力俱竭。\n功成禹化熊，涂山亦为石。譬如穆南征，化者想非一。\n有化为牛者，断崖留遗迹。岂亦黄帝馀，与牛同一色。\n至今名此峡，援溺有阴力。淫祠自其俗，神手本正直。\n爵以保安侯，足以章神德。"
        },
        {
            "标题": "次济上人韵",
            "作者": "王十朋",
            "内容": "老来未厌短檠光，又集青衿就故乡。却荷道人能具眼，不同时辈有他肠。\n心传潜涧源流别，首出新诗意味长。我亦笔头为佛事，未应中国异西方。"
        },
        {
            "标题": "曾潮州万顷增辟贡院以元夕落成寄诗次韵",
            "作者": "王十朋",
            "内容": "韩公来自九重天，再见潮阳吏部贤。唾手渠渠蜚夏屋，挥毫混混写源泉。\n丹霄有月逢三五，圣世生才协半千。太守落成应有语，立朝名节看儒先。"
        },
        {
            "标题": "次韵傅教授景仁马绿荔支",
            "作者": "王十朋",
            "内容": "玉座奇包未与颁，伏波家果忽堆盘。宜书蔡谱均称绿，不比韩诗止咏丹。\n荐李徒誇碧实脆，嚼瓜未觉水晶寒。羡君衫鬓巧相似，我坐郡厅惭素餐。"
        },
        {
            "标题": "知宗游延福有诗见怀次韵以酬",
            "作者": "王十朋",
            "内容": "向来云榭倚阑干，兴已遥驰郭外山。风伯如嫌俗驾至，禅房疑为病夫关。\n铃斋倦卧眼界寂，诗社免陪心境闲。蜡屐何时破吾愿，与君舒啸翠微间。"
        },
        {
            "标题": "知宗游东湖用贡院纳凉韵见寄次韵奉酬",
            "作者": "王十朋",
            "内容": "东湖曾一到，想像贺家湖。花似越女好，人如狂客无。\n高吟还老手，野趣属潜夫。归奏南风曲，薰兮欲和虞。"
        },
        {
            "标题": "次韵王景文赠行四绝 其四",
            "作者": "王十朋",
            "内容": "君年方壮我颜苍，敢以宗盟论雁行。孝子忠臣公论在，送行诗似少陵章。"
        },
        {
            "标题": "次韵王景文赠行四绝 其一",
            "作者": "王十朋",
            "内容": "圣主龙飞白首郎，误蒙亲擢与南床。言多妄发汲长孺，心不敢邪苏世长。"
        },
        {
            "标题": "次韵王景文赠行四绝 其二",
            "作者": "王十朋",
            "内容": "天涯行客正悲秋，况向鹘孙愁处愁。歌听竹枝刘刺史，诗怀庆朔范饶州。"
        },
        {
            "标题": "次韵王景文赠行四绝 其三",
            "作者": "王十朋",
            "内容": "吾道从来自不孤，果蒙好语慰榛芜。孜孜相勉惟名节，官职何须校有无。"
        },
        {
            "标题": "次韵表叔贾元范见寄二首 其二",
            "作者": "王十朋",
            "内容": "记得公归自汴京，瞭然目为小生青。行能致远由推毂，到即成渠荷建瓴。\n松柏岁寒知节操，芝兰室迩化芬馨。白圭三复成陈迹，感德伤怀涕泗零。"
        },
        {
            "标题": "次韵表叔贾元范见寄二首 其一",
            "作者": "王十朋",
            "内容": "华表飞来鹤姓丁，鹿岩依旧故山青。正缘松菊留仙隐，肯为弓车到郡厅。\n德者能言书有力，仁人自寿药非灵。坐看世事公应笑，落水杨花万点萍。"
        },
        {
            "标题": "次韵知宗酴醾",
            "作者": "王十朋",
            "内容": "万斛虬珠眩眼明，傲春迟吐冠园英。诗因居士价方重，酒赐名臣花遂荣。\n香异竹间吹细细，韵如堂上出盈盈。芳姿自可友兰蕙，惜不当时遇独清。"
        },
        {
            "标题": "次韵万乔年李唐英二绝 其一",
            "作者": "王十朋",
            "内容": "七贤林下共忘机，更有新诗为发挥。竹叶一尊添逸兴，薰风吹散脸红微。"
        },
        {
            "标题": "次韵梁尉秦碑古风",
            "作者": "王十朋",
            "内容": "姬嬴遗迹存者希，世传石鼓稽山碑。石鼓揄扬得韩子，文与二雅争驱驰。\n秦碑夸大颂功德，埋没草莽无人知。或言山顶石犹在，上有虎豹龙蛇螭。\n神藏鬼护荆棘蔽，崖悬磴绝登无岐。广文好奇穴探禹，梅仙喜事僧寻支。\n我赞其行要亲睹，勿受世俗流传欺。望秦秦望两崭绝，何山壁立东南涯。\n礼碑屹植最高处，不知磨灭从何时。剔苔扫墨了无有，模糊片纸亦足奇。\n浓云霮䨴黯将雨，古木槎牙蟠老枝。归来走笔出险语，诃政叱斯同小儿。\n诗成得得写寄我，词严意伟法退之。我闻秦人灭六国，酷若犬磔临江麋。\n先王法为秦所负，负秦况有秦有司。五经灰飞儒溅血，尧舜周孔何能为。\n上蔡猎师妙小篆，奴视俗体徒肥皮。东封太山南入越，大书深刻光陆离。\n沙丘风腥人事变，鬼饥族赤谁嗟咨。汉兴万事一扫去，惟有篆刻馀刑仪。\n磨崖欲作不朽计，其如历数不及期。蚩尤五兵纣漆器，人物美恶宁相疵。\n我虽过秦爱遗画，南山入望频支颐。不须峄阳访枣刻，不用迁史观雄辞。\n虚堂默坐对此纸，闭眼暗想君勿嗤。要知秦碑没字本，却类周雅无辞诗。"
        },
        {
            "标题": "次韵万乔年李唐英二绝 其二",
            "作者": "王十朋",
            "内容": "黉舍炎炎畏日长，竹亭取次纳新凉。文章风月须兼美，莫使时人恨海棠。"
        },
        {
            "标题": "孙子尚过明庆以诗见招未及往次韵",
            "作者": "王十朋",
            "内容": "剡溪未起子猷寻，空对溪山恨满襟。孤雁远来天杳杳，故人相望雪深深。\n思君一日成三岁，寄我行书直万金。惆怅今宵一尊酒，自邀明月伴孤斟。"
        },
        {
            "标题": "次韵林明仲见寄",
            "作者": "王十朋",
            "内容": "忆昔相逢未白头，别来岁月迅如流。自从江左分符去，长念城南载酒游。\n君似老松姿耐雪，我犹弱柳叶经秋。梅溪梅屿不相远，归去定乘寻戴舟。"
        },
        {
            "标题": "雁山僧景暹求文记本觉殿",
            "作者": "王十朋",
            "内容": "归来欲效老夫潜，喜见游方旧杜暹。本觉殿成功德满，愧无笔力助庄严。"
        },
        {
            "标题": "次韵韶美送刘夷叔二诗",
            "作者": "王十朋",
            "内容": "蜀山高岩岩，英物世非少。青藜卯金子，高步绝云杪。\n思苦鸣辄悲，词深谊难晓。知音有古人，纸上自倾倒。\n我昔贤关游，相逢粲衣表。东归拜言赠，箧笥至今好。\n重来已鬼录，魂魄蜀天渺。蓬山访高躅，空舍不停绕。\n定寻穷孟郊，相酬类双鸟。莫作人间来，世路转难拗。"
        },
        {
            "标题": "次韵韶美送刘夷叔二诗 其二 赠韶美",
            "作者": "王十朋",
            "内容": "西南有佳士，岷峨秀匈中。标高语更妙，写出岷峨容。\n青天道路难，冥冥慕蜚鸿。翩然下人间，海阔洪涛舂。\n寻幽入禹穴，杖屦谁相从。万卷蟠腹笥，一榻眠禅丛。\n时来访予语，自愧贤非戎。世态冷处薄，交情淡中浓。\n去岁鉴湖别，分甘老岩松。行藏果谁使，离合情无穷。\n田园有深约，耘耔当自充。异时瓯蜀间，林下见两翁。"
        },
        {
            "标题": "前中秋一日舟过山阴晚稻方熟忽",
            "作者": "王十朋",
            "内容": "西风吹白蘋，游子千里征。扁舟入鉴湖，水月相涵明。\n山阴晚稻熟，万顷黄云平。凭湖属远目，动我乡曲情。\n岂不有一饱，胡为苦营营。五年倦来往，争此蜗角名。\n未知得失间，奚辱亦奚荣。何当毕所愿，同归及春耕。"
        },
        {
            "标题": "次韵陆倅贺雨",
            "作者": "王十朋",
            "内容": "目注云霓为国忧，何心肥马更轻裘。庶民愁恨旱无雨，三日滂沱农有秋。\n且喜上公容我请，不辞大白共君浮。人言太守无才术，端藉士龙监此州。"
        },
        {
            "标题": "送翁东叟教授 其二",
            "作者": "王十朋",
            "内容": "三十年间旧友生，眼青头白见交情。官于湖北况尤冷，诗不江西语自清。\n行李少留吴芮国，梦魂先到谢公城。扁舟便合相随去，薄有田园正可耕。"
        },
        {
            "标题": "次韵知宗贺雨",
            "作者": "王十朋",
            "内容": "云飞初类愈随郊，珠忽跳空室舞蛟。但愿农多大田稼，不愁风捲少陵茅。\n才疏政事由来拙，天远精诚未易交。三日祷祈才一雨，自知无处避讴嘲。"
        },
        {
            "标题": "送翁东叟教授 其一",
            "作者": "王十朋",
            "内容": "鄱阳江上五见雪，鄱江楼上风栗烈。广文先生不畏冷，弭棹登楼兴清绝。\n笔端妙语出离骚，酒后刚肠吐名节。芝堂假守老乡人，明日仙舟那忍别。"
        },
        {
            "标题": "丁丑二月二十一日集英殿赐第",
            "作者": "王十朋",
            "内容": "太平天子崇儒术，寒贱书生荷作成。槐市育才叨舍选，枫宸唱第冠时英。\n圣恩宽大容愚直，御墨褒嘉佩宠荣。却笑刘蕡不遭际，徒令纸上有虚名。"
        },
        {
            "标题": "赠林尉致约",
            "作者": "王十朋",
            "内容": "红颜白面神仙吏，好学苦吟真我徒。政事文章有家法，它年呼作小龙图。"
        },
        {
            "标题": "次韵叶枢密言别",
            "作者": "王十朋",
            "内容": "流落江湖岁月侵，九重侧席念公深。汉庭宽大颁纶綍，楚阁清和襆枕衾。\n大壑巨鱼欣复纵，虚舟积羽可能沉。乾坤整顿须元老，芝岭柯山未许寻。"
        },
        {
            "标题": "次韵张叔清见寄",
            "作者": "王十朋",
            "内容": "太学年时识一夔，婺溪掺别越三期。闽中大府子为掾，峡内孤城予把麾。\n去隔关山共明月，归逢鱼雁寄新诗。苕溪昨夜梅花发，目对清标有所思。"
        },
        {
            "标题": "移庖贡院知宗即席赋诗次韵",
            "作者": "王十朋",
            "内容": "预读嘉宾小雅章，银袍行见鹭成行。彬彬周室士升俊，济济禹庭言拜昌。\n落笔词源俱倒水，何人觜距独专场。清源欲志新人物，定有英才副所望。"
        },
        {
            "标题": "别周德远诸友",
            "作者": "王十朋",
            "内容": "山城过疏雨，客馆生新秋。乡心杂病思，浩荡不可留。\n忆昨初来时，园花弄春柔。俯仰节物变，木杪风飕飕。\n旅食百日馀，故人情已周。论文有深味，惜别添牢愁。\n槐花物色老，琴书散交游。暖律回南枝，相期泛仙舟。"
        },
        {
            "标题": "刺桐花",
            "作者": "王十朋",
            "内容": "初见枝头万绿浓，忽惊火伞欲烧空。花先花后年俱熟，莫遣时人不爱红。"
        },
        {
            "标题": "题卧龙山观音泉呈行可元章",
            "作者": "王十朋",
            "内容": "去岁游庐山，社中观白莲。不饮远公酒，聊酌聪明泉。\n肩舆过武昌，乘兴西山巅。岩乳饮菩萨，诗篇诵苏仙。\n夔州苦无井，瘿俗殊可怜。竹筒喉不乾，可浣不可煎。\n日汲卧龙水，屡赖担夫肩。所取都几斛，深惭未投钱。\n前日招提游，入耳声涓涓。泓澄可照胆，草木皆光妍。\n却疑南阳人，蟠蛰清泠渊。惨淡会风云，滂沱霖普天。\n源如少陵词，清入光芒篇。馀波涨瞿唐，汹涌吞百川。\n何人著水经，漏此不及编。道人出新茗，林间手新研。\n共以夷齐心，来结观音缘。至今清夜梦，犹到幽亭边。\n交游况离索，回首成悽然。何时鹿呦呦，重访山中禅。"
        },
        {
            "标题": "题东林聪明泉",
            "作者": "王十朋",
            "内容": "远公白莲社，旁有聪明泉。饮此谁聪明，社中十八贤。\n尧舜不曾饮，聪明本诸天。我辈虽饮之，聪明不加前。\n为爱此水清，一酌涤尘缘。却恐愚此水，愚名自今传。"
        },
        {
            "标题": "答毛唐卿虞卿借昌黎集",
            "作者": "王十朋",
            "内容": "予少不知学古难，学古直欲学到韩。柰何韩实不易学，怛觉昼夜心力殚。\n茫然故步亦已失，有类寿陵学邯郸。虽然予心未肯已，尚欲勉强求其端。\n跬步不休效驽马，千里未至空长叹。羡君兄弟俱早慧，家学岂止传柔温。\n圣经贤传饫已久，百家诸子皆蠹残。学文要须学韩子，此外众说徒曼曼。\n韩子皇皇慕仁义，力排佛老回狂澜。三百年来道益贵，太山北斗世仰观。\n我生于今望之远，时时开卷相欣欢。岂惟庐陵惜旧本，我亦惜此祇自看。\n子今欲假敢违命，愿子宝之同琅玕。"
        },
        {
            "标题": "和韩答柳柳州食虾蟆",
            "作者": "王十朋",
            "内容": "虫鱼千万族，一一异状貌。飞潜同一性，巨细何必校。\n彼微水中蛙，四足伛而疱。自从科蚪初，生育在泥淖。\n好鸣乃其性，非故欲喧闹。蝈氏职洒灰，恐非圣人教。\n吾闻人间世，生死同梦觉。杀物伤吾仁，忍听声熚爆。\n况我儒衣冠，弦诵生乡校。彼亦呼子曰，有意欲吾效。\n人虫各好生，奚用苦相挠。退之惮食蛇，得得释笼罩。\n子厚放鹧鸪，仁心亦稍稍。胡为于此虫，未尽忘嗜乐。\n荐祠用枭獍，穿阱诛虎豹。古人岂妄杀，去害除不孝。\n愿留兹鼓吹，驻我寒溪棹。"
        },
        {
            "标题": "林下十二子诗 昌阳子仙",
            "作者": "王十朋",
            "内容": "天上星郎字子仙，结根拳石傍清泉。豨苓方入医师手，谁识仙姿解引年。"
        },
        {
            "标题": "送王抚干行甫",
            "作者": "王十朋",
            "内容": "之子来夔子，春江又绿波。分符惭政拙，赞画赖才多。\n翰墨妙挥染，词章工琢磨。扁舟先吾去，送别奈愁何。"
        },
        {
            "标题": "郡中久雨入境而霁",
            "作者": "王十朋",
            "内容": "积雨喜初霁，湖山清更嘉。船船渔晒网，岸岸稻烘芽。\n水涨鱼虾乐，年凶道路嗟。人言新太守，头白似苕花。"
        },
        {
            "标题": "子绍至云安复和前韵见寄酬以二首 其一",
            "作者": "王十朋",
            "内容": "细阅皇朝进士科，第三人最得贤多。不劳则饿天将任，或起而僵帝欲哦。\n馆阁早推仁者勇，庙堂终作国之皤。也知有意东山卧，其奈苍生望子何。"
        },
        {
            "标题": "子绍至云安复和前韵见寄酬以二首 其二",
            "作者": "王十朋",
            "内容": "不比求游占一科，无施不可患才多。手持江海一麾去，梦与神仙七字哦。\n客里有书情愈重，别来多病鬓添皤。郡斋独坐岁华莫，眼见官梅深忆何。"
        },
        {
            "标题": "九日寄昌龄弟 其七",
            "作者": "王十朋",
            "内容": "我思雁荡游，欲与雁行去。羽翼本天生，谁令分两处。"
        },
        {
            "标题": "题大慈寺",
            "作者": "王十朋",
            "内容": "巍岭迢迢入翠微，梵宫佛陇锁烟霏。断碑古寺曾经眼，刚笑陈隋往事非。"
        },
        {
            "标题": "望大孤山",
            "作者": "王十朋",
            "内容": "鄱阳古渡留遗冢，湖口烟鬟露淡妆。九女何由从童子，两姑那肯嫁彭郎。"
        },
        {
            "标题": "题梦龄五桂堂",
            "作者": "王十朋",
            "内容": "我昔曾栽会趣堂，子今封植更芬芳。胜它福峙三珠树，赛却东嘉五马坊。\n靖节柳青宁耐久，大夫松老恨无香。何如移得蟾宫种，不愧灵椿窦十郎。"
        },
        {
            "标题": "月上人以拳石植海松莳菖阳于四际苍姿秀色钟清气于几案间以为梅溪之野人赠兼惠诗章因与酬唱凡四首 其一",
            "作者": "王十朋",
            "内容": "苍苍千尺大夫松，不似湖嵌植小茏。枕水一拳形崒嵂，凌云三干色尨茸。\n王衡星化姿兼茂，莲社诗高席可重。乞与书窗端不恶，萧然如对德人容。"
        },
        {
            "标题": "游大龙湫和前韵",
            "作者": "王十朋",
            "内容": "十年重到大龙湫，千尺新流胜旧流。会见四方霖雨足，老龙还向此藏头。"
        },
        {
            "标题": "腊月望日出郊探春游告成观谒大禹祠酌菲饮泉遂至龙瑞宫观禹穴薄暮而还",
            "作者": "王十朋",
            "内容": "禹葬稽山不记年，丹青落尽庙依然。神文秘在藏书穴，俭德流为菲饮泉。\n龙瑞峰峦高近日，鉴湖烟水阔浮天。东州佳处略经眼，自笑好奇如马迁。"
        },
        {
            "标题": "大言独步郡圃即事有作次韵",
            "作者": "王十朋",
            "内容": "厌听桐城雨，频瞻雁荡云。它乡见子面，好句张吾军。\n草木心知敬，桑榆景未曛。淹留不须叹，鸡鹤偶同群。"
        },
        {
            "标题": "大龙湫",
            "作者": "王十朋",
            "内容": "灵源东接雁池遥，裂石崩崖下九霄。云断青天倚长剑，月明泉室挂生绡。\n江声雨势三秋急，雪片冰花五月饶。休勒移文北山去，他年来赴石梁招。"
        },
        {
            "标题": "上大望州钻天三里 其一",
            "作者": "王十朋",
            "内容": "身到猿啼百尺头，更言前有鹘孙愁。试于大望山头望，望见人间是峡州。"
        },
        {
            "标题": "再过雁山三绝 其一 大龙湫",
            "作者": "王十朋",
            "内容": "龙大那容在此湫，银河得得为飞流。好乘风雨昂头角，直到天池最上头。"
        },
        {
            "标题": "上大望州钻天三里 其二",
            "作者": "王十朋",
            "内容": "豆子山前火墨溪，迢迢一岭与天齐。肉身安得钻天手，肝胆崔嵬自作梯。"
        },
        {
            "标题": "二月十五日祈晴十七日雷雨再作",
            "作者": "王十朋",
            "内容": "清香一瓣乞晴回，准拟阳光万里开。风伯未吹云阵破，雷公又唤雨声来。\n补天石烂畴能鍊，陷泞车深不易推。谁坐黄堂称太守，深惭无术救天灾。"
        },
        {
            "标题": "送九座讷老 其一",
            "作者": "王十朋",
            "内容": "禅老遥从九座来，一言为我洗尘埃。飘然又向山中去，白首相逢更几回。"
        },
        {
            "标题": "送九座讷老 其二",
            "作者": "王十朋",
            "内容": "至乐亭中半月留，溪山杖屦饱寻幽。见师忽起庐山梦，梦向旧时游处游。"
        },
        {
            "标题": "初欲维舟岳阳楼下适风作遂泊南津",
            "作者": "王十朋",
            "内容": "岳阳楼下风波恶，过客舟行不容泊。遥从湖口入南津，看尽湖山与城郭。\n楼阁峥嵘照眼明，君山当面如蓬瀛。雄文谁继范文正，妙曲亦无滕子京。"
        },
        {
            "标题": "九月一日自道场山如临安周德载夏廷茂自菁村乘舟来访既别寄以小诗",
            "作者": "王十朋",
            "内容": "二十年前旧友生，扁州来访见交情。相看容鬓俱非昔，记得炉亭笑语声。"
        },
        {
            "标题": "义夫以赵清献谏垣集易柳文次其韵",
            "作者": "王十朋",
            "内容": "文集何须较少多，有无相易共渐磨。宪台清献柳州柳，唐宋人才未易过。"
        },
        {
            "标题": "次韵何宪太平道中书事",
            "作者": "王十朋",
            "内容": "明刑清诏使，行部近清明。况有太平象，想亡愁叹声。\n问民知疾苦，按郡戒将迎。更向金陵看，六朝馀故城。"
        },
        {
            "标题": "次韵昌龄游白石二诗 其二 道岩",
            "作者": "王十朋",
            "内容": "未穷脚力上层霄，想象名山兴亦高。物外游人身插羽，洞中仙客体生毛。\n利名奔走嗟吾老，杖屦徜徉羡子豪。凫舄共游端有日，预期木叶下亭皋。"
        },
        {
            "标题": "待对仙林九日登佛阁时寄家道场山思去年游卧龙山遂用旧韵",
            "作者": "王十朋",
            "内容": "浮家东下路间关，地近家乡尚未还。风雨满城欣已过，星霜入鬓早宜闲。\n去年嘉客同吹帽，今日仙林独侍班。遍插茱萸忆兄弟，更添北望道场山。"
        },
        {
            "标题": "石夫人",
            "作者": "王十朋",
            "内容": "亭亭独立望天津，四畔无家石作邻。螺髻不梳千载晓，蛾眉空扫万年春。\n雪为铅粉凭风传，霞作胭脂仗日匀。莫道岩前无宝鉴，一轮明月照夫人。"
        },
        {
            "标题": "韶美至云安寄诗二首再用诗字韵以寄",
            "作者": "王十朋",
            "内容": "刘郎初自日边归，入峡殷勤寄我诗。大小承天思越绝，后先去国会坤维。\n分题应记跳珠夜，送别还思入竹时。千里遥遥共明月，此心无合亦无离。"
        },
        {
            "标题": "中元日得雨",
            "作者": "王十朋",
            "内容": "秋阳亢流火，时雨洗中元。既贺苗苏槁，还欣暑涤烦。\n德知天地大，功任鬼神言。愿作老农圃，一犁耕故园。"
        },
        {
            "标题": "连日至瞿唐谒白帝祠登越公三峡堂徘徊览古共成十二绝 其三 白帝城",
            "作者": "王十朋",
            "内容": "火德重兴六合同，金行数止一星终。鼎分虽愧刘玄德，面缚肯为安乐公。"
        },
        {
            "标题": "自秋七月不雨至于春二月十九日仅得雨昌龄作贺诗予未及和而雨止矣遂次韵以闵之 其一",
            "作者": "王十朋",
            "内容": "水旱年年费请求，仰勤汤祷与尧畴。何时三十六雨足，当宁免怀云汉忧。"
        },
        {
            "标题": "自秋七月不雨至于春二月十九日仅得雨昌龄作贺诗予未及和而雨止矣遂次韵以闵之 其二",
            "作者": "王十朋",
            "内容": "一杯未吸瓮头春，三叠聊攲雨裛尘。不用遽兴风伯讼，弘羊真是可烹人。"
        },
        {
            "标题": "九日登蕺山",
            "作者": "王十朋",
            "内容": "九日同登古蕺山，眼明天阔兴清闲。杯传但觉欢无尽，帽落俄惊鬓已斑。\n乡思遥驰三径里，秋声近在八松间。茱萸未许陪朝士，赖有清流数往还。"
        },
        {
            "标题": "游圆超院登挟溪亭次卢公",
            "作者": "王十朋",
            "内容": "路入剡山腰，风生玉川腋。孤亭物外高，双溪眼中碧。\n山僧作亭知几春，赏音端怕逢诗人。自从妙语发丘壑，遂使绝境多蹄轮。\n我来首访维摩诘，问讯双溪自何出。发源应与婺溪同，赋物惭无沈郎笔。\n凭栏欲洗名利尘，入眼翻惊客恨新。山城重重水如带，可能挽住思乡人。"
        },
        {
            "标题": "追和范文正公鄱阳诗 登绮霞亭用碧云轩韵",
            "作者": "王十朋",
            "内容": "郡亭临大泽，霞障截尘纷。有色祇因日，无心元是云。\n沧浪随郭转，欸乃隔江闻。文正已仙去，佳名千载芬。"
        },
        {
            "标题": "端午日陪柳严州登千峰榭 其四",
            "作者": "王十朋",
            "内容": "偶上千峰榭，当时恨不来。使君留过客，高处酌金罍。"
        },
        {
            "标题": "登绮霞亭用喜雨韵",
            "作者": "王十朋",
            "内容": "六月西征遇旱灾，脩途千里踏尘埃。雷公俄唤阿香去，霖雨便随流火来。\n天入沧浪游楚越，云翻䆉稏忆温台。绮霞亭上一回首，满目湖山壮矣哉。"
        },
        {
            "标题": "西征",
            "作者": "王十朋",
            "内容": "绍兴建元二十二，良月壬午时丁未。王家辞弟游帝都，出门满眼思亲泪。\n鹡鸰送我过原隰，朋友携尊宿萧寺。朝离黄塘惜分别，莫宿青山嗟独自。\n初心满拟游雁山，行止非人辄乖异。黄岩留连越三宿，故旧过从日沈醉。\n郑生伴我千里行，近世人无此风义。皇华亭上一回首，陡觉眉头起乡思。\n西江十里浮桥边，把酒登楼吟拥鼻。山行初逢建子月，入眼梅花已春意。\n前观三渡觉非旧，下视两滩真可畏。渡头仙人还笑我，髭须如棘犹名利。\n欲入天台观石桥，行来匆匆未能遂。途中邂逅张老丞，十五年前乐清尉。\n自嗟吾非沈谢辈，面目从来苦难记。飞泉枕上梦成魔，达旦思家何曾睡。\n细雨濛濛入关岭，旅邸重寻旧题字。雨脚微收过天姥，洗出峰峦叠苍翠。\n刘阮祠荒土犹赤，溪山真是神仙地。道旁石现小金仙，传舍荒凉谁废置。\n柘溪竹染儿女痕，石岭松含栋梁器。路入南明观石佛，楼阁岧峣更深邃。\n八年行役两来游，岩上题诗记前事。乘兴剡溪寻故人，久别相逢杂悲喜。\n义风吹水送行舟，越国江山满瞻视。十四岁娥孝且烈，三百里湖明更媚。\n千岩竞秀壑争流，终日贪看趣遥寄。西兴渡口声如雷，银浪崔嵬魄惊悸。\n江神为我风色平，天阙煌煌瞻象魏。贤关访旧话酸辛，更食齑盐旧滋味。\n学官欲以职事留，自愧非才力辞避。观台云物端可书，宫线初长日南至。\n龙山僦舍观大礼，仪仗森然典文备。人臣贵盛古今无，秦公父子俱为使。\n景灵告谢乐声回，鹓鹭花枝侈君赐。西游连日睹天颜，和气氤氲散憔悴。\n岁云莫矣却归来，捉笔书为于役志。"
        },
        {
            "标题": "端午日陪柳严州登千峰榭 其二",
            "作者": "王十朋",
            "内容": "偶上千峰榭，因思小范公。桐庐萧洒处，尽在十诗中。"
        },
        {
            "标题": "端午日陪柳严州登千峰榭 其三",
            "作者": "王十朋",
            "内容": "偶上千峰榭，遥思六客堂。前时赋诗处，烟水路茫茫。"
        },
        {
            "标题": "登清风楼呈通判宋子飞",
            "作者": "王十朋",
            "内容": "苕霅水会处，楼高风快哉。洲中白蘋动，天半故人来。\n穆入周臣颂，雄胜楚客台。飘飘玉川子，乘兴上蓬莱。"
        },
        {
            "标题": "梁彭州与客登卧龙山送酒二尊 其二",
            "作者": "王十朋",
            "内容": "天禄归来杨子云，酒随后乘为论文。云安曲米瓶双玉，聊助诗人作小醺。"
        },
        {
            "标题": "望海亭",
            "作者": "王十朋",
            "内容": "踏雪遥登望海亭，扶桑日上卧龙醒。微臣望处非沧海，只望尧天万里青。"
        },
        {
            "标题": "九日登卧龙山呈同官",
            "作者": "王十朋",
            "内容": "老逢佳节强跻攀，兴绕东篱愧未还。与客携壶登缥缈，寻僧对榻卧幽闲。\n白盐照日一峰古，乌帽吹风双鬓班。坐上无非孟嘉辈，卧龙山却胜龙山。"
        },
        {
            "标题": "过宛陵陪汪枢密登双溪阁叠嶂楼游高斋望敬亭山诵谢元晖李太白诗用枢公游齐山韵",
            "作者": "王十朋",
            "内容": "天将大任未容闲，清峭依然御史颜。谢客能吟练江句，谪仙不厌敬亭山。\n双溪风月壶觞里，叠嶂烟霞几案间。天下苍生望公起，归辕行见郡人攀。"
        },
        {
            "标题": "九日登卧龙山呈同官又一绝",
            "作者": "王十朋",
            "内容": "夔子山高峡天阔，骚人宅近刚肠悲。菊花上头不易得，酒盏到手何须辞。"
        },
        {
            "标题": "昨日饭金城观今日饭石田驿",
            "作者": "王十朋",
            "内容": "城纵是金非愿得，田虽有石尚堪耕。欲随秋雁荡中去，却向杜鹃啼处行。"
        },
        {
            "标题": "宿多福院",
            "作者": "王十朋",
            "内容": "古刹名多福，初来宿上方。蜂窠悬败壁，燕垒满空梁。\n蝙蝠沸盈室，尘埃堆满床。香烧数炷柏，移下小僧房。"
        },
        {
            "标题": "至九江陪林守黄中登庾楼出示旧诗",
            "作者": "王十朋",
            "内容": "万里相望牛马风，兹楼邂逅一尊同。烟生燕寝香炉上，鼋在宾筵食指中。\n舟入沧波咏蘋白，饮陪文字胜裙红。飞黄腾踏日边去，回首群惊冀北空。"
        },
        {
            "标题": "点绛唇（南香含笑）",
            "作者": "王十朋",
            "内容": "南国名花，向人无语长含笑。缘香囊小。不肯全开了。\n\n花笑何人，鹤相诗词好。须知道。一经品藻。又压前诗倒。"
        },
        {
            "标题": "点绛唇·阑槛阴沈",
            "作者": "王十朋",
            "内容": "阑槛阴沈，紫云呈瑞馀寒凛。卷帘猗枕。香逼幽人寝。入梦何年，庐阜闻名稔。风流甚。阿谁题品。唤作熏笼锦。"
        },
        {
            "标题": "点绛唇·十里西湖",
            "作者": "王十朋",
            "内容": "十里西湖，淡妆浓抹如西子。藕花簪水。清净香无比。记得曾游，短棹红云里。聊相拟。一盆池水。十里西湖似。"
        },
        {
            "标题": "点绛唇·芳友依依",
            "作者": "王十朋",
            "内容": "芳友依依，结根遥向深林外。国香风递。始见殊萧艾。雅操幽姿，不怕无人采。堪纫佩。灵均千载。九畹遗芳在。"
        },
        {
            "标题": "点绛唇·仙友苍苍",
            "作者": "王十朋",
            "内容": "仙友苍苍，西风吹散天香好。暗飘龙脑。金栗枝头小。谁种丹霄，造化玄功妙。真堪笑。学仙疏谬。有似西河老。"
        },
        {
            "标题": "点绛唇（奇香蜡梅）",
            "作者": "王十朋",
            "内容": "蜡换梅姿，天然香韵初非俗。蝶驰蜂逐。蜜在花梢熟。\n\n岩壑深藏，几载甘幽独。因坡谷。一标题目。高价掀兰菊。"
        },
        {
            "标题": "点绛唇（雪香梨）",
            "作者": "王十朋",
            "内容": "春色融融，东风吹散花千树。雪香飘处。寒食江村暮。\n\n左掖看花，多少词人赋。花无语。一枝春雨。惟有香山句。"
        },
        {
            "标题": "点绛唇·毗舍遥遥",
            "作者": "王十朋",
            "内容": "毗舍遥遥，异香一炷驰名久。妙香稀有。鼻观深参透。问讯东来，知□谁先後。称仙友。十花为偶。近有江西守。"
        },
        {
            "标题": "点绛唇·羽盖垂垂",
            "作者": "王十朋",
            "内容": "羽盖垂垂，玉英乱簇春光满。韵香清远。暖日烘庭院。露褒琼枝，脸透何郎晕。凝余恨。古人不见。谁与花公论。"
        },
        {
            "标题": "怀姜渭叟兼简谢守中用前韵",
            "作者": "王十朋",
            "内容": "姜郎何事久无书，令君青春最忆渠。别后又孤诗与酒，怪来都断雁并鱼。\n守株身世俱非巧，画饼声名总是虚。隔壁惠连无恙否，池塘春草句何如。"
        },
        {
            "标题": "五月四日与同僚南楼观竞渡因成小诗四首明日同行可元章登楼又成五首 其三",
            "作者": "王十朋",
            "内容": "鄱阳夔子两端午，去岁人如今岁人。直是吴头来蜀尾，子规声里吊灵均。"
        },
        {
            "标题": "题寿乐堂用东坡韵赠杨元宾佥判",
            "作者": "王十朋",
            "内容": "蓬莱阁下苍龙古，万壑千岩拥仙府。寿乐堂西面卧龙，壑月岩风满窗户。\n苍松溜雨大十围，绿水浮荷深一股。作堂主人久黄壤，仁智风犹似邹鲁。\n诗仙骑龙已上天，妙句光芒照寰宇。青山偃蹇只如昔，高处去天无尺五。\n杨侯淮泗老儒学，文字撑肠笔风雨。朅来赞幕古东州，要与青山作盟主。\n虚堂宴坐饱风月，此外一毫端不取。它日从公物外游，贝阙珠宫酌琼乳。"
        },
        {
            "标题": "十月四日宿于沙市舟中捲",
            "作者": "王十朋",
            "内容": "今夕果何夕，章华台畔舟。诗成天作纸，帘捲月为钩。\n蜡炬知何喜，乡心未免忧。家书随雁足，两月到荆州。"
        },
        {
            "标题": "送潜老赴东禅 其一",
            "作者": "王十朋",
            "内容": "驻锡清源十五年，月明台静忽飘然。禅心莫为东禅起，南北东西总是禅。"
        },
        {
            "标题": "次韵昌龄游白石二诗 其一 东际",
            "作者": "王十朋",
            "内容": "飞流喷沫下烟岚，肯使名同盗与贪。莫讶来时多汩汩，定知止处却潭潭。\n遥通雁荡灵湫两，巍压龙门巨浪三。好景不烦摩诘画，尽归诗客句中含。"
        },
        {
            "标题": "至剡溪寄梦龄昌龄",
            "作者": "王十朋",
            "内容": "歉岁为行客，清秋别故园。自从离雁荡，长是念鸰原。\n世路疲来往，亲闱废凊温。缄书付归仆，销尽旅中魂。"
        },
        {
            "标题": "送昌龄弟还乡兼简梦龄",
            "作者": "王十朋",
            "内容": "束书千里赴王畿，战艺贤关事偶违。鉴水天高鸿雁集，左原山远鹡鸰啼。\n夜床风雨客情恶，春草池塘诗思飞。勉力还家对灯火，待看双桂擢秋闱。"
        },
        {
            "标题": "寄新历日与梦龄昌龄弟",
            "作者": "王十朋",
            "内容": "老去惊看历日新，宦情尤忆故园春。吾乡亲旧如相问，为道明年已五旬。"
        },
        {
            "标题": "初拟过雁山既而取道乌石寄梦龄昌龄",
            "作者": "王十朋",
            "内容": "不度丹芳七七盘，非缘杖屦厌间关。要留来岁高风便，兄弟成行过此山。"
        },
        {
            "标题": "赠梦龄兼怀昌龄",
            "作者": "王十朋",
            "内容": "我缘窃禄寓东州，子亦相从千里游。铁砚功名壮心在，短檠灯火夜窗幽。\n治书晁错宜登第，射策公孙定取侯。他日三人老兄弟，结庐相共保松楸。"
        },
        {
            "标题": "太学寄梦龄昌龄弟",
            "作者": "王十朋",
            "内容": "东望家山几断魂，白云飞尽路漫漫。须知太学齑盐味，不似亲闱菽水欢。\n事业未应孤铁砚，弟兄犹喜尽儒冠。行飞直待秋风便，好作排空雁字看。"
        },
        {
            "标题": "寄梦龄昌龄弟",
            "作者": "王十朋",
            "内容": "老去生涯集百忧，一身萍泛剡溪头。钓鱼温水同侯喜，旅食新丰类马周。\n长铗有时思海味，短檠终夜照离愁。也知四海皆兄弟，能似天生羽翼不。"
        },
        {
            "标题": "怀梦龄昌龄弟",
            "作者": "王十朋",
            "内容": "久别思吾弟，它乡岁又除。日吟棠棣句，目断雁行书。\n老去情尤恶，怀归语似虚。祠章已三上，试为扫茅庐。"
        },
        {
            "标题": "人日喜晴",
            "作者": "王十朋",
            "内容": "元日至人日，幸无阴晦时。因思董勋问，却异少陵诗。\n遥想水披冻，坐看梅满枝。明朝如得雨，正与谷相宜。"
        },
        {
            "标题": "赵果州之子年十四能作大字果州自荆南以诗寄予命书之字画",
            "作者": "王十朋",
            "内容": "子政平生宜谅闻，故应有子嗣清芬。读书行见破万卷，识字岂惟能八分。\n年少便宜观上国，诗成真可张吾军。校雠异日居天禄，玉叶金枝有子云。"
        },
        {
            "标题": "谒清烈庙登独醒亭",
            "作者": "王十朋",
            "内容": "我醉亦如众，亭惭登独醒。惟知慕清节，首为绘仪形。"
        },
        {
            "标题": "读东坡诗",
            "作者": "王十朋",
            "内容": "东坡文章冠天下，日月争光薄风雅。谁分宗派故谤伤，蚍蜉撼树不自量。\n堂堂天人欧阳子，引鞭逊避门下士。天昌斯文大才出，先生弟子俱第一。\n天人诗如李谪仙，此论最公谁不然。词无艰深非浅近，章成韵尽意不尽。\n味长何止飞鸟惊，臆说纷纷几元稹。浑然天成无斧凿，二百年来无此作。\n谁与争先惟大苏，谪仙退之非过呼。胸中万卷古今有，笔下一点尘埃无。\n武库森然富摛掞，利钝一从人点检。莫年海上诗更高，和陶之诗又过陶。\n地辟天开含万汇，少陵相逢亦应避。北斗以南能几人，大江之西有异议。\n日光玉洁一退之，亦言能文不能诗。碑淮颂圣十琴操，生民清庙离骚词。\n舂容大篇骋豪怪，韵到窘束尤瑰奇。韩子于诗盖馀事，诗至韩子将何讥。\n文章定价如金玉，口为轻重专门学。向来学者尊西昆，诗无老杜文无韩。\n净扫书斋拂尘几，瓣香敬为三夫子。"
        },
        {
            "标题": "二月望日欲劳农于弁山会风雨作遂出南门因登岘山观洼尊访五花亭遗迹晚霁游何山观读书堂薄暮 其二",
            "作者": "王十朋",
            "内容": "天遣吾来此劳农，要令遗躅访颜公。虽无二十四宾客，诗酒略追前辈风。"
        },
        {
            "标题": "亡姊之葬在九月而不得其日十五日读坡诗至英公燎须事不觉悲涕是日辛酉得非葬日邪诗以寓哀",
            "作者": "王十朋",
            "内容": "先人六儿女，姊长孝且慈。德淑命不淑，哀哉止于斯。\n莫年失爱子，哭泣鬓成丝。年才五十七，一病不可医。\n姊死我在傍，姊葬吾不知。初闻卜九月，不得日与时。\n丐祠既不遂，临穴竟无期。日月为我昏，风雨为我悲。\n宦游何所得，抱恨渺无涯。尚馀英公须，未作子厚碑。\n便当回雁荡，那忍过秭归。"
        },
        {
            "标题": "二月望日欲劳农于弁山会风雨作遂出南门因登岘山观洼尊访五花亭遗迹晚霁游何山观读书堂薄暮",
            "作者": "王十朋",
            "内容": "卞山龙欲阻吾行，怪雨盲风不肯晴。但得出郊脩故事，此中亦可劝深耕。"
        },
        {
            "标题": "刘韶美辞试馆职",
            "作者": "王十朋",
            "内容": "学问称博洽，向后无此刘。太一然青藜，迟君天禄游。\n给札试玉堂，故事久不修。遴选先实才，闻之辄掉头。\n我乃行秘书，肯随铅椠流。三日扫虚室，伫想心悠悠。\n张罗君不顾，窃食吾怀羞。西风吹兼葭，倚玉嗟无由。"
        },
        {
            "标题": "闻韶美侍郎易任广汉 其二",
            "作者": "王十朋",
            "内容": "书欲临邛去，公俄广汉行。湖欣遇房相，诗拟和刘兄。\n为郡人生贵，还乡昼锦荣。无从陪杖屦，老我欲归耕。"
        },
        {
            "标题": "次韵嘉叟读和韩诗",
            "作者": "王十朋",
            "内容": "孔孟久不作，况雄莫能和。韩公生有唐，力欲拯颓挫。\n文兴八代衰，学救诸子过。佛老蔓中华，微公衽其左。\n馀事以诗鸣，语险鬼胆破。汗澜高驾天，捷敏剧飞笴。\n骑龙归帝旁，玉日人间堕。汗流籍湜辈，圭璧分半个。\n柳和词拟骚，郊联语成些。咸知太山仰，谁继北窗卧。\n我本齑盐生，久供笔砚课。幽香摘天葩，光艳拾珠唾。\n后公三百年，杖屦无从荷。世无六一翁，孰知珍古货。\n巴词拟阳春，僭窃罪宜坐。神交有吾宗，涉世同坎轲。\n学继青箱玉，诗高碧纱播。勉令添和篇，才薄知何奈。\n谬同赤效白，深愧愈知贺。世事置勿论，蚊睫虫容么。"
        },
        {
            "标题": "二月望日欲劳农于弁山会风雨作遂出南门因登岘山观洼尊访五花亭遗迹晚霁游何山观读书堂薄暮 其三",
            "作者": "王十朋",
            "内容": "久欲归耕竟未归，又吟苕霅劝农诗。流钱腐粟惭无术，稼穑艰难或稍知。"
        },
        {
            "标题": "王嘉叟和读楚东诗复用前韵以寄",
            "作者": "王十朋",
            "内容": "照眼骊珠光陆离，莆田太守寄新诗。死生贵贱交情见，惟有吾宗不徇时。"
        },
        {
            "标题": "读赵果州诗",
            "作者": "王十朋",
            "内容": "眉宇胸襟两不尘，唾成珠玉更清新。惜哉不使苏仙见，题品宁先赵德麟。"
        },
        {
            "标题": "陈商霖挽词",
            "作者": "王十朋",
            "内容": "畴昔游从分不轻，十年乡校读书灯。德星会聚三兄弟，诗社追随八友朋。\n去国悲凉老王粲，还乡牢落失陈登。诵君生死炎凉句，斜日寒天涕满膺。"
        },
        {
            "标题": "闻韶美侍郎易任广汉 其一",
            "作者": "王十朋",
            "内容": "帝眷甘泉旧，纶恩换虎符。神应驰北阙，眼已见西湖。\n霖雨思贤甚，仙槎到汉无。书梁形梦寐，大厦待公扶。"
        },
        {
            "标题": "寄刘侍郎韶美",
            "作者": "王十朋",
            "内容": "流落天涯老病身，归心一点逐新春。故人少借论思口，放我山林作散人。"
        },
        {
            "标题": "次韵万先之读庄子",
            "作者": "王十朋",
            "内容": "庄生蔽于天，先儒已能言。六经有真味，奚用食马肝。\n王何佐其高，遗害今犹存。夫君高明士，寄趣名理间。\n恐蹈贤者过，因诗与君论。"
        },
        {
            "标题": "刘韶美至巫山寄诗因次其韵",
            "作者": "王十朋",
            "内容": "终日思归未有涯，梦魂无夜不还家。莫云春树忆太白，流水高山逢伯牙。\n卷轴随身虽有厄，风流得罪可无哗。相逢莫便匆匆去，弭棹夔门过食瓜。"
        },
        {
            "标题": "怀刘方叔兼简全之用前韵",
            "作者": "王十朋",
            "内容": "刘郎何事久无书，梦里频频却见渠。往事真同塞翁马，此身何异蠹书鱼。\n严亲白发皆如许，吾辈青春度莫虚。意气飘飘羡温叟，凌云词赋压相如。"
        },
        {
            "标题": "渊源堂十二诗 其二 细论堂",
            "作者": "王十朋",
            "内容": "不饮红裙酒，祇将文字论。江东渭北客，日日对芳尊。"
        },
        {
            "标题": "伤时感怀 其二",
            "作者": "王十朋",
            "内容": "帝乡五载乱离中，亿万苍生陷犬戎。二圣远征沙漠北，六龙遥渡浙江东。\n斩奸盍请朱云剑，射虏宜贯李广弓。借问秦庭谁恸哭，草茅无路献孤忠。"
        },
        {
            "标题": "和韩短灯檠歌寄刘长方",
            "作者": "王十朋",
            "内容": "我与君游最久长，短檠夜夜分清光。初从乡校共牢落，晚入太学同凄凉。\n眼看儿辈尽腾踏，尚磨铁砚穿藜床。君今已作青云客，万言曾射天庭策。\n蓝袍归拜七十翁，寿酒十分倾太白。嗟予偃蹇只如前，日高空作卢仝眠。\n乐事已输君自恣，银烛高烧环翡翠。直形空腹旧时灯，墙角未应容易弃。"
        },
        {
            "标题": "章季子赠端砚",
            "作者": "王十朋",
            "内容": "有客赠端紫，刚方如正人。裔传家万石，力助笔千钧。\n磨铁嗟吾老，著书欣尔新。何当与毛颖，相约侍严宸。"
        },
        {
            "标题": "鹅池",
            "作者": "王十朋",
            "内容": "鹢鹢能鸣异众禽，池边墨客最知音。世间多是山阴妪，应恐误猜君子心。"
        },
        {
            "标题": "会稽三贤祠诗 吴先生祠",
            "作者": "王十朋",
            "内容": "安定先生贤矣哉，一时高第俱英材。诜然达者播廊庙，贫贱亦足光蓬莱。\n会稽吴君更超绝，至今士子犹能说。讲堂鸣鼓规使君，可使清风耸朝烈。\n求田问舍遗子孙，钱愚地僻何纷纷。不惜池塘种芹药，一段奇事前无闻。\n君不见唐室蓬山称贺老，乞得鉴湖归去好。却将儒服变流沙，更遣门阑亦归道。\n又不见晋朝名士高阳公，才名上下王谢中。乃心欲出三界外，山阴宅化瞿昙宫。\n先生识见高流俗，不作二公缘祸福。寄语多才郑广文，乞与毫端记高躅。"
        },
        {
            "标题": "送朱仲文运干还蜀 其一",
            "作者": "王十朋",
            "内容": "分阃滥曾游蜀口，得朋深喜遇坤爻。澹台至室必公事，平仲与人能久交。\n一叶共乘夔到霅，四方相逐愈随郊。姓名已在诸公齿，引类行看似拔茅。"
        },
        {
            "标题": "二世",
            "作者": "王十朋",
            "内容": "始皇一怒逐扶苏，天欲亡秦果在胡。翻被四方黔首笑，不分鹿马是谁愚。"
        },
        {
            "标题": "桐川三绝 其二 驿中阻雨",
            "作者": "王十朋",
            "内容": "浸淫秋雨阻桐川，无术那能补漏天。传舍终宵不成寐，点灯重读旧诗篇。"
        },
        {
            "标题": "二月二日焚黄天色开霁宾游并集存没有光悲痛之馀因成鄙语",
            "作者": "王十朋",
            "内容": "三釜深悲不逮亲，九天命下贲双坟。痛将泪杂香醪奠，忍见衣随告墨焚。\n漠漠浓阴初阁雨，晖晖煖日旋披云。馀生难报劬劳德，犹有孤忠可报君。"
        },
        {
            "标题": "过樊口",
            "作者": "王十朋",
            "内容": "短棹经樊口，高人忆漫郎。杯湖谁复泛，退谷自深藏。\n鄂渚风烟接，吴宫草树荒。遗音闻八曲，大小两回傍。"
        },
        {
            "标题": "和韩醉赠张秘书寄万大年先之申之",
            "作者": "王十朋",
            "内容": "良友不易得，清谈苦难闻。前夕知何夕，我来访诸君。\n共对灯烛光，芳尊细论文。通家忝孔李，促席联机云。\n杯盘略荷礼，气味同清芬。一盏洗穷愁，三杯话离群。\n春舟会稽别，秋袂钱塘分。顾我与三友，新当败孤军。\n飘零各南北，对酒无复醺。客况饱牢落，时光负氤氲。\n聚散实堪恨，荣枯何足云。归来已三月，俗状日纷纷。\n幸此同一笑，盘餐饤腥荤。蚝山荐巨房，龟脚烹脩裙。\n良辰属严冬，败欢无蝇蚊。痛饮竟长夜，高歌和南薰。\n虽非韩孟张，所饮亦典坟。何时脱场屋，南亩同耕耘。\n昼为鸡豚社，夜策诗酒勋。此言宜早践，勿待桑榆曛。"
        },
        {
            "标题": "左原诗三十二首 其十四 障岩",
            "作者": "王十朋",
            "内容": "岩如法吏面清泠，石似端人真直方。谁解移兹障边境，犬羊安敢肆猖狂。"
        },
        {
            "标题": "泛泛江汉水",
            "作者": "王十朋",
            "内容": "鄂渚上荆州，泛泛江汉水。萦迂知几曲，萧瑟非一苇。\n乡心秋色中，旅思诗篇里。云安在何处，落日天边是。"
        },
        {
            "标题": "和韩秋怀十一首 其六",
            "作者": "王十朋",
            "内容": "客路厌繁暑，归怀惬新景。枕冷梦自清，夜明窗更炯。\n聊栖明月枝，胜逐西风梗。支床甘自息，伏枥倦思骋。\n惟有问目心，拳拳慕回请。"
        },
        {
            "标题": "观郡守题名再书一绝",
            "作者": "王十朋",
            "内容": "滥与江湖岳牧群，于中最慕范希文。人才相远心相似，均是忧时与爱君。"
        },
        {
            "标题": "游楞伽 其一",
            "作者": "王十朋",
            "内容": "涉水穿云一径迂，朱砂峰下访僧居。鸟鸣蝉噪更幽处，中有人藏万卷书。"
        },
        {
            "标题": "闰月三白三首 其三",
            "作者": "王十朋",
            "内容": "占尽一阳月，分为六出时。韦编照清夜，塞管落南枝。\n献中荆山玉，开成庙柱芝。人间瑞已定，过此却非宜。"
        },
        {
            "标题": "望天台赤城山感而有作",
            "作者": "王十朋",
            "内容": "神仙境界无战争，奚用漆此巍巍城。吾闻秦皇昔多欲，富贵已极贪长生。\n蓬莱方丈欲亲到，车辙马迹无时停。万骑南巡适吴越，天台咫尺行将登。\n仙山不容肉眼见，天为设险藏神灵。山中采药使未返，鲍鱼向已沙丘腥。\n秦为防胡筑紫塞，连年不恤生灵害。天亦防秦甚防胡，赤城高峙烟霞外。\n神仙要非求可得，祖龙可笑徒劳役。当时刘阮本无心，花笑水迎山自辟。\n我向丹丘数往来，群仙杖舄未容陪。挥毫欲续孙公赋，愧无掷地金声才。\n目极苍崖千万丈，世无仙骨那能上。直须内外两丹成，驾鹤骖鸾如指掌。"
        },
        {
            "标题": "送刘方叔季文游雁山",
            "作者": "王十朋",
            "内容": "二客骚肠不耐秋，飘然蜡屐去寻幽。荡中若要穷青眼，岩下先须问白头。\n诗社不容添异姓，名山应岂遇清流。会须乘兴天台去，涧水桃花访旧游。"
        },
        {
            "标题": "食荔枝 其二",
            "作者": "王十朋",
            "内容": "妃子园中荔子奇，莫因名号起猜疑。清时入坐非尤物，一洗烟尘赖好诗。"
        },
        {
            "标题": "屑玉泉",
            "作者": "王十朋",
            "内容": "白石岩腰屑玉泉，佳名初自长官传。浑疑齿颊冰霜论，终日霏霏落半天。"
        },
        {
            "标题": "提举延福祈风道中有作次韵",
            "作者": "王十朋",
            "内容": "雨初欲乞下俄沛，风不待祈来已薰。瑞气遥看腾紫帽，丰年行见割黄云。\n大商航海蹈万死，远物输官被八垠。赖有舶台贤使者，端能薄敛体吾君。"
        },
        {
            "标题": "腊月二十八日与知宗提举分岁郡中啜茶于北楼赏梅于忠献堂知宗即席有诗次韵并简提舶",
            "作者": "王十朋",
            "内容": "老病踰年卧晋江，耽诗性癖未能降。园林牢落梅经眼，岁月峥嵘酒满缸。\n堂上焚香敬勋德，楼头回首念家乡。黄柑未拜萧嵩赐，乡味分珍谩一双。"
        },
        {
            "标题": "剡溪杂咏 戴溪亭",
            "作者": "王十朋",
            "内容": "剡水照人碧，剡山随眼青。我来非雪兴，惭上戴溪亭。"
        },
        {
            "标题": "还舍复用前韵以寄",
            "作者": "王十朋",
            "内容": "负郭园林路不赊，杖藜徐步赏韶华。芹宫地近分流水，芝岭风高送落花。\n檐外梨枝春带雨，城头桃树晚蒸霞。行看共掌丝纶美，宁复丘中咏有麻。"
        },
        {
            "标题": "维舟岳阳之西岸徐师汊风作不敢行再留一宿用韩昌黎洞庭阻风韵示同行朱仲文张子是",
            "作者": "王十朋",
            "内容": "月行南箕口，簸扬不肯休。我至洞庭侧，狂澜阻行舟。\n东望岳阳城，一苇宿可投。吾欲破巨浪，试呼舟子谋。\n舟子笑谓我，官岂乘浮丘。同行一二官，好勇岂仲由。\n君子不行险，少迟勿烦啾。明朝风自定，鼓枻无忧愁。\n汗颜答舟子，汝语非谬悠。书以示同人，欲速不可求。"
        },
        {
            "标题": "自鄂渚至夔府途中记所见一百十韵",
            "作者": "王十朋",
            "内容": "流火郡离饶，悠悠驿路迢。黄华舟解鄂，渺渺大江遥。\n肩弛鄱人檐，身随楚客桡。东瓯乡梦远，南浦别魂销。\n不过汉阳垒，犹劳郡守轺。远山看八字，古国避三苗。\n别水由通济，羁帆渡泬漻。方随鸥浩荡，俄值雨飘飖。\n夹岸华疑雪，舂天浪似潮。枝栖并乌鹊，苕宿伴鹪鹩。\n旅思凭诗遣，愁肠赖酒浇。无鱼不弹铗，忘味若闻韶。\n孺子沧浪曲，渔人欸乃谣。逃虚音可喜，得隽语同嚣。\n秋老江经夏，湖平境过宵。夜鸣疑有虎，昏吠喜闻獢。\n遗俗怀吴主，荒祠类楚昭。巨鳞烹缩项，白粲籴长腰。\n茅舍橘初熟，江村枫未凋。柳枝犹楚楚，竹泪尚思姚。\n雨后禾收晚，霜前麦见荞。风清玉沙界，月吐紫微霄。\n一瓣香闻佛，千龄寿祝尧。沱潜终共道，江汉讫同朝。\n渡口听鸡唱，洲边记鹭翘。地名思故里，诗句忆同僚。\n塔子瞻山色，天门认斗杓。航便河广苇，风顺若邪樵。\n石首欣相问，刘郎似见招。双帆方快意，五两忽狂飙。\n谁弄黄昏笛，如闻赤壁箫。孤烟为藕市，一叶是渔舠。\n江水澄泥煮，芦薪带湿烧。梦回惊枕撼，晓起觉风调。\n蔬撷才盈握，鱼"
        },
        {
            "标题": "离沙市天色变舟人惧风作少憩公安而行默祷有应",
            "作者": "王十朋",
            "内容": "解任古夔国，移官白蘋洲。三峡虽幸免，大江尚堪忧。\n黎明雾四塞，篙师请停舟。尔祷于公安，吾祷学孔丘。\n恺悌以为治，洁廉以自修。神乎苟听之，庶不为神羞。\n须臾日光漏，江净烟霭收。愿如吾祖言，千里俱安流。"
        },
        {
            "标题": "次何宪韵",
            "作者": "王十朋",
            "内容": "毛颖神明更好须，飞腾入月跨蟾蜍。谁将银管为封邑，端为金华妙简书。\n凤翥龙蟠文未称，日光玉洁字还疏。何如今代何平叔，笔阵词源总莫如。"
        },
        {
            "标题": "送陈元龙赴封州教官",
            "作者": "王十朋",
            "内容": "温陵尊酒偶相逢，记得同年旧日容。书读短檠游太学，经传绛帐适临封。\n清新得句肠生锦，瘦硬通神笔吐锋。莫向炎州叹官冷，行看胡海起元龙。"
        },
        {
            "标题": "再用前韵 酬清之",
            "作者": "王十朋",
            "内容": "僚婿欣逢旧友生，人如王谢气尤清。十年前已心相许，细看新诗貌愈更。"
        },
        {
            "标题": "凤凰岩",
            "作者": "王十朋",
            "内容": "凤鸟久不至，胡为于此藏。德辉如可览，应不恋高岗。"
        },
        {
            "标题": "莫漕以莼羹荐杯",
            "作者": "王十朋",
            "内容": "萧瑟秋风送雁回，梦魂终夜绕箫台。年家知我乡心切，斫鲙羹莼荐酒杯。"
        },
        {
            "标题": "李资深赠古瓦砚及诗",
            "作者": "王十朋",
            "内容": "世贵铜雀砚，常患伪乱真。千金买渴雀，虚名何足珍。\n李生心好古，身困道不贫。得此佳陶泓，制由万道人。\n慇勤持赠我，器古诗清新。置之窗几间，日与毛颖亲。\n未能草太玄，姑用注获麟。罗文及端紫，贵幸无比伦。\n屈尔居蓬窗，与我同艰辛。研磨媚权贵，挥染劳精神。\n兹我所不敢，铭以书诸绅。"
        },
        {
            "标题": "过孺人挽词 其二",
            "作者": "王十朋",
            "内容": "过从有夏孕遗芳，作配于周妇德良。目不泛观惟贝叶，舍无他物有天香。\n鱼轩欲动喜家近，乌冢忽归惊夜长。年到古希子孙足，人生如此尚何伤。"
        },
        {
            "标题": "谷日立春",
            "作者": "王十朋",
            "内容": "谷日逢春日，江天弄佳气。蔬盆杂蒿韭，一箸异乡味。\n西畴农事动，问我归何未。岂无二顷田，奚用五马贵。"
        },
        {
            "标题": "同官会饮鄱江楼送谷帘泉二尊戏成小诗",
            "作者": "王十朋",
            "内容": "闻说楼中会八仙，郡斋分送谷帘泉。好将投向鄱江水，共作长鲸吸百川。"
        },
        {
            "标题": "题康王观",
            "作者": "王十朋",
            "内容": "趣在烟霞世味轻，天将庐阜慰西征。且须细看康王谷，未用遥寻白帝城。\n星子地分天上宿，谷帘泉占酒中名。凌云仙客知多少，肯向风波世路行。"
        },
        {
            "标题": "故参政李公挽诗三首 其二",
            "作者": "王十朋",
            "内容": "方面功尤著，朝端气最刚。身能缚元济，城不陷睢阳。\n思奋少连笏，耻同袁盎堂。永嘉瞻五马，遗爱可能忘。"
        },
        {
            "标题": "游南山入康谷以不观谷帘泉为恨南康李守致上尊乃此泉名也戏成一绝",
            "作者": "王十朋",
            "内容": "不饮谷帘山下水，徒观瀑布下长川。使君破我游山恨，酒寄人间第一泉。"
        },
        {
            "标题": "故参政李公挽诗三首",
            "作者": "王十朋",
            "内容": "一代高明学，三朝骨鲠臣。淮南惮长孺，楚国忌灵均。\n死尚忧王室，生宁问大钧。姜山同岘首，千古泪行人。"
        },
        {
            "标题": "观潮阁",
            "作者": "王十朋",
            "内容": "高临无地屹山腰，今古知观几度潮。水鉴挂空波正满，鲸鱼八穴浪还消。\n雷初出地神龙怒，银忽成山海若骄。圣世风涛合平静，不应泛溢似唐朝。"
        },
        {
            "标题": "广德途中观刈稻",
            "作者": "王十朋",
            "内容": "田父欣相语，今年幸有秋。深忧水后烂，急向雨馀收。\n穗尽穴移鼠，畦空童放牛。何当速归去，吾亦有西畴。"
        },
        {
            "标题": "游东坡十一绝 其九",
            "作者": "王十朋",
            "内容": "口诵渊明归去词，岷峨归去竟无欺。高安难弟来相访，细说对床风雨时。"
        },
        {
            "标题": "宿归宗寺",
            "作者": "王十朋",
            "内容": "好山无数不知名，路入禅林气更清。岩石有时开镜面，溪流入夜作鸾声。\n临池墨客馀风韵，拭眼高僧避宠荣。安得清风生两腋，紫霄峰顶望寰瀛。"
        },
        {
            "标题": "归宗枞老言庐山有对云简寂观中甜苦笋归宗寺里淡咸齑予因以汤泉石镜戏成一绝",
            "作者": "王十朋",
            "内容": "参禅得味咸齑淡，学道忘忧苦笋甜。石镜与时为显晦，汤泉涉世有凉炎。"
        },
        {
            "标题": "过九盘岭",
            "作者": "王十朋",
            "内容": "水不经三峡，山犹过九盘。数家修竹里，堪入画图看。"
        },
        {
            "标题": "过蔡端明故居",
            "作者": "王十朋",
            "内容": "怀章南过蔡公乡，驻马遥瞻数仞墙。丹荔株株经品藻，乔松叶叶惠清凉。\n四贤诗出人增气，三谏章成国有光。真是济川三昧手，清源游戏作虹梁。"
        },
        {
            "标题": "过黄岩",
            "作者": "王十朋",
            "内容": "三日离家客，悠然觉路长。梅花十里眼，竹叶一杯肠。\n诗思贪佳境，眉头忆故乡。江山看未足，回首隔沧浪。"
        },
        {
            "标题": "过鉴湖 其一",
            "作者": "王十朋",
            "内容": "谁把青铜铸鉴湖，湖光冷浸越王都。东风二月西游客，买得扁舟入画图。"
        },
        {
            "标题": "过鉴湖 其二",
            "作者": "王十朋",
            "内容": "春水如天浪未生，扁舟真在鉴中行。渔人不问君王觅，占得湖光亦自荣。"
        },
        {
            "标题": "过鉴湖",
            "作者": "王十朋",
            "内容": "朔风吹水鉴湖寒，千里扁舟赴幕官。路入蓬莱天尺五，眼中见日与长安。"
        },
        {
            "标题": "天晴风顺舟行过石首县宿刘郎洑",
            "作者": "王十朋",
            "内容": "残月照荆江，晨曦浴旸谷。云收瘦山腰，风顺饱帆腹。\n微茫见石首，俄顷过吾目。方兹惊汹涌，何敢求迅速。\n快意固可喜，迟钝或为福。风乎亦难矣，去顺来者讟。\n江神岂世情，吾亦不私祝。"
        },
        {
            "标题": "过彭泽",
            "作者": "王十朋",
            "内容": "万里归舟巨浪间，只将青眼对青山。青山好处惟彭泽，出岫云归倦鸟还。"
        },
        {
            "标题": "过盘山宿旅邸",
            "作者": "王十朋",
            "内容": "一岭迢迢十里赊，行人半日踏烟霞。青山遮莫盘千匝，归梦何曾不到家。"
        },
        {
            "标题": "过天台",
            "作者": "王十朋",
            "内容": "目逆神仙路，丹成未暇跻。雪深封佛垄，云暗锁桃溪。\n流水无还有，乱山高复低。欲寻刘阮洞，归路恐成迷。"
        },
        {
            "标题": "过头陀九岭宿天王栖 其三",
            "作者": "王十朋",
            "内容": "我如倦鸟欲栖林，喜见禅僧栖处深。家在梅花小溪上，一枝聊慰北归心。"
        },
        {
            "标题": "卧龙山有武侯新祠再用前韵",
            "作者": "王十朋",
            "内容": "山藏古寺柏青青，地重端因蜀相登。沙上不闻江转石，人间几见谷为陵。\n龙蛇树影摇千尺，玉雪花枝吐万层。堪叹草庐谁复顾，凄然香火却依僧。"
        },
        {
            "标题": "元日冒雪赴天庆观朝拜既趋府拜表还舍饮屠苏酒因思去年元日亦不在家感而有作",
            "作者": "王十朋",
            "内容": "幕府初官愧不才，琳宫朝拜获参陪。篮舆去踏搀先雪，蓬鬓归衔最后杯。\n禹穴地幽寒未歇，尧天日近暖先回。年年元日身为客，孤负吾庐溪上梅。"
        },
        {
            "标题": "会稽三贤祠诗 悯孝庙",
            "作者": "王十朋",
            "内容": "我昔尝读黄绢碑，长叹越国无男儿。孰知种山山下水，千载有此一段奇。\n呜呼哀哉蔡孝子，风烈远过恢与羁。乃翁白首困缧绁，半年不脱儿心悲。\n请身荷械代父罪，或甘黥涅居军麾。况遇兵兴击叛卒，身先矢石死不辞。\n当时非无贤太守，孝子抱志终不施。人间无路可赴诉，投命河伯祈天知。\n自为铭志及讼牒，欲愬以魂赎以尸。精哀意切语不怨，孝与忠厚俱天资。\n临河更效结缨死，颠沛于礼曾无亏。父脱累囚子愿毕，身在九泉甘若饴。\n名闻九重获旌表，赐庙悯孝风华夷。胡为祠宇乃如许，一间破屋河之湄。\n未闻设诔有度尚，绝妙更欠邯郸词。我来赞幕钦孝烈，顾瞻庙猊成吁嘻。\n他年太史作佳传，愿于纸尾书吾诗。"
        },
        {
            "标题": "胡氏挽诗",
            "作者": "王十朋",
            "内容": "婺女生贤女，端宜配德星。登堂饮姑乳，调胆教儿经。\n子舍春犹盛，孙枝叶已青。韩碑纪遗懿，彤管继芳馨。"
        },
        {
            "标题": "次韵潘先生寒食有感 其三",
            "作者": "王十朋",
            "内容": "人间寒食几经年，甲子谁能记后先。且尽一杯蓝尾酒，莫将身事恼生前。"
        },
        {
            "标题": "次韵潘先生寒食有感 其一",
            "作者": "王十朋",
            "内容": "花媚韶光柳弄烟，箫声处处卖饧天。谁知子厚怀桑梓，北望长号又一年。"
        },
        {
            "标题": "次韵潘先生寒食有感 其二",
            "作者": "王十朋",
            "内容": "无赖杨花趁暖风，旅中节物与愁逢。一声杜宇啼春怨，知在花梢第几重。"
        },
        {
            "标题": "汉高祖",
            "作者": "王十朋",
            "内容": "石氏君臣尽播迁，晋阳兵起据中原。早知只有三年汉，何似捐躯报晋恩。"
        },
        {
            "标题": "州宅杂咏 细香堂",
            "作者": "王十朋",
            "内容": "官舍谁为友，青青只此君。细香来燕寝，奚用炷炉熏。"
        },
        {
            "标题": "宋孝先示读自宽集复用前韵",
            "作者": "王十朋",
            "内容": "渊明酷爱尊中酒，季子贫无负郭亩。我生薄与二子同，俯仰人间亦缘口。\n一室萧然仅容膝，毛颖陶泓自相友。会心终日雌声读，排闷有时粗气吼。\n感秋诗集名自宽，雕琢更惭非妙手。篇章不工如子固，声名敢望星之斗。\n宋生辄作过情语，十韵殷勤为跋后。誉之韩柳谁敢当，意古语奇吾岂有。\n何如操矛时入室，针我膏肓乃相厚。床头周易深且神，毋惜往来论六九。"
        },
        {
            "标题": "周漕行可和诗复用前韵并简元章",
            "作者": "王十朋",
            "内容": "重闻鸣凤瑞岐阳，不比清斋老太常。帝里别离头并白，夔门邂逅日初长。\n诗篇照眼腾光艳，兰友倾心蔼国香。天遣西来端有意，要令我辈共壶觞。"
        },
        {
            "标题": "子长和汪枢齐山诗复用前韵",
            "作者": "王十朋",
            "内容": "腐儒无用分投闲，吴蜀分符祇强颜。去访少陵三峡水，来寻太白九华山。\n小舟载酒清溪口，健卒传诗白浪间。风伯相留作吟社，愿低笔力许追攀。"
        },
        {
            "标题": "同行可元章报恩寺行香登佛牙楼望胜己山",
            "作者": "王十朋",
            "内容": "篮舆拂晓出东关，钟磬声闻杳霭间。心欲报恩频入院，人逢胜己更观山。\n竹香细细禅房静，江水浑浑野渡闲。欲问渔人国兴废，黄鹂隔叶语绵蛮。"
        },
        {
            "标题": "舟至梅根子长寄诗复用前韵",
            "作者": "王十朋",
            "内容": "使节淹江左，鱼符换浙西。诗筒犹在道，客棹已移溪。\n戒险疑浮峡，行徐类去齐。壶觞更何日，重向翠微携。"
        },
        {
            "标题": "州宅十二咏 四望亭",
            "作者": "王十朋",
            "内容": "有泽宜观水，无檐不见山。鄱君千里国，俯仰一亭间。"
        },
        {
            "标题": "夜泊萧山酒醒梦觉月色满船感而有作",
            "作者": "王十朋",
            "内容": "候届星虚午夜凉，更堪停棹水中央。短篷破处漏明月，归梦断时思故乡。\n客里未忘诗酒趣，老来厌逐利名场。明朝又向钱塘去，十里西风桂子香。"
        },
        {
            "标题": "宿何山孙氏竹轩观张安国题壁因用其韵",
            "作者": "王十朋",
            "内容": "往来真个及瓜期，见竹还思种竹时。今日赋诗添旧集，明朝不是楚东诗。"
        },
        {
            "标题": "和韩听颖师琴",
            "作者": "王十朋",
            "内容": "七弦自相语，唱予仍和汝。千指忽凄凉，骚人悲战场。\n大弦温和小消越，惠风夷韵参悠扬。琴瑟鸣寒泉，仪仪舞鸾凰。\n山高水远听愈淡，花奴羯鼓声方彊。施生幽雅士，不好笙与篁。\n千金买焦尾，悠然坐藜床。顾我非知音，感激涕自滂。\n三听辄三叹，羲皇在我齑盐肠。"
        },
        {
            "标题": "次韵陈大监",
            "作者": "王十朋",
            "内容": "中兴天子尤崇儒，众贤汇进如联珠。邹枚待诏萃金马，皋夔接武相俞都。\n策士初期异人出，不尚虚文与声律。况当盛世多贾生，晁错岂容为第一。\n自惭俗学非名家，遗经独抱居东嘉。齑盐太学浪十载，岂有文许时人夸。\n刍言旅奏宸庭策，狂妄误蒙明主择。生天偶在千佛先，材劣名浮有馀责。\n颍川丈人诗绝奇，长篇勉我毋趋时。欲报君恩答知己，胸中耿耿何当施。"
        },
        {
            "标题": "劳农岘山乘兴游何山同行宋子飞沈虞卿霍从周范文质",
            "作者": "王十朋",
            "内容": "去秋游道场，俯瞰何山路。林泉虽在眼，未暇飞杖屦。\n尘埃汩城市，遥望隔烟雾。春光忽已半，播谷催农务。\n欲作卞山行，偶逢风伯怒。肩舆出城南，乘兴访幽趣。\n山藏佛屋深，迹蹑陈朝故。老松不记年，脩竹莫知数。\n鸟鸣说法池，花落在禅处。书空何公堂，木拱安定墓。\n青山看未足，回首日已暮。小溪何处是，归诵苏仙句。"
        },
        {
            "标题": "用陈大监韵谢王国录季羔见赠",
            "作者": "王十朋",
            "内容": "吾宗神秀时名儒，赠我三百隋侯珠。野人不识希世宝，但见照眼清而都。\n我昔遥从雁山出，旅食贤关淹岁律。雅钦陆子常患多，更叹张融可无一。\n长淮久绝谁起家，青箱有君殊可嘉。祠科得隽诮子厚，何止文许后生夸。\n我拙惭无济时策，老境初官尚何择。江南莲幕君故乡，窃芘聊逃简书责。\n寒贱误蒙君见奇，祖别赠言荣一时。明日东归诧闾里，五绝首称虞伯施。"
        },
        {
            "标题": "陈大监用赏梅韵以赠依韵酬之",
            "作者": "王十朋",
            "内容": "颍川丈人贤矣哉，青眼喜为清流开。诗章翰墨两奇绝，笔下一字无尘埃。\n品题人物奖后进，搢绅乐善公为魁。东嘉贱子生太晚，犹幸识此真人才。\n朅来西游也不恶，锦囊所得俱琼瑰。区区科第何足道，此行似为诗篇来。\n客中拜贶更重复，丙穴鱼及郫筒杯。寒乡故旧问归橐，首言带得公诗回。"
        },
        {
            "标题": "读喻叔奇游庐山诗 其二",
            "作者": "王十朋",
            "内容": "路经湓浦叹匆匆，不及从君访远公。忽见庐山真面目，在君二十一时中。"
        },
        {
            "标题": "别傅教授景仁",
            "作者": "王十朋",
            "内容": "鼻祖调羹佐有商，耳孙家业踵前芳。万言书有盐梅味，千首诗开锦绣肠。\n绛帐讵容淹久次，制科端欲待非常。归囊剩有君佳句，更获珠玑四十章。"
        },
        {
            "标题": "读喻叔奇游庐山诗 其一",
            "作者": "王十朋",
            "内容": "前年我亦到庐山，杖屦烟霞缥缈间。万里东归如倦鸟，不知飞过只知还。"
        },
        {
            "标题": "和韩燕河南府秀才送周光宗",
            "作者": "王十朋",
            "内容": "吾皇尚柔理，北客来输平。投戈讲文艺，虞庠萃群英。\n蔼蔼六年间，人物如西京。菁莪各成材，龙虎巍标名。\n东嘉号多士，半作鸿都生。昭然藻鉴中，不负事业精。\n先进日通显，天衢作雷轰。后生益可畏，行艺方蜚声。\n贤哉汝南丈，头角令人惊。撑肠饱文史，欲振三年鸣。\n偃蹇未如志，造物殊无情。归来务遵养，绝意蜗角争。\n高堂有慈亲，禄养须大烹。壮怀不能已，千里提短檠。\n掉头脱尘鞅，举翼摩太清。贱子忝交末，平生荷推诚。\n缅怀去年春，驾言共西征。悠悠旧时路，君今独先行。\n江梅弄春色，爱日烘新晴。勿惮行役苦，会见归来荣。"
        },
        {
            "标题": "和喻叔奇宿大木寺",
            "作者": "王十朋",
            "内容": "木记馀干大，风观楚国雄。吾诗留大木，君句压雄风。\n鄱水连天碧，潘花满县红。论文一尊酒，何日故人同。"
        },
        {
            "标题": "赵仲永和胡正字竹诗见赠用韵以酬",
            "作者": "王十朋",
            "内容": "忆昔游莲幕，获登君子墙。蓬莱醉秋月，龙凤啜天香。\n台阁子将集，山林予欲藏。新诗似脩竹，风味更高长。"
        },
        {
            "标题": "宣和乙巳冬大雪次表叔贾元实韵",
            "作者": "王十朋",
            "内容": "天公昨夜屑琼花，三尺深深晓更加。柳不待春先起絮，梅非因笛自飞华。\n牧羊大窖人何在，驻马蓝关路更赊。安得晴天开万里，行人愁思渺无涯。"
        },
        {
            "标题": "和韩符读书城南示孟甲孟乙",
            "作者": "王十朋",
            "内容": "性无有不善，兹言闻子舆。学所以脩性，杨雄著之书。\n欲知人之生，灵台湛然虚。习善裕乃身，习恶丧厥初。\n下惠与盗蹠，不生两门闾。所趋一不同，相去霄壤如。\n是以吾夫子，诗礼教伯鱼。当时非义方，圣门亦萧疏。\n我似杜陵翁，有儿最怜渠。徒爱不知教，惧如驴与猪。\n讵望登丹霄，折桂骑蟾蜍。粗令有闻见，免为瓮中蛆。\n丱角入小学，首诵仲尼居。要知先孝弟，馀力哉乎欤。\n我家素孤寒，金玉苦无储。旧业止青箱，辛勤二星馀。\n遗尔以清白，尔曹宜念且。性情乃良田，学问为耘锄。\n勿患远难致，跬步驰蹇驴。勿忧年不逢，六经有新畬。\n勿随奔竞流，伺候人庭除。勿学田舍儿，黄金买冠裾。\n在我能自脩，不患无声誉。我久困笔砚，退思老山墟。\n拭眼看尔曹，庶使愁肠舒。诗篇和韩公，座右宜书诸。\n青春最堪惜，勉矣无踌躇。"
        },
        {
            "标题": "夜读书于民事堂意有所感和韩公县斋读书韵",
            "作者": "王十朋",
            "内容": "宦游寓幕府，幽怀属山林。兀坐窗几间，默求圣贤心。\n沉潜偶会意，叹息常弥襟。世涂岂能骛，古道聊自斟。\n䰠穴思欲探，丹书未容寻。青铜每自照，白发已见侵。\n事业浩无穷，筋力愧不任。丈夫固有志，宁在官与金。"
        },
        {
            "标题": "大年和棋诗复次前韵",
            "作者": "王十朋",
            "内容": "君棋如龙且，初笑韩信怯。我棋似公瑾，赤壁真横捷。\n但知贪旁角，不觉攻背胁。主人本无竞，胜负两俱惬。\n嘉宾傥再集，鏖战定谁厌。新篇尤逼人，我辈徒劫劫。"
        },
        {
            "标题": "三峡桥 其一",
            "作者": "王十朋",
            "内容": "三峡桥边杖屦游，此身疑已到夔州。题诗欲比真三峡，深愧词源不倒流。"
        },
        {
            "标题": "贺何正言用蔡君谟韵",
            "作者": "王十朋",
            "内容": "御笔亲除真谏官，翕然舆论已腾欢。正人得路言无讳，圣主虚怀听不难。\n莫厌封章箴衮阙，要令奸胆落毫端。鲰生雅服阳公德，时把昌黎谏论看。"
        },
        {
            "标题": "和叔奇见寄",
            "作者": "王十朋",
            "内容": "荔子黄甘岂不香，路经九折叹王阳。羡君松竹吟哦处，橘在怀中母在堂。"
        },
        {
            "标题": "王夷仲校书挽词 其一",
            "作者": "王十朋",
            "内容": "同姓同年友，吾心久已降。宾王误第四，江夏本无双。\n刺不投东阁，吟惟坐北窗。胸中蕴经济，可惜未施邦。"
        },
        {
            "标题": "王夷仲校书挽词 其二",
            "作者": "王十朋",
            "内容": "明月双溪地，三年两度逢。君登群玉府，我到白盐峰。\n方喜书传鲤，俄惊剑化龙。守符嗟未解，执绋恨无从。"
        },
        {
            "标题": "己巳元日读韩送杨郎中贺正诗因和其韵",
            "作者": "王十朋",
            "内容": "晓日五更鸡咿喔，银缸明灭烧馀脂。家家呼牛逐耗鬼，牛归谁家鬼何之。\n皇都朝会我无与，西畴春事行及期。弟兄成行拜亲老，犹胜去年身未归。"
        },
        {
            "标题": "燕公楼",
            "作者": "王十朋",
            "内容": "燕公郡事暇，诗兴满沧波。粉饰开元治，江山为助多。"
        },
        {
            "标题": "清源夫人赵氏挽词 其一",
            "作者": "王十朋",
            "内容": "全节忠臣配，崇宁宰相家。哀能变国俗，贵不御铅华。\n学佛穷三昧，然松教五车。遗芳载彤管，名寿两俱遐。"
        },
        {
            "标题": "清源夫人赵氏挽词 其二",
            "作者": "王十朋",
            "内容": "我窃清源禄，钦闻孟母慈。符分三子舍，桂棹两孙枝。\n方戏黄堂綵，俄丰紫帽碑。神州嗟未复，长抱望夫悲。"
        },
        {
            "标题": "仲永再和三绝复和以酬 其一",
            "作者": "王十朋",
            "内容": "间世宗英学海龙，交情尤为野人浓。天香御茗分奇绝，尽是殷勤手自封。"
        },
        {
            "标题": "仲永再和三绝复和以酬 其三",
            "作者": "王十朋",
            "内容": "长记中秋踏卧龙，尚馀诗兴至今浓。羡君豪迈如韩子，联句犹容李正封。"
        },
        {
            "标题": "仲永再和三绝复和以酬 其二",
            "作者": "王十朋",
            "内容": "手汲寒泉碾小龙，天香一炷满衣浓。与君慷慨论时事，欲吐丹心上实封。"
        },
        {
            "标题": "送知宗奉祠还越 其二",
            "作者": "王十朋",
            "内容": "绿水芙蕖汎镇东，一觞一咏辱陪公。转头十载已陈迹，会面二山俱秃翁。\n旧隐重寻贺监宅，归帆遥借若邪风。九重侧席待宗老，愿展惓惓刘向忠。"
        },
        {
            "标题": "贺知章祠",
            "作者": "王十朋",
            "内容": "贺老祠堂枕鉴湖，霓裳羽化宅荒芜。无人更问君王觅，转使高风千载孤。"
        },
        {
            "标题": "梦龄得男老者喜甚汤饼会中出诗以贺",
            "作者": "王十朋",
            "内容": "梅溪佳气夜葱葱，果得奇儿应梦熊。汤饼笑欢良不浅，桑弧时节稍相同。\n喜将老眼看犹子，首出新诗贺乃翁。从此吾门如谢傅，芝兰玉树满庭中。"
        },
        {
            "标题": "陈贺州速客送酒",
            "作者": "王十朋",
            "内容": "贺州呼客细论文，我欲相过与共论。正恐俗他真率会，不如分去圣贤樽。\n簪当浓绿画中盍，杯向轻红擘处翻。即席有诗应寄我，敲门来送月黄昏。"
        },
        {
            "标题": "陈贺州赋双莲诗不言祥瑞次韵以酬",
            "作者": "王十朋",
            "内容": "红蕖明镜两鲜鲜，中有双头更颖然。天产人才兼产物，公祥和气不祥莲。\n耻谈子厚表中瑞，肯咏章安桥畔篇。何日相呼登泰华，采华食实藕如船。"
        },
        {
            "标题": "夏四月不雨守臣不职之罪也将有请于神雨忽大作陈贺州有诗赞喜次韵以酬",
            "作者": "王十朋",
            "内容": "不是寻常喜雨诗，言存轨物类臧僖。相将归贺天朝雨，定有忠言结主知。"
        },
        {
            "标题": "次韵濮十太尉咏知宗牡丹七绝 其七",
            "作者": "王十朋",
            "内容": "造化无私处处芳，家山想见亦春藏。无端窃禄身为客，孤负吾庐十八香。"
        },
        {
            "标题": "次韵濮十太尉咏知宗牡丹七绝 其四",
            "作者": "王十朋",
            "内容": "春色遥兴洛阳念，风俗聊于记中验。今日苧罗山下魂，犹向人间吐妖艳。"
        },
        {
            "标题": "次韵濮十太尉咏知宗牡丹七绝 其六",
            "作者": "王十朋",
            "内容": "香苞初拆晓霞凝，甲第名园冠绍兴。玉叶金枝老诗伯，更将好语为褒称。"
        },
        {
            "标题": "书院杂咏 红梅",
            "作者": "王十朋",
            "内容": "桃李莫相妒，天姿元不同。犹馀雪霜态，未肯十分红。"
        },
        {
            "标题": "次韵洪景卢编修省中红梅",
            "作者": "王十朋",
            "内容": "不为怕寒贪睡迟，东君妙意端可知。雪英零落眼界寂，放此孤瘦红南枝。\n蓬莱更向逸远地，草木宁有夭饶姿。冰容戏作桃杏色，醉脸雅与神仙宜。\n江兄蜡友已前辈，黄生后出非同时。丹心独与劲节侣，疏影共浸清涟漪。\n骚人相顾最不恶，何用车马纷蚩蚩。典衣莫惜共携酒，对华一展思乡眉。"
        },
        {
            "标题": "薛师约抚干召饭于圆通寺主僧瀹茗索诗",
            "作者": "王十朋",
            "内容": "绿暗梅欲雨，风薰麦初秋。官舍厌卑湿，僧庐访清幽。\n儒餐惯蔬饭，道话便茶瓯。鉴湖倘容觅，杖屦时来游。"
        },
        {
            "标题": "题一览亭",
            "作者": "王十朋",
            "内容": "危亭顶鄂渚，欲上初不敢。肩舆蹑峥嵘，眼界惊坎窞。\n青山缭江湖，烟雨抹浓淡。千帆破沧浪，万室昭菡萏。\n大泽匈可吞，秀色手宜揽。形势控上游，天险卦侔坎。\n登临迫吹帽，秋声在葭菼。衔杯情有欣，怀古意多感。\n两雄孙与刘，壮志鲸鹏啖。赤壁走阿瞒，功业炳铅椠。\n黄鹤去何之，灵竹色犹惨。楼馀庾公兴，洲遗正平憾。\n北望旧中原，激裂壮士胆。何由登太山，一快天下览。"
        },
        {
            "标题": "次韵冯员仲正字湖上有作",
            "作者": "王十朋",
            "内容": "瓯蜀异乡客，西湖同日看。浪花随去棹，风絮逐归鞍。\n水浸吴天阔，山涵佛界宽。春光无限好，共愧缚微官。"
        },
        {
            "标题": "左原诗三十二首 其六 卧虎山",
            "作者": "王十朋",
            "内容": "昂然虎踞一原东，回首眈眈气象雄。不放众山随逝水，溪头高卧自威风。"
        },
        {
            "标题": "书院杂咏 花鸭",
            "作者": "王十朋",
            "内容": "毛羽不多异，浪于花得名。深疑杜陵误，黑白未分明。"
        },
        {
            "标题": "成汤",
            "作者": "王十朋",
            "内容": "大乙兴仁兽网中，鸣条一战遂成功。归来犹自怀惭德，事与唐虞已不同。"
        },
        {
            "标题": "九日怀故乡",
            "作者": "王十朋",
            "内容": "天涯行客倍伤悲，鄂渚登高帽欲吹。遥想弟兄行处乐，几人同把菊花枝。"
        },
        {
            "标题": "寄方叔",
            "作者": "王十朋",
            "内容": "故人一别路漫漫，又觉春生到水村。鱼跃雁飞空注目，柳开梅落自消魂。\n唱酬应有诗千首，谈笑长怀酒一尊。正是刚肠九回处，子规声断月黄昏。"
        },
        {
            "标题": "率饮亭二十绝 其五",
            "作者": "王十朋",
            "内容": "老去识交情，兴来怀酒伴。山林车马稀，风月壶觞满。"
        },
        {
            "标题": "追和范文正公鄱阳诗 移竹植郡斋之东用怀庆朔堂韵",
            "作者": "王十朋",
            "内容": "手移修竹傍墙栽，老眼青青为竹开。独坐书斋谁是伴，清风时作故人来。"
        },
        {
            "标题": "登皇华亭",
            "作者": "王十朋",
            "内容": "不是四方衔命士，偶来亭上赋皇华。凭栏回首三百里，烟水茫茫思故家。"
        },
        {
            "标题": "黄池对月",
            "作者": "王十朋",
            "内容": "白帝去年月，黄池今夜看。风将清玉宇，云不碍金盆。\n明镜飞边远，霓裳舞处寒。论文一尊酒，欣对旧同官。"
        },
        {
            "标题": "赵果州送黄柑金泉酒",
            "作者": "王十朋",
            "内容": "元日书来自果州，柑三百颗酒新刍。贤于齐下六从事，好似平阳千户侯。\n老矣惟思醉乡去，归欤且种木奴休。使君厚意吾先辱，愧乏琼瑶报所投。"
        },
        {
            "标题": "十八坊诗 皇华",
            "作者": "王十朋",
            "内容": "夔府皇华地，乘轺都几人。谁如二使者，实惠活斯民。"
        },
        {
            "标题": "过客谈梁彭州之政不容口闻为虚额所困欲引去予愿其少留以福千里辄寄恶诗",
            "作者": "王十朋",
            "内容": "籍甚吾年友，彭州誉正驰。那因困虚额，遽欲丐真祠。\n勿谓徒劳耳，终须日教之。家传治称最，自有九重知。"
        },
        {
            "标题": "会稽三贤祠诗 旌忠庙",
            "作者": "王十朋",
            "内容": "国家往往艰难中，搢绅节义扫地空。靖康有一忠悯公，建炎独有唐侯忠。\n唐侯爵位何曾隆，身居行伍侪罴熊。平生经史漫不通，严霜烈日蕴在衷。\n愤然一奋不顾躬，太尉夺笏嗟匆匆。子房铁椎计已穷，张巡就缚气尚雄。\n杲卿锯解骂未终，忠血义肉涂地红。烈气英魂薄苍穹，事惊朝野闻帝聪。\n立庙旌忠浙江东，睢阳双庙同高风。名书青史等岱崧，当时开门谁纳戎，贻臭千古如蛆虫。"
        },
        {
            "标题": "和韩南食",
            "作者": "王十朋",
            "内容": "海错千万族，惟蚝不能行。潮来腹自饱，亦足遂厥生。\n翻笑鱼蟹虾，晨夜何营营。风味与江瑶，可以次第名。\n荐身炮炙间，壳破材始呈。北客昔南食，一见生怪惊。\n故人居海滨，群鲜厌庖烹。酷爱此味真，不假姜桂橙。\n遥怜山间友，混迹黎与骍。蔬肠久不饱，肌骨尪且狞。\n巨房饷馋腹，一笑百念平。岂为饮食欲，实见亲旧情。\n谁知齑盐馀，盘餐味常并。故乡实堪恋，未用图西行。"
        },
        {
            "标题": "述怀",
            "作者": "王十朋",
            "内容": "吾年三十百无堪，世事如麻总未谙。杨子家贫那嗜酒，卢仝丁白更添男。\n回头场屋心几折，混迹泥涂分固甘。赖有东皋遗业在，剩栽桑柘教妻蚕。"
        },
        {
            "标题": "戢山",
            "作者": "王十朋",
            "内容": "十九年间胆厌尝，盘羞野菜当含香。春风又长新芽甲，好撷青青荐越王。"
        },
        {
            "标题": "州县有戒石饬官吏某至夔之初□□□□□诗以自警云",
            "作者": "王十朋",
            "内容": "尔俸尔禄民膏脂，下民易虐天难欺。圣训昭昭日月垂，刻石于庭励官师。\n臣庭坚字尤瑰奇，光尧宸翰增光辉。坤维门户州名夔，庭前戒石□□□。\n笔画微茫观者疑，太岁在酉嘉平时。吉日丁亥刑□□，命工举石少高之。\n一新栏槛严謢持，银钩照眼光陆离。天威咫尺颜不违，虐民之事焉可为。\n勿谓苍苍不吾知，与尔同僚共孜孜。"
        },
        {
            "标题": "次韵龚实之正言见寄 其一",
            "作者": "王十朋",
            "内容": "堂堂人物冠清流，不减当年宋广州。持节分符聊尔耳，直寻枉尺断还不。\n初开宣室汉思贾，欲复侵疆鲁召丘。整顿乾坤趁头黑，早须归伴赤松游。"
        },
        {
            "标题": "寄林黄中",
            "作者": "王十朋",
            "内容": "郎星夜照贵池口，渐见祥光烛牛斗。甘棠遗爱留浔阳，尽道前无此太守。\n我亦弭楫清溪滩，秋风吹浪高于山。与君相去才咫尺，形影隔绝烟波间。\n晨起扬帆欲东去，风伯江神两俱怒。吾侪行止端由天，天气未佳聊且住。"
        },
        {
            "标题": "次韵翁东叟知县见寄并简戴俊仲 其二",
            "作者": "王十朋",
            "内容": "年时我忝楚东守，邂逅君从湖北来。携手篇章拟苏李，论交风义薄陈雷。\n栖迟百里淹贤甚，奔走三州觉老催。如见高人戴安道，为言我意最怜才。"
        },
        {
            "标题": "次韵龚实之正言见寄 其二",
            "作者": "王十朋",
            "内容": "谏坡乌府迹相望，眼底何曾识六郎。去国雅钦龚胜节，得州欣近郑公乡。\n尺书远荷鸿传至，好句惟忧电取将。未见紫芝人已说，天庭喜气十分黄。"
        },
        {
            "标题": "次韵翁东叟知县见寄并简戴俊仲 其一",
            "作者": "王十朋",
            "内容": "滥把江东蜀口麾，中原入望涕频挥。每嗟风俗愧东晋，那得功名如合肥。\n贤士忧时尚家食，圣君求治正宵衣。腐儒老矣身多病，日日言归犹未归。"
        },
        {
            "标题": "寄潘先生",
            "作者": "王十朋",
            "内容": "萧疏鬓发老安仁，才出人头未免贫。书剑一生长肮脏，齑盐到处只酸辛。\n招提夜永眠无室，绛帐春寒坐乏茵。莫怪闇梨不具眼，先生未见宰官身。"
        },
        {
            "标题": "寄僧觉无象",
            "作者": "王十朋",
            "内容": "我昔居鹿岩，时来潜涧游。西坡访觉老，终日为迟留。\n高谈穷古今，满坐风生秋。令我名利心，一听浑欲休。\n论诗出古律，有唱无不酬。篇章溢缣素，锦绣烂然浮。\n此老岂易得，当于前辈求。吾生限太晚，见师已白头。\n儒释道不同，相从苦无由。三年游金溪，兀坐颜常愀。\n出门无游从，独赋临清流。金溪可无僧，孰是西坡俦。\n深房锁花木，妙供罗珍羞。益作潜涧思，刚肠如转辀。\n魂梦不自禁，夜夜飞山陬。前日遇诸涂，一笑忘百忧。\n相视未及语，归袖风飕飕。别来能几时，不觉岁月遒。\n闻师结莲社，旦莫事真修。我狂似灵运，此志那能投。"
        },
        {
            "标题": "景卢嘉叟各和诗五首复用前韵",
            "作者": "王十朋",
            "内容": "草堂相去不多赊，雨后登临唤革华。心喜渊明尊有酒，眼惊太白笔生花。\n来看四泽满时水，归见九光披处霞。得两使君诗十首，郡斋传写费川麻。"
        },
        {
            "标题": "再读楚东集用前韵寄景卢嘉叟",
            "作者": "王十朋",
            "内容": "二子聪明旷与离，一尊容我与论诗。待将后集从前刻，直到鄱阳送别时。"
        },
        {
            "标题": "酴醾次贾元节韵",
            "作者": "王十朋",
            "内容": "春山杜宇唤人归，归见酴醾满架垂。叶底半开千颗白，鬓边斜插一枝奇。\n园林绿树成阴后，亭院青春欲老时。把酒对花歌数阕，濡毫更和鹿岩诗。"
        },
        {
            "标题": "简寂观",
            "作者": "王十朋",
            "内容": "萦迂草径少人行，忽有黄冠洞口迎。自笑荒芜陶靖节，更寻简寂陆先生。\n朝真惟有坛前石，流水犹馀弦上声。欲听金鸡上金阙，紫霄峰际白云横。"
        },
        {
            "标题": "易芝山五老亭名曰五峰安国书之因成短篇",
            "作者": "王十朋",
            "内容": "三秀呈祥处，危亭压众坡。眼惊庐阜近，峰类夏云多。\n乔岳神咸会，苍穹顶共摩。紫微新铁画，辉映楚江波。"
        },
        {
            "标题": "二十一日至福田院留建圣节 其一",
            "作者": "王十朋",
            "内容": "魏阙回头远，夔门去路长。万年天子寿，一瓣福田香。"
        },
        {
            "标题": "鉴湖",
            "作者": "王十朋",
            "内容": "胸中万顷元才子，方外孤标贺季真。鉴水萦回三百里，风流何止两唐人。"
        },
        {
            "标题": "鉴湖行",
            "作者": "王十朋",
            "内容": "苍苍凉凉红日生，葱葱郁郁佳气横。鉴湖春色三百里，桃花水涨扁舟行。\n花间啼鸟传春意，声落行舟惊梦寐。胡床兀坐心境清，转觅湖山有风味。\n鉴中风物几经春，身在鉴中思古人。禹迹茫茫千载后，疏凿功归马太守。\n太守湖成坐鬼责，后代风流属狂客。狂客不长家鉴湖，惟有渔人至今得。\n日暮东风吹棹回，花枝照眼入蓬莱。回首湖山何处是，欸乃声中画图里。"
        },
        {
            "标题": "二十一日至福田院留建圣节 其二",
            "作者": "王十朋",
            "内容": "小院藏脩竹，柴门傍曲江。系舟杨柳岸，诗句落僧窗。"
        },
        {
            "标题": "登诗史堂观少陵画像",
            "作者": "王十朋",
            "内容": "万丈光芒笔有神，两眉犹带旧酸辛。残杯不复随肥马，剩馥端能丐后人。\n夔子江头吟处景，杜鹃声里拜时身。敬瞻遗像观诗史，一酹云安曲米春。"
        },
        {
            "标题": "舟遇逆风破浪赋诗",
            "作者": "王十朋",
            "内容": "风撼楚江水，云横鄂渚天。支颐看山色，破浪出诗篇。\n门掩濒江舍，帆扬上水船。江神不借便，归兴自飘然。"
        },
        {
            "标题": "曹梦良寄柑闻诗闻礼辈取以祭母哭泣不已",
            "作者": "王十朋",
            "内容": "嘉果遥来自故乡，去冬初熟记同尝。尔衔怀橘无穷恨，我亦传柑念不忘。"
        },
        {
            "标题": "江陵舟中作",
            "作者": "王十朋",
            "内容": "梦里身曾到永安，孤城绝塞俯惊湍。东归初喜楚天阔，西望堪嗟蜀道难。\n滟滪堆边已陈迹，水晶宫里又粗官。帝乡咫尺家乡近，臣子忧心亦小宽。"
        },
        {
            "标题": "杜殿院挽词 其三",
            "作者": "王十朋",
            "内容": "我昔游三馆，闻公论立朝。端如平日语，果不小人饶。\n节义真齐固，年龄不逮乔。英魂已天上，楚些讵容招。"
        },
        {
            "标题": "江月亭二绝 其二",
            "作者": "王十朋",
            "内容": "江山今古几英雄，割据并吞总是空。惟有江流不转石，千秋长在月明中。"
        },
        {
            "标题": "州宅十二咏 鄱江楼",
            "作者": "王十朋",
            "内容": "郭外山横阁，江边水照楼。粗官无暇日，何以得消忧。"
        },
        {
            "标题": "杜殿院挽词 其二",
            "作者": "王十朋",
            "内容": "亲擢逢明主，台纲振一时。触真同獬荐，问不到狐狸。\n奸佞已落胆，江湖甘把麾。贤哉郭有道，无愧蔡邑碑。"
        },
        {
            "标题": "江月亭二绝 其一",
            "作者": "王十朋",
            "内容": "长江何处水，明月几州天。月与江无约，相逢是偶然。"
        },
        {
            "标题": "杜殿院挽词 其一",
            "作者": "王十朋",
            "内容": "流落杜陵老，平生一饭忠。大贤宜有后，异代果生公。\n文艳神藜烛，霜蹄御史骢。九原呼不起，萧瑟柏台空。"
        },
        {
            "标题": "游灵岩辉老索诗至灵峰寄数语",
            "作者": "王十朋",
            "内容": "雁荡冠天下，灵岩尤绝奇。烟霞列屏障，日月明旌旗。\n岩前有卓笔，可以书雄词。天聪况非遥，"
        },
        {
            "标题": "解缆南浦初溯长江江流出鄂渚汉阳两山之间云霭横之如一山然",
            "作者": "王十朋",
            "内容": "解缆长江口，回头思黯然。封疆一川隔，烟霭两州连。\n水鸟飞沿渚，江豚跃傍船。好风知几苇，送我上青天。"
        },
        {
            "标题": "提舶送荔支借用前韵",
            "作者": "王十朋",
            "内容": "舶台丹荔新秋熟，风味如人自不同。名字未安真缺典，从今呼作马家红。"
        },
        {
            "标题": "种金沙花戏呈景卢",
            "作者": "王十朋",
            "内容": "春光骀荡楚天涯，李白桃红次第花。未向名园看铁树，聊于郡圃种金沙。"
        },
        {
            "标题": "喻叔奇自鄱阳来以诗见赠次韵以酬",
            "作者": "王十朋",
            "内容": "家居雁宕芙蓉侧，身自瞿塘滟滪回。览尽江山归路远，舞翻乌鹊故人来。\n诗吟夔子相思句，酒饮鄱阳未尽杯。种学绩文宜馆阁，二松那复久淹徊。"
        },
        {
            "标题": "晋武帝",
            "作者": "王十朋",
            "内容": "早岁膺图帝业光，晚年何事政多荒。算来不用平吴好，毕竟吴平速晋亡。"
        },
        {
            "标题": "五月四日与同僚南楼观竞渡因成小诗四首明日同行可元章登楼又成五首 其一",
            "作者": "王十朋",
            "内容": "蜀江险处是夔州，滟滪堆边看竞舟。为报鄱阳相识道，去年人在此登楼。"
        },
        {
            "标题": "竞秀阁",
            "作者": "王十朋",
            "内容": "宪台高阁偶跻攀，万壑千岩指顾间。山色元来本无竞，人心自是错看山。"
        },
        {
            "标题": "送僧游径山",
            "作者": "王十朋",
            "内容": "潜涧家风不芜没，禅讲诜诜尽瓜葛。如今更有奇儿孙，云水飘然继衣钵。\n径山禅伯僧中龙，向来名节真无双。我昔题诗已推许，两度相逢不曾语。\n子今此行真得师，扫除妄想叩深机。我待衣冠挂林下，迟子归来话潇洒。"
        },
        {
            "标题": "九华山 其九",
            "作者": "王十朋",
            "内容": "曰华曰子数俱九，细看峰峦何许多。今古画工图不足，冠卿诗奈九华何。"
        },
        {
            "标题": "秋日山林即事次叔父宝印师韵 其一",
            "作者": "王十朋",
            "内容": "萧萧蘋末生秋声，登临遐想兰台英。天高气清水碧色，明月相映光如琼。\n脱叶翩翻下深樾，莲社高人诗兴发。讲外吟馀心更闲，白云满袖眠禅窟。\n竹径通幽人不来，鸟鸣山静独徘徊。应笑世间名利客，一生扰扰徒悲哀。"
        },
        {
            "标题": "九华山 其八",
            "作者": "王十朋",
            "内容": "曾见齐山小九华，梦游缥缈羽人家。灵山面目忽相见，舟系梅根秋日斜。"
        },
        {
            "标题": "九华山 其六",
            "作者": "王十朋",
            "内容": "峰峦列峙神仙境，子母相依孝义山。莫向山中摘花果，惜春啼鸟怒人攀。"
        },
        {
            "标题": "夔路十贤 寇莱公",
            "作者": "王十朋",
            "内容": "莱公经济业，志在巴东诗。斯人不复见，亭上秋风悲。"
        },
        {
            "标题": "予与二弟连日赋诗饮酒诗成命二子书之亦居家之一乐也复用前韵",
            "作者": "王十朋",
            "内容": "不愁地辟车马稀，自喜兄弟俱好奇。阿连举觞劝我酒，阿买研墨书翁诗。\n长泛郑生船百斛，日赋邺侯三四幅。何用身封万户侯，但愿青箱有人续。"
        },
        {
            "标题": "法灯俊上人惠杜鹃花",
            "作者": "王十朋",
            "内容": "杜鹃嘉树状非常，久向缁林压众芳。春去尚疑啼蜀魄，客来还错认丁香。\n高人好事栽莲社，野叟移根植草堂。习气未除端自笑，赏花衔惠意难忘。"
        },
        {
            "标题": "次韵何宪脩途倦游怀鄱阳唱和之乐",
            "作者": "王十朋",
            "内容": "马上诗成驿使驰，社中犹恨使来迟。不堪冀北群空后，况是江东日莫时。\n春半莺犹懒呼唤，雨多鸠亦厌分离。论文尊酒何时共，公说归期我去期。"
        },
        {
            "标题": "二月朔日同嘉叟蕴之访景卢别墅用郡圃栽花韵即席唱和 其一",
            "作者": "王十朋",
            "内容": "鄱水芝山四望赊，雨馀风物陪光华。名园种果仍修果，妙手栽花似判花。\n行见晋公开绿野，聊从子美酌流霞。坐间宾主皆人杰，我质如蓬赖倚麻。"
        },
        {
            "标题": "家童拾栗因念亡儿作数语以写钟情之悲",
            "作者": "王十朋",
            "内容": "去年觅栗嫌汝痴，责汝曾赋渊明诗。今年栗熟不汝见，凄然白骨埋荒陂。\n西风簌簌黄叶飞，家僮拾栗门前归。汝兄汝妹争来取，汝父伤心泪如雨。"
        },
        {
            "标题": "郡斋对雪",
            "作者": "王十朋",
            "内容": "平生为雪牵诗兴，今日无诗奈雪何。净几翻书拥炉读，冷斋呵砚带冰磨。\n寒江独钓句思柳，银海光摇人忆坡。欲两三杯贺丰岁，却忧疆埸正干戈。"
        },
        {
            "标题": "二月朔日同嘉叟蕴之访景卢别墅用郡圃栽花韵即席唱和 其二",
            "作者": "王十朋",
            "内容": "野处名园境界赊，夷坚博物似张华。参天先种柳州柳，照眼兼看花县花。\n即席赋诗袍夺锦，论文对酒脸生霞。自惭衰病陪行乐，策杖登城脚欲麻。"
        },
        {
            "标题": "仆夫浚井得双鲫一鳗未及烹也藏之泥水间予见而放之因作数语",
            "作者": "王十朋",
            "内容": "三秋不雨泉脉枯，仆夫浚井欣得鱼。刀砧已具未及杀，我偶见之鱼再活。\n亲投不敢使校人，圉圉洋洋生意新。莫嫌井小思沧海，尺水相忘聊自在。"
        },
        {
            "标题": "韩魏公生于泉南州宅故未有祠于典为阙郡圃有庵名大隐即之以祠八月戊子率同僚祀之",
            "作者": "王十朋",
            "内容": "天开我宋太平基，紫府真人下应期。河朔魁梧出真相，泉南葱郁产奇儿。\n梦符蚌腹生珠夜，事应台躔捧日时。紫帽清源发光采，郡园深处立新祠。"
        },
        {
            "标题": "追和范文正公鄱阳诗 郡斋即事",
            "作者": "王十朋",
            "内容": "理郡端如理乱丝，范公往矣欲谁师。典刑犹有堂中像，光艳长存壁上诗。\n未报国恩嗟老去，不逢人杰恨生迟。一尊坐对鄱江月，耿耿忠怀祇自知。"
        },
        {
            "标题": "送章生端武",
            "作者": "王十朋",
            "内容": "麟经绝笔今几年，学者异说何纷然。操矛入室务相伐，谁能浚井得美泉。\n梅溪野人独好古，遗经独抱期心传。从予讲论有赵陆，得趣往往忘蹄筌。\n章生妙龄固可畏，圣经贤传思穷研。赢粮远来若有意，席未及暖俄言还。\n岂厌先生纸上语，奥境不见徒留连。春秋明日遂东矣，情钟我辈徒拳拳。"
        },
        {
            "标题": "陆居士挽诗",
            "作者": "王十朋",
            "内容": "槐市访同舍，麟经推阿戎。传家知有子，种德本由公。\n遗训皆新语，多男类陆终。佳城在何处，楚尾白云中。"
        },
        {
            "标题": "六客堂",
            "作者": "王十朋",
            "内容": "水晶宫中刺史宅，月□□堂游六客。中有一客为主人，万卷诗书李公择。\n元□□挥玉堂手，令举声蜚制科策。五劝使君古遗直，三□郎官老词伯。\n眉山有客何等人，退之少陵李太白。直道高才时不容，天遣数子为游从。\n吴兴清绝山水国，五百年过人中龙。健峭银钩逼颜鲁，点化湖山出奇语。\n高压白蘋洲上诗，更肯区区谈小杜。端如竹溪逢谪仙，并游逸士名俱传。\n飘飘乘风鼓长翮，两两照坐成台躔。苕霅交流卞山碧，一代名贤已陈迹。\n我后百年登此堂，咀嚼姓名牙颊香。坐上何曾欠佳客，苏仙一去难再得。"
        },
        {
            "标题": "十一月十日会于六客堂者十人宋子飞徐致云章茂卿邓叔厚莫子",
            "作者": "王十朋",
            "内容": "六客高风不可追，吾侪生恨百年迟。星光月满旧游处，簪盍蓂开盈数时。\n访古已仙图上鹤，得朋今遇易中龟。吾夫子道欲坠地，不是四科谁与持。"
        },
        {
            "标题": "寇莱公祠",
            "作者": "王十朋",
            "内容": "油水江头寇相祠，凛然如坐庙堂时。精忠一点不负国，枯竹知公人不知。"
        },
        {
            "标题": "十月晦日会凌季文沈德和二尚书刘汝一大谏于六客堂",
            "作者": "王十朋",
            "内容": "梦寐思贤愿与齐，一麾来守浙江西。星躔旧识尚书履，玉府曾亲太一藜。\n天遣门生依坐主，心随峡水注苕溪。邦人异日谈遗事，名姓应同六客题。"
        },
        {
            "标题": "晦日会于六客堂者十二人",
            "作者": "王十朋",
            "内容": "湖山清绝多佳士，暇日壶觞得共携。堂上合成前后客，诗中分得建除题。\n不容闰位参卿月，坐觉巫山在霅溪。麟阁功名属公辈，老夫惟愿把锄犁。"
        },
        {
            "标题": "次韵刘长方司户见赠",
            "作者": "王十朋",
            "内容": "枫宸昔羡君登第，莲幕今惭我效官。相见可嗟头并白，老来自合量俱宽。\n不嫌此日成名晚，最喜平生取友端。待报君恩知死所，却同神武挂衣冠。"
        },
        {
            "标题": "和喻叔奇集兰亭序语四绝 其三",
            "作者": "王十朋",
            "内容": "晤言一室许谁亲，相过无非我辈人。放浪形骸嗟老矣，仰观宇宙尚艰辛。"
        },
        {
            "标题": "神女庙",
            "作者": "王十朋",
            "内容": "功开神禹言何妄，梦恼襄王事亦非。峰下祠荒少人到，峡中舟过有乌飞。"
        },
        {
            "标题": "糟蟹荐杯",
            "作者": "王十朋",
            "内容": "曲生有理何曾浊，公子无肠却最佳。罗馔宁同富儿饮，带糟聊慰老饕怀。"
        },
        {
            "标题": "乐清僧寮有过客",
            "作者": "王十朋",
            "内容": "终日伤心泪溅花，干戈满眼恨无涯。衣冠南渡如东晋，安得车书混一家。"
        },
        {
            "标题": "乐清僧寮有过客 其二",
            "作者": "王十朋",
            "内容": "功名谁复汉嫖姚，壮士逢时岂惮劳。半夜飞来看宝剑，此身端许掷鸿毛。"
        },
        {
            "标题": "盘古庙",
            "作者": "王十朋",
            "内容": "盘古千千古，江头遗像存。伏羲犹后辈，礼殿尽诸孙。\n不屋昔非陋，有祠今未尊。东邻二郎庙，巫觋醉朝昏。"
        },
        {
            "标题": "己卯腊月七日解官离越十九日至家明年正月二日被命除秘书省校书郎卜以八日行书二十字",
            "作者": "王十朋",
            "内容": "梅花照归眼，春色戒行装。君命不俟驾，安敢怀故乡。"
        },
        {
            "标题": "吴明可自当涂以诗见寄因次其韵 其一",
            "作者": "王十朋",
            "内容": "五年三郡厌间关，心逐东归见雁山。力上祠章期得请，果回天意可投闲。\n疏慵似我宜归去，名德如公合召还。珍重诗来二千里，义风高韵两难攀。"
        },
        {
            "标题": "吴明可自当涂以诗见寄因次其韵 其二",
            "作者": "王十朋",
            "内容": "梦到江南咏采蘋，眼中时事一番新。在官未几发就种，语别又成肠转轮。\n老境衣冠宜挂壁，祠宫香火谩颐神。吴公治行今第一，也问君王欲乞身。"
        },
        {
            "标题": "李广 其一",
            "作者": "王十朋",
            "内容": "李广才名汉世稀，孝文犹自未深知。辍餐长叹无颇牧，翻惜将军不遇时。"
        },
        {
            "标题": "李广 其二",
            "作者": "王十朋",
            "内容": "陇右英豪真有种，将军才气更无双。功高不得封侯赏，祇为当时杀已降。"
        },
        {
            "标题": "诗史堂荔枝歌",
            "作者": "王十朋",
            "内容": "君不见诗人以来一子美，莫年流落来夔子。赋诗三百六十篇，西瀼东屯客愁里。\n何人作堂画遗像，收拾光芒榜诗史。堂前何有有荔枝，树犹未老熟独迟。\n世人贵早不贵晚，倘非我辈谁赏之。涪陵昔遭妃子污，万颗包羞莫能诉。\n泸戎一经少陵擘，至今传诵轻红句。少陵伤时泪成血，一点丹心不磨灭。\n散成朱实满炎方，风味如诗两奇绝。乐天曾画忠州图，自言香味人间无。\n君谟亦作闽中谱，陈紫声名重南土。何如诗史堂前株，正是一饭孤忠馀。\n人为世重物亦重，端如丈人屋上乌。巴图闽谱合避路，奚用品第分锱铢。\n搀先熟者如杨卢，但可与之作前驱。闽娘十八婢妾尔，将军大树真佣奴。\n我生四百馀年后，来作先生游处守。登堂三叹荔正丹，聊效柳人祠子厚。\n安得先生今复生，添赋夔州歌一首，要使荔枝之名长不朽。"
        },
        {
            "标题": "夜与韶美饮酒瑞白堂秉烛观跳珠，分韵得跳字",
            "作者": "王十朋",
            "内容": "五月峡中天气歊，竹筒引水那能浇。江濆龙老卧未起，崖石不枯珠自跳。\n草草杯盘对君酌，灯前疑是檐花落。毫端写出万斛珠，共向炎天作冰雹。\n妃子名园荔子丹，绛囊初摘堆金盘。细擘轻红唱君曲，咀嚼水晶牙颊寒。\n老翁真个如年少，激水成珠堪一笑。刘侯自有胸中珠，不止照人兼自照。"
        },
        {
            "标题": "梁武帝",
            "作者": "王十朋",
            "内容": "不法先王治用儒，拾身倾国事浮屠。堪嗟饿病台城日，曾得空王救死无。"
        },
        {
            "标题": "嘉叟和诗至七篇有何时五亩成归计来作邻翁伴艺麻之句某乡心方切复用韵",
            "作者": "王十朋",
            "内容": "学继初寮事业赊，闭门宁悔读南华。符分兴化日烘荔，室寓维摩天雨花。\n故里君应怀北岳，归心我已到飞霞。休休莫莫宜闲处，耕有添丁妇织麻。"
        },
        {
            "标题": "石佛",
            "作者": "王十朋",
            "内容": "卧草埋云不记秋，忽然成佛坐岩幽。纷纷香火来求福，不悟前时是石头。"
        },
        {
            "标题": "饭周平铺南北山峰峦皆奇有佛顶峰鲤鱼岩罗汉洞",
            "作者": "王十朋",
            "内容": "未见巫山十二峰，人言山与此山同。定知神女藏深处，正在朝云莫雨中。"
        },
        {
            "标题": "洪景卢以郡酿饮客于野处园赋诗见寄次韵",
            "作者": "王十朋",
            "内容": "老境厌吏事，归心绕丘园。日月忽有夏，炎蒸变春温。\n芝堂孰新酿，谁共论文尊。缅怀蓬山旧，情好素所敦。\n殷勤十从事，往扫东坡轩。深杯滑琉璃，不比田家盆。\n醉吟到高处，舞月成清欢。我独坐空斋，静对忘忧萱。\n萱多忧未忘，香清思犹昏。怀君不成寐，两处一声猿。"
        },
        {
            "标题": "出郊迓客至石塔院憩刘公亭观石笋桥东望郡城南瞻紫帽即事有作",
            "作者": "王十朋",
            "内容": "春日西郊外，江亭眼界嘉。青桐映楼阁，紫帽没烟霞。\n雨过牛耕野，潮回鹭立沙。河梁阻携手，空起逝川嗟。"
        },
        {
            "标题": "题刘阮祠用过仙人渡韵",
            "作者": "王十朋",
            "内容": "涧水桃花路易迷，不同人世下成蹊。自从重入山中去，烟雨深深锁旧溪。"
        },
        {
            "标题": "清白堂",
            "作者": "王十朋",
            "内容": "钱清地古思刘宠，泉白堂虚忆范公。印绶纷纷会稽守，谁能无愧二贤风。"
        },
        {
            "标题": "薛士昭寄新柑分赠知宗提舶知宗有诗次韵",
            "作者": "王十朋",
            "内容": "书后谁题字，乡人远寄柑。荐新思起孝，知味戒生贪。\n罗帕分犹未，金门献正堪。命名聊别伪，在果独称甘。\n白雪初盈树，黄金忽满篮。霜天欣始熟，茅舍饱相谙。\n客重开须请，儿痴食更婪。柳诗吟不厌，谢赋读常耽。\n若蜜萍难比，如拳栗有惭。公家安定法，想见日酣酣。"
        },
        {
            "标题": "林黄中少卿出守吴兴芮国器司业以诗送之有今日桐城王刺史异时遗爱在吾州句用韵寄二公 其一",
            "作者": "王十朋",
            "内容": "出处平时正且严，犹于瓜李谨疑嫌。两溪水照新明月，六客堂逢旧紫髯。\n安定化应孚学校，谢公思已结闾阎。湖山清远使君好，想见邦人慰所瞻。"
        },
        {
            "标题": "江上遇风二绝 其二",
            "作者": "王十朋",
            "内容": "弭棹乾门浪未平，同舟太半已山行。自惭不是娄师德，免葬江鱼赖友生。"
        },
        {
            "标题": "娄师德",
            "作者": "王十朋",
            "内容": "忤意由来勿校难，谁能唾面自令乾。直须事过心平后，方服娄公度量宽。"
        },
        {
            "标题": "龙瑞道士赠兰",
            "作者": "王十朋",
            "内容": "有客赠芳友，满堂闻国香。清含道流气，轻带羽衣黄。\n缀佩风光别，横琴旨趣长。重须寻禹穴，一曲听扬扬。"
        },
        {
            "标题": "庐山纪游四十韵",
            "作者": "王十朋",
            "内容": "我性好山水，思向庐山庐。五老招我游，有约芝山初。\n兹行适所愿，孰曰非天与。入眼庾公楼，兴已先篮舆。\n云开圣治峰，石扣仙人居。香炉望烟霭，净社观芙蕖。\n虎溪聊自笑，天池步宜纾。半月圆通留，幽亭乐有馀。\n趣如六一翁，境似山环滁。侯溪煮月泉，石耳供岩蔬。\n破戒戏鱼酒，踏园梦羊猪。贤关得家音，天恩拜新除。\n抗章复辞免，行色仍踌躇。遂作南山游，首过荆林虚。\n凌云入康谷，临流清可渔。欲饮第一水，山深足趑趄。\n汤泉本何来，忽从龙口嘘。鸾溪寻故家，墨沼波犹潴。\n石镜不可见，悬崖照谁梳。寻真到简寂，入观惊丘墟。\n缅怀黄与陆，何处飘霞裾。眼明见飞瀑，涧壑鸣琼琚。\n何落句思李，练飞诗陋儒。新桥跨虹霓，出月明蟾蜍。\n两州劳五马，同日传双鱼。神光照万杉，飞白留天书。\n遥瞻星子城，青山点舂锄。我行未及西，三峡知何如。\n登桥阅天险，奋地轰雷车。壮哉五丁力，凿此千尺渠。\n群峰列耆老，深渊蓄璠玙。古刹依朱砂，穿林骇猿狙。\n万卷已空阁，三竹犹扶疏。肩舆足茧卒，传诗手疲胥。\n佳境尚无穷，雅兴良已摅。身随禽往还，兴逐云卷舒。\n重寻讷庵老，细论无言予。节物变炎凉，迟留费居诸。\n在路何悠悠，归梦频蘧蘧。秋风雁还荡，缄封寄乡闾。"
        },
        {
            "标题": "题天华院",
            "作者": "王十朋",
            "内容": "游遍庐山寺，兹山亦自佳。数宵缘石耳，一饭为天华。"
        },
        {
            "标题": "丁卯秋赴鹿鸣宴次太守赵殿撰韵",
            "作者": "王十朋",
            "内容": "食苹开燕副招求，梦草诗成宠士流。要得异才联虎榜，亦容下客盗狐裘。\n早脩慧业钦灵运，妄赞元经愧子游。刺史笑谈风满席，定应吹拂到瀛洲。"
        },
        {
            "标题": "夔路十贤 陆宣公",
            "作者": "王十朋",
            "内容": "敬舆避谗谤，闭门不著书。活人集名方，炳然仁谊馀。"
        },
        {
            "标题": "夜宿思湖口系缆芦苇间夜半闻丛中有声舟人惊起终夕为之不寐",
            "作者": "王十朋",
            "内容": "老境残秋路入荆，眼中何物不关情。芦花间蓼红依白，江水归湖浊带清。\n狐兔丛深应自贺，鱼龙穴浅已相惊。扁舟夜宿无人境，展转无眠到五更。"
        },
        {
            "标题": "洛阳桥",
            "作者": "王十朋",
            "内容": "北望中原万里遥，南来喜见洛阳桥。人行跨海金鳌背，亭压横空玉虹腰。\n功不自成因砥柱，患宜预备有风潮。蔡公力量真刚者，遗爱胜于郑国侨。"
        },
        {
            "标题": "黄鹤楼",
            "作者": "王十朋",
            "内容": "云锁吕公洞，月明黄鹤楼。抱关非故卒，谁见羽衣游。"
        },
        {
            "标题": "马当山",
            "作者": "王十朋",
            "内容": "此地水如峡，有山名马当。犹疑是滟滪，更合戒舟航。"
        },
        {
            "标题": "十月望日买菊一株颇佳 其二",
            "作者": "王十朋",
            "内容": "菊晚不害好，固宜登我堂。书生自头白，奚用泣馨香。"
        },
        {
            "标题": "十月望日买菊一株颇佳 其一",
            "作者": "王十朋",
            "内容": "秋去菊方好，天寒花自香。深怀傲霜意，那肯媚重阳。"
        },
        {
            "标题": "前辈有满城风雨近重阳句而不成篇九月六日遇雨因为足之招同官分韵",
            "作者": "王十朋",
            "内容": "满城风雨近重阳，准拟登高尚渺茫。会见明朝天气好，不教孤负菊花黄。"
        },
        {
            "标题": "买鱼行",
            "作者": "王十朋",
            "内容": "风伯一怒声如雷，排空浊浪山崔嵬。江湖千里人影绝，一叶小舟何处来。\n芦荻花中有渔者，蓑笠为衣楫为马。止将烟水作生涯，红曲盐鱼荷裹鲊。\n舟人争买不论钱，我亦聊将荐杯斝。烹庖入坐气微腥，饤饾登盘色如赭。\n但能得趣酒杯中，也胜弹铗人门下。君不见仲尼鱼馁则不食，陈蔡面犹含菜色。\n又不见退之欲饱东海鲸，焉知家有啼饥声。我居江乡厌海味，今日鱼虾八珍贵。\n朱门日兴费万钱，未必一生常适意。尔曹异日宦西东，一饭安得如今同。\n寄鲊不须劳孟宗，但愿清白传家风。我将归结鸡豚社，不用击鲜如陆贾。\n但愿年丰鱼米贱，欣然醉饱同天下。"
        },
        {
            "标题": "四日雪坐间有江梅水仙花因目曰三白 梅花",
            "作者": "王十朋",
            "内容": "孤标相对楚天涯，寒不能威意自佳。消得广平公援笔，此花真是铁心花。"
        },
        {
            "标题": "州宅杂咏 跳珠",
            "作者": "王十朋",
            "内容": "分得天池水，跳成月峡珠。一清夔子国，炎瘴自今无。"
        },
        {
            "标题": "伏日与同官小饮瑞白堂观跳珠分韵赋诗",
            "作者": "王十朋",
            "内容": "瑞白堂虚冰雪凝，散为珠玉洗炎蒸。诙谐未效东方朔，赋咏聊追杜少陵。"
        },
        {
            "标题": "渊源堂十二诗 其一 渊源堂",
            "作者": "王十朋",
            "内容": "像貌崇贤圣，名言训子孙。日亲师与友，力学探渊源。"
        },
        {
            "标题": "王成之太博寄诗病中未能和谩书二十字以酬",
            "作者": "王十朋",
            "内容": "老病欲纳禄，君恩许奉祠。已为三径计，误辱广文诗。"
        },
        {
            "标题": "十月二十八日母氏劬劳之日也哀痛中书二十八字",
            "作者": "王十朋",
            "内容": "县弧谩喜生良月，看镜堪嗟已二毛。不见双亲空泣血，此生无计报劬劳。"
        },
        {
            "标题": "梅花",
            "作者": "王十朋",
            "内容": "月澹碧云笼野水，棱棱瘦耸吟肩起。一天寒气霞衣裳，人在石桥春影里。"
        },
        {
            "标题": "前诗送三乡文行虽各献芹然非所以勉子大夫茂明大对之意更为古诗一章",
            "作者": "王十朋",
            "内容": "逆胡残喘仍跳梁，中兴事业犹渺茫。当今取士异平日，非为故事开科场。\n庙堂方讳口打贼，翻抵正论为猖狂。\n纷纷儿辈苟富贵，妄引申伯深阿王。公孙老儒亦曲学，不敢正色言尧汤。\n徒令天下慷慨士，肝胆一剑生光芒。前年胡公以言逐，言今已验官未复。\n近日径山缘赋诗，裹头衣白投荒服。忠良自此多结舌，道路相看徒以目。\n谁能言事如靖康，陈东已死欧阳戮。国家养士恩至渥，千戈不废菁莪育。\n诸公报国当如何，莫把刚肠慕粱肉。丈夫一第何足道，幸勿以此存怀抱。\n贾生当献太息流涕痛哭书，更施三表五饵请为属国系单于。\n大刘小刘展尽畎亩惓惓忠，弘恭石显辈视之当与奴仆同。"
        },
        {
            "标题": "赵仲永以御茗密云龙薰衣香见赠仍惠小诗次韵",
            "作者": "王十朋",
            "内容": "天上人回饼赐龙，香沾衣袖十分浓。明珠照室光生艳，三绝全胜万石封。"
        },
        {
            "标题": "送朱丞",
            "作者": "王十朋",
            "内容": "一片秋怀似乱云，不堪行客话离群。红莲绿水尚留我，钜竹老槐深忆君。\n千里从今遥共月，一樽何日更论文。好将平昔家传学，勉力登朝立世勋。"
        },
        {
            "标题": "登姚奥岭望家山有感",
            "作者": "王十朋",
            "内容": "已作一宿客，渐为千里人。吾亲白云下，回首一沾巾。"
        },
        {
            "标题": "宿妙庭观",
            "作者": "王十朋",
            "内容": "小小琳宫气象清，云軿遐想董双成。灵丹炼就覆金鼎，仙鹤归来闻玉笙。\n两绝老坡吟处境，千秋太白曲中名。尘埃奔走东归客，寄卧一庵听雨声。"
        },
        {
            "标题": "明帝",
            "作者": "王十朋",
            "内容": "万乘临雍事老更，桥门亿万会诸生。永平天子真儒雅，只恨容人度未宏。"
        },
        {
            "标题": "上元山中百姓出游作三章谕之 其一",
            "作者": "王十朋",
            "内容": "邻里相呼入郡城，巴歌楚舞沸欢声。三宵游罢同归去，勉力耕桑事父兄。"
        },
        {
            "标题": "登姚奥岭望家山有感",
            "作者": "王十朋",
            "内容": "昔年度兹岭，回首念慈亲。如今望云处，惟有泪沾巾。"
        },
        {
            "标题": "闻礼生日",
            "作者": "王十朋",
            "内容": "桃水仲春月，蓂阶双荚生。添丁慰卢老，小子庆徐卿。\n禀得中和气，看成远大名。青春已如许，勉力继家声。"
        },
        {
            "标题": "寄贾一节",
            "作者": "王十朋",
            "内容": "无奈穷冬易感伤，况添离别助凄凉。五更月残频成梦，十里青山几断肠。\n短棹未乘晨雪去，尺书聊遣暮鸿将。少年勉力亲灯火，要使家声继洛阳。"
        },
        {
            "标题": "表弟津上人有瑞香抹利戏觅之",
            "作者": "王十朋",
            "内容": "瑞香早入江南梦，抹利来从毗舍园。久与道人同寂寞，不如来荐孔融尊。"
        },
        {
            "标题": "万府君挽词 其二",
            "作者": "王十朋",
            "内容": "老成嗟不见，里巷尚能谈。衣解因周急，簪还务激贪。\n蹶蹄心不愠，折翼泪常含。瞑目应无恨，声名与佛参。"
        },
        {
            "标题": "哭陈阜卿 其四",
            "作者": "王十朋",
            "内容": "邸报知凶讣，伤心不忍言。图犹对徐孺，人已丧陈蕃。\n杖屦欲三径，衣冠俄九原。数行嬴博泪，瞑目有馀痕。"
        },
        {
            "标题": "题荐福寺莫莫堂",
            "作者": "王十朋",
            "内容": "休休有室宜归早，莫莫名堂去恨迟。禅老相逢应笑我，休休莫莫定何时。"
        },
        {
            "标题": "贾岳州以予阻风致酒肉之赠",
            "作者": "王十朋",
            "内容": "轩皇张乐洞庭旁，掀舞鱼龙撼岳阳。卮酒豚肩使君意，知予肉味未能忘。"
        },
        {
            "标题": "宿囊山寺 其一",
            "作者": "王十朋",
            "内容": "荔子枝中古道场，石门有路探悬囊。匆匆不著游山屐，只办嵩呼一瓣香。"
        },
        {
            "标题": "宿囊山寺 其二",
            "作者": "王十朋",
            "内容": "我来万籁正号风，壁上观诗忆蔡公。惟有秋林旧时月，夜深犹照梵王宫。"
        },
        {
            "标题": "能仁禅寺",
            "作者": "王十朋",
            "内容": "不到能仁久，欣闻赐额还。浮云已过眼，依旧好青山。"
        },
        {
            "标题": "池阳阻风留十日",
            "作者": "王十朋",
            "内容": "舟楫何濡滞，秋深风未西。五旬从白帝，十日尚清溪。\n匈次泽吞楚，眼中山见齐。主人殊未厌，壶榼屡提携。"
        },
        {
            "标题": "宿灵岩赠长老敏行",
            "作者": "王十朋",
            "内容": "篮舆谢公岭，杖屦矩罗室。净名访维摩，一庵仅容膝。\n寻僧画屏中，往往多八十。平生看不足，灵岩最奇绝。\n老禅蜀中来，心印传佛日。脚力穷天下，称此为第一。\n兹山昔未开，藏闭最深密。倘不遇熙朝，造物肯容出。\n孙公赋天台，胜地尚遗佚。我欲续金声，愿借山中笔。"
        },
        {
            "标题": "连月不雨农事失时府帅决狱廪饥德政动天霈然而雨某吟成律诗一章以贺",
            "作者": "王十朋",
            "内容": "旱魃为灾罕似今，霈然一雨慰群心。非关菩萨解为泽，自是使君能作霖。\n躬虑滞囚冤尽释，广开义廪惠尤深。伫公归国调元气，散尽愆阳与伏阴。"
        },
        {
            "标题": "比和知宗诗牵于押韵以招虞为戏果蒙见招复用前韵",
            "作者": "王十朋",
            "内容": "宗英真好事，呼客共游湖。携具临平远，观山对有无。\n十花逢净友，千顷和云夫。得玉又求剑，无厌惭似虞。"
        },
        {
            "标题": "送赴省诸先辈",
            "作者": "王十朋",
            "内容": "国朝人物盛温陵，秋赋呦呦鹿食苹。人倍平原门下士，文联韩愈榜中名。\n丹墀何止三千字，云翼行看九万程。劝驾龙钟老太守，篮舆准拟出郊迎。"
        },
        {
            "标题": "七月三日至鄱阳 其一",
            "作者": "王十朋",
            "内容": "我来鄱君山水州，山水入眼常迟留。绝境遥通云锦洞，清音下瞰琵琶洲。"
        },
        {
            "标题": "中秋赏月蓬莱阁呈同官",
            "作者": "王十朋",
            "内容": "中秋玩月小蓬莱，风送婵娟入座来。樽俎论文清有味，湖山照眼净无埃。\n云生脚底蛟龙卧，影落人间鼓角催。把酒问天兼问月，何时此夜更衔杯。"
        },
        {
            "标题": "蓬莱阁",
            "作者": "王十朋",
            "内容": "祖龙车辙遍尘寰，只道蓬莱在海间。空上望秦山上望，不知此处是神山。"
        },
        {
            "标题": "题朱钤干灏无喧室",
            "作者": "王十朋",
            "内容": "雅抱渊明尚，处喧思避喧。门虽有车马，趣不异丘园。\n仁者本来静，时然应亦言。端能重吾幕，无复扰为烦。"
        },
        {
            "标题": "栖贤寺",
            "作者": "王十朋",
            "内容": "瀑水声中夜不眠，星河影动半秋天。谁云滟澦矍塘远，只在扬澜左蠡边。狮子吼成方外法，石人参得定中禅。住山五老知今古，借问曾栖几个贤。"
        },
        {
            "标题": "齐威",
            "作者": "王十朋",
            "内容": "诸侯九合霸图成，晋宋江黄尽会盟。惟有召陵功最直，包茅不贡故来征。"
        },
        {
            "标题": "曹梦良教授寄柑一百颗报以乾荔支戏成二绝 其一",
            "作者": "王十朋",
            "内容": "故人书自许峰来，领得黄柑手自开。未满洞庭三百颗，更看驿使一枝梅。"
        },
        {
            "标题": "前日寓邑偶值乍寒陈刘二生济我以衣童生济我以衾既别为二诗以赠 其一 赠陈元佐刘士宗",
            "作者": "王十朋",
            "内容": "肌体生鳞须飒毛，衰年怯冷欲儿号。无人来绽韩公袄，有友能施范叔袍。\n入手乍惊儒袖阔，披身尤喜义襟高。书生忍冻谁相顾，共弊轻裘赖我曹。"
        },
        {
            "标题": "曹梦良教授寄柑一百颗报以乾荔支戏成二绝 其二",
            "作者": "王十朋",
            "内容": "绝品知君尚未尝，三山绛帐喜相将。冷官岂是淹贤地，尤物聊观十八娘。"
        },
        {
            "标题": "秦望阁",
            "作者": "王十朋",
            "内容": "纸上观秦尚过秦，那堪山作眼中尘。为言高阁登临者，莫作秦人视越人。"
        },
        {
            "标题": "秦始皇",
            "作者": "王十朋",
            "内容": "鲸吞六国帝人寰，遣使遥寻海上山。仙药未来身已死，銮舆空载鲍鱼还。"
        },
        {
            "标题": "度雁山",
            "作者": "王十朋",
            "内容": "雁山五经眼，兹行尤可观。初冬天气佳，雁归山未寒。\n有日照幽谷，无云翳层峦。入境见祥云，振衣登马鞍。\n瀑水飞玉龙，羽旗导翔鸾。石柱屹天外，卓笔书云端。\n灵峰观石室，杖屦穿巑岏。山禽知我来，好音若相欢。\n群峰列春笋，丹青状尤难。行色愧匆匆，更约它时看。"
        },
        {
            "标题": "数日天气朝阴莫晴复用前韵",
            "作者": "王十朋",
            "内容": "忍饥面目类颜回，仅得青天半日开。且愿催诗无雨至，只宜送月有风来。\n出游偶以文昌霁，待满当为桀溺推。曰雨曰旸皆帝力，麦苗无害免书灾。"
        },
        {
            "标题": "出郊劝农饭蔬于法石僧舍时方闵雨有无麦之忧因成八绝 其二",
            "作者": "王十朋",
            "内容": "二麦青黄雨失时，老农相顾但嗟咨。使君徒用虚文劝，稼穑艰难未必知。"
        },
        {
            "标题": "出郊劝农饭蔬于法石僧舍时方闵雨有无麦之忧因成八绝 其一",
            "作者": "王十朋",
            "内容": "清源太守鬓如蓬，未遂归农又劝农。农事正兴天不雨，谁能唤起老黄龙。"
        },
        {
            "标题": "出郊劝农饭蔬于法石僧舍时方闵雨有无麦之忧因成八绝 其八",
            "作者": "王十朋",
            "内容": "一径通幽亭面墙，鸟啼林静木苍苍。碍人眼界宜斤斧，放出山光接海光。"
        },
        {
            "标题": "出郊劝农饭蔬于法石僧舍时方闵雨有无麦之忧因成八绝 其七",
            "作者": "王十朋",
            "内容": "荔子今亡法石白，江山长带佛头青。老僧能说陈王事，遗冢犹传女子灵。"
        },
        {
            "标题": "州治有忠献堂以韩魏公始生得名废于俗吏更以清暑今复之",
            "作者": "王十朋",
            "内容": "相出相州生此州，巍巍勋业宋伊周。后人莫要轻更改，别有堂名胜此不。"
        },
        {
            "标题": "出郊劝农饭蔬于法石僧舍时方闵雨有无麦之忧因成八绝 其六",
            "作者": "王十朋",
            "内容": "万岁名山两度来，精庐潇洒绝尘埃。禅师妙得兵家策，杖屦飘然去不回。"
        },
        {
            "标题": "出郊劝农饭蔬于法石僧舍时方闵雨有无麦之忧因成八绝 其五",
            "作者": "王十朋",
            "内容": "无术能销旱魃灾，吁嗟求雨只空回。鲰生岂是为霖手，明日真人出洞来。"
        },
        {
            "标题": "出郊劝农饭蔬于法石僧舍时方闵雨有无麦之忧因成八绝 其三",
            "作者": "王十朋",
            "内容": "我昔躬耕陇亩间，也知农事最艰难。才疏政拙心劳甚，无补于民合挂冠。"
        },
        {
            "标题": "和韩秋怀十一首 其九",
            "作者": "王十朋",
            "内容": "吾庐有脩竹，滴翠凝不乾。天风一吹拂，终夜鸣琅玕。\n黄杨亦嘉树，一瓮何团团。日暮飞禽归，啾然欲求安。\n嗟予欲何为，屡涉吴江澜。一名竟未就，举弹空飞丸。\n对竹赏佳树，聊系予征鞍。"
        },
        {
            "标题": "和韩秋怀十一首 其七",
            "作者": "王十朋",
            "内容": "窗几生新凉，灯火照初暗。省己有昨非，探怀无宿憾。\n古书恣掀翻，古意薄窥瞰。心将游寂寞，语复攻苦淡。\n实歉名忌浮，才疏得惩滥。守志惧不坚，入道恐成暂。\n性抑戒戕贼，心猿思系缆。有友频琢磨，无官自校勘。\n澹然学杨雄，不恨储无甔。"
        },
        {
            "标题": "和韩秋怀十一首 其三",
            "作者": "王十朋",
            "内容": "直道疾伊优，壮怀增靡曼。海上豕方牧，夜中牛屡饭。\n半生营一名，偃蹇未如愿。青铜忽自照，白发已堪叹。\n斥鴳适蓬蒿，大鹏抟九万。物情贵得所，奚用求自献。\n富贵似可喜，贫贱亦何怨。"
        },
        {
            "标题": "和韩秋怀十一首 其一",
            "作者": "王十朋",
            "内容": "孟夏游会稽，禾稼方薿薿。南风翼新苗，生意殊未已。\n重来觉非久，相去百日耳。黄云万顷空，蘋末凉风起。\n园林亦摇落，触目成疑似。人生过隙驹，朱颜何足恃。\n胡为向迷涂，奔走不停轨。得失无荣辱，归来实堪喜。"
        },
        {
            "标题": "和韩秋怀十一首 其五",
            "作者": "王十朋",
            "内容": "秋怀虫共悲，秋夜鹤同警。辉辉玉绳低，耿耿银汉永。\n静思凫舄乔，遐慕螭蟠猛。途远慵著鞭，井深艰下绠。\n鸟倦当知还，马失亦云幸。穷通委天命，尘虑可深屏。"
        },
        {
            "标题": "和韩秋怀十一首 其四",
            "作者": "王十朋",
            "内容": "秋雨浸成潦，秋霜渐为凌。老树喑寒蝉，腥盘集痴蝇。\n天涯有归客，面目吁可憎。吟馀自扪腹，肝胆空棱棱。\n临渊不善渔，篱头挂寒罾。数椽茅屋下，养此百不能。"
        },
        {
            "标题": "和韩秋怀十一首 其八",
            "作者": "王十朋",
            "内容": "贤关蔼多士，头角争轩轩。中有倦游客，虚名厌驰奔。\n学为忠与孝，思践阳城言。高秋赋归去，戏舞庭闱前。\n东园柿栗熟，采摘供盘餐。兄弟各赋诗，集作棣萼编。\n甲乙二孺子，日诵言半千。学语三岁时，笑味生甜酸。\n欣然动我怀，长夜不成眠。归来有此乐，亦可终残年。"
        },
        {
            "标题": "和韩秋怀十一首 其二",
            "作者": "王十朋",
            "内容": "草木无利名，时来自荣悴。人生异草木，百念起心地。\n困穷斯感伤，利达或骄恣。一朝同物化，荣辱两何异。\n有酒且行乐，不必富与贵。"
        },
        {
            "标题": "富文送鹿肉",
            "作者": "王十朋",
            "内容": "太尉前军得活鹿，使君慇勤分我肉。定知应是秦失馀，苗裔仍为世人逐。\n使君好客今平原，秋浦楼头罗水陆。青州从事嘉屡拜，白鹿山人赐新沐。\n社风留客去未得，清溪山头两经宿。频将口腹溷使君，大嚼戏吟诗一幅。"
        },
        {
            "标题": "和韩秋怀十一首 其十一",
            "作者": "王十朋",
            "内容": "鲜鲜霜中菊，谁云晚不好。开日即重阳，虽晚亦同蚤。\n对景便须醉，浮生苦难保。胡为楚大夫，不饮致枯槁。\n何如醉乡人，虽醉亦有道。"
        },
        {
            "标题": "和韩秋怀十一首 其十",
            "作者": "王十朋",
            "内容": "商飙起何处，古树生秋声。肃肃夜气寂，悠悠月华明。\n兀兀念前古，孜孜殚寸诚。默默守孤陋，兢兢防满盈。\n兴至役诗匠，愁来驱酒兵。自适布衣愿，未觉青衫荣。\n长须与赤脚，亦足供使令。"
        },
        {
            "标题": "题屈原庙",
            "作者": "王十朋",
            "内容": "自古皆有死，先生死忠清。故宅秭归江，前山熊绎城。\n眷言怀此都，不比异姓卿。六经变离骚，日月争光明。"
        },
        {
            "标题": "出郊劝农 其二",
            "作者": "王十朋",
            "内容": "守臣忧国愿年丰，半刺双凫此念同。安得时旸时雨若，有生均在泰和中。"
        },
        {
            "标题": "出郊劝农 其三",
            "作者": "王十朋",
            "内容": "小麦含花大麦黄，一年春事已相将。篮舆遍入三精舍，拨得公家半日忙。"
        },
        {
            "标题": "出郊劝农 其四",
            "作者": "王十朋",
            "内容": "一千石俸窃南州，老病馀生厌宦游。已上祠章即归去，一犁烟雨事西畴。"
        },
        {
            "标题": "徐孺子亭",
            "作者": "王十朋",
            "内容": "一室不暇扫，心期扫天下。一榻不妄设，所待必贤者。\n南州杰出士，林泉事潇洒。闭门谢弓招，道合不吾舍。\n谁云性少通，得一不为寡。豫章岂私交，端欲重宗社。\n汉廷无此贤，忍使遗在野。交章荐天阙，聘礼备车马。\n高人竟不屈，清风凛华夏。寄声郭有道，一木难支厦。\n肯同樊处士，声名祇虚假。鸡酒吊知音，韬光老松槚。\n倘令居孔门，行藏似回也。江西今仲举，吏事饰儒雅。\n神交千载友，丹青妙摹写。作亭古东湖，鳞鳞万椽瓦。\n序嗤滕阁王，词偪长沙贾。佳客从公游，湖光莹尊斝。\n孺子真可师，世途何土苴。行矣浙东西，锄犁各归把。"
        },
        {
            "标题": "过孺人挽词",
            "作者": "王十朋",
            "内容": "扁舟昔访戴逵居，早识奇儿骨相殊。不是剡溪能蕴秀，祇应蚌腹解生珠。\n家从机断知为学，身自鸡鸣起奉姑。儒术登科有犹子，大书遗懿照龟趺。"
        },
        {
            "标题": "瑞香花",
            "作者": "王十朋",
            "内容": "真是花中瑞，本朝名始闻。江南一梦后，天下遇清芬。"
        },
        {
            "标题": "闰月三白三首 其一",
            "作者": "王十朋",
            "内容": "闰月生明后，江天未腊时。风翻禹门浪，花糁月宫枝。\n照夜皎珠树，秀庭祥玉芝。定知年大有，何止麦相宜。"
        },
        {
            "标题": "万孝全惠小龙团",
            "作者": "王十朋",
            "内容": "贡馀龙饼非常品，绝胜卢仝得月团。岂有诗情可尝此，荷君分贶及粗官。"
        },
        {
            "标题": "贡院垂成双莲呈瑞因成鄙语勉士子",
            "作者": "王十朋",
            "内容": "大厦垂垂就，嘉莲得得开。双双戴千物，两两应三台。\n欢意重重合，香风比比来。人人宜自勉，举举有廷魁。"
        },
        {
            "标题": "宝印叔辩上人各赠瑞香花",
            "作者": "王十朋",
            "内容": "小小园林意自怜，名花十八拟唐贤。瑞香一种来潜涧，学士新添两少年。"
        },
        {
            "标题": "闰月三白三首 其二",
            "作者": "王十朋",
            "内容": "迎腊雪三白，未春花万株。神山森玉府，天象粲台符。\n词吐水流峡，鼎成风击湖。鬓边丝可织，四皓盍添吾。"
        },
        {
            "标题": "四日雪坐间有江梅水仙花因目曰三白 雪",
            "作者": "王十朋",
            "内容": "不来平地只山巅，端为民贫故见怜。未到立春犹腊月，忽成三白定丰年。"
        },
        {
            "标题": "四日雪坐间有江梅水仙花因目曰三白 水仙花",
            "作者": "王十朋",
            "内容": "叶抽书带秀文房，玉表黄中耐雪霜。得水成仙最风味，与梅为弟各芬香。"
        },
        {
            "标题": "左原诗三十二首 其二十七 三井",
            "作者": "王十朋",
            "内容": "源泉高似银河落，石井泓然鼎足分。闻说井中鱼已化，定从三级上青云。"
        },
        {
            "标题": "连日至瞿唐谒白帝祠登越公三峡堂徘徊览古共成十二绝 其四 越公堂",
            "作者": "王十朋",
            "内容": "柱国杨家二世亡，越公遗迹独绵长。不能牢固隋基业，枉费精神在一堂。"
        },
        {
            "标题": "连日至瞿唐谒白帝祠登越公三峡堂徘徊览古共成十二绝 其十二 胜己山",
            "作者": "王十朋",
            "内容": "私心克尽道方大，胜己与游名始成。物我太深谁氏子，却将己胜易山名。"
        },
        {
            "标题": "连日至瞿唐谒白帝祠登越公三峡堂徘徊览古共成十二绝 其七 白盐",
            "作者": "王十朋",
            "内容": "蜀中盐井知多少，功利端能与海分。尚使此山真可煮，商功计利更纷纷。"
        },
        {
            "标题": "连日至瞿唐谒白帝祠登越公三峡堂徘徊览古共成十二绝 其一 瞿唐",
            "作者": "王十朋",
            "内容": "七日重来白帝城，劳生远宦厌将迎。瞿唐莫下今宜下，兴逐渔舟一叶轻。"
        },
        {
            "标题": "连日至瞿唐谒白帝祠登越公三峡堂徘徊览古共成十二绝 其九 东屯",
            "作者": "王十朋",
            "内容": "少陵别业古东屯，一饭遗忠畎亩存。我辈月叨官九斗，须知粒粒是君恩。"
        },
        {
            "标题": "三友堂",
            "作者": "王十朋",
            "内容": "丁丑同年友，三人忽此逢。符分俱握虎，簪盍偶成龙。\n抚卷神山远，衔杯瑞雪浓。一壶胜太白，形影月游从。"
        },
        {
            "标题": "三峡桥 其二",
            "作者": "王十朋",
            "内容": "滟滪瞿塘在眼前，便应从此上青天。秋风脱叶随流下，疑是十帆出峡船。"
        },
        {
            "标题": "连日至瞿唐谒白帝祠登越公三峡堂徘徊览古共成十二绝 其二 滟滪",
            "作者": "王十朋",
            "内容": "水涨瞿唐势更危，舟人贪进只嫌迟。天将此石垂深戒，看取形如象马时。"
        },
        {
            "标题": "连日至瞿唐谒白帝祠登越公三峡堂徘徊览古共成十二绝 其五 三峡堂",
            "作者": "王十朋",
            "内容": "三峡堂中看倒流，沉舟侧畔过千舟。世途险更胜三峡，多少人怀积羽忧。"
        },
        {
            "标题": "连日至瞿唐谒白帝祠登越公三峡堂徘徊览古共成十二绝 其十 昭烈庙",
            "作者": "王十朋",
            "内容": "老臣苦欲争天下，嗣子何曾思蜀中。古屋数椽犹庙食，伤心地近永安宫。"
        },
        {
            "标题": "连日至瞿唐谒白帝祠登越公三峡堂徘徊览古共成十二绝 其六 石笋",
            "作者": "王十朋",
            "内容": "白帝祠前石笋三，根连滟滪立相参。不知此石能言否，往事应同老柏谈。"
        },
        {
            "标题": "除日",
            "作者": "王十朋",
            "内容": "蜗舍三年别，夔门两岁除。盆虽具肴簌，傩不是乡闾。\n枥马喧新集，桃符换旧书。何如杜陵老，守岁阿咸居。"
        },
        {
            "标题": "左原诗三十二首 其十六 天柱岩",
            "作者": "王十朋",
            "内容": "雁山一柱插云霄，三井松罗柱亦高。蓬荜深怀杞人念，擎天端赖柱坚牢。"
        },
        {
            "标题": "左原诗三十二首 其三十二 如存",
            "作者": "王十朋",
            "内容": "北堂犹绿旧时萱，寒暑无繇复凊温。戏綵岩边白云下，慈颜彷佛尚如存。"
        },
        {
            "标题": "伏日与同僚游三友亭",
            "作者": "王十朋",
            "内容": "炎天过小雨，伏日生微凉。新亭会僚友，故事开壶觞。\n泉汲卧龙乳，茶烹团凤香。缅怀去年友，跳珠出诗章。"
        },
        {
            "标题": "三月晦日邵宪",
            "作者": "王十朋",
            "内容": "送春开宴种山西，翠幄重重眼界迷。一段清和人共物，十分幽胜地临溪。\n鸳鸿曲水阁中集，莺燕落花枝上啼。贤榻获陪文字饮，不嫌踪迹间云泥。"
        },
        {
            "标题": "山丹花",
            "作者": "王十朋",
            "内容": "四月相将莫，山丹开始都。真心本来赤，正色自然朱。\n百合晚仍俗，石榴繁更粗。谁将仙灶药，花里著工夫。"
        },
        {
            "标题": "札上人许赠山丹花且云此花三月尽开俟蕊成移去至上巳日以诗索之",
            "作者": "王十朋",
            "内容": "人间花木眼曾经，未识兹花状与名。丹却青山暮春色，续他红树堕时英。\n梅溪野老栽成癖，莲社高人诺不轻。小小园林绿将暗，早移芳蕊看敷荣。"
        },
        {
            "标题": "子应赠蜀中石刻十卷诗以谢之",
            "作者": "王十朋",
            "内容": "金华石刻满西州，不惜明珠辄暗投。诗泣鬼神追雅颂，义深君父妙春秋。\n随身连轸崔评事，插架悬签李邺侯。扫室焚香读终卷，光芒万丈照螺洲。"
        },
        {
            "标题": "琵琶亭",
            "作者": "王十朋",
            "内容": "系舟琵琶秋水深，夜静不闻琵琶音。往来多少商妇怨，世无司马谁沾襟。"
        },
        {
            "标题": "伤时感怀 其一",
            "作者": "王十朋",
            "内容": "三万六千成掷梭，欢娱常少愁常多。干戈今日犹未定，书剑他年知若何。\n淡荡三秋冷时节，萧条万里空山河。伤时眼泪满襟血，更把少陵诗句哦。"
        },
        {
            "标题": "腊日与守约同舍赏梅西湖",
            "作者": "王十朋",
            "内容": "西湖处士安在哉，湖山如旧梅花开。见花如见处士面，神清骨冷无纤埃。\n不将时节较早晚，风味自是花中魁。暗香和月入佳句，压尽今古无诗才。\n武林深处景益胜，十里眼界多琼瑰。北枝贪睡南枝醒，枝屦得得搀出来。\n旅中兹游殊不恶，况有佳友衔清杯。手折林间一枝雪，头上带得新春回。"
        },
        {
            "标题": "同舍再约赏梅用前韵",
            "作者": "王十朋",
            "内容": "梅溪野人真野哉，老眼长为寒梅开。朅来西湖探春色，濡毫一洗匈襟埃。\n却将梅花比和靖，花与人物俱奇魁。同行二十五佳客，一一尽是离骚才。\n新诗一出花价长，糠秕桃李奴玫瑰。湖山已槁处士骨，风月未厌吾侪来。\n欣闻好事约重赏，准拟餐玉尝春杯。预办长笺收白雪，载取十里清香回。"
        },
        {
            "标题": "次韵题曹大夫怀忠阁",
            "作者": "王十朋",
            "内容": "小阁谁怀畎亩情，遥瞻天日眼增明。平生忧国丹心在，一饭思君血泪横。\n礼沛功臣真有种，并汾壮士素蜚声。区区问舍求田者，应被元龙一笑轻。"
        },
        {
            "标题": "续访得七人 黄太史",
            "作者": "王十朋",
            "内容": "豫章官逸远，直笔非谤史。天遣来黔涪，诗鸣配子美。"
        },
        {
            "标题": "送曹大夫赴行在所",
            "作者": "王十朋",
            "内容": "西北连年杀气高，群盗横行如猬毛。廉颇李牧不世出，吾皇侧席心焦劳。\n汾阳自古多壮士，曹侯意气千人豪。年今四十犹偃蹇，拊髀长叹淹龙韬。\n慨然挥袂谒行在，报国已淬腰间刀。登坛拜将预指日，看君举手清风涛。"
        },
        {
            "标题": "和韩县斋有怀四十韵",
            "作者": "王十朋",
            "内容": "读书窥古今，掩卷成叱咤。唐虞昔垂衣，禹稷起躬稼。\n人材各超绝，王业迭兴谢。典谟光日月，雅颂蔼兰麝。\n孟轲论易地，颜回堪并驾。穷达虽殊途，圣贤实同价。\n避就乡邻斗，泣笑疏戚谢。甘心惟饮瓢，没齿不谈霸。\n斯人嗟已亡，末俗遂多诈。禄从枉道求，气为权门下。\n争为邑犬吠，翻取猎师骂。幽人思隐盘，高士欲耕灞。\n予生苦多难，安迹殊未暇。冬行皲两足，夜坐痹双髂。\n黄卷徒自劳，青云未能跨。借势乏王公，成名无仆射。\n大学厌齑盐，亲闱疏脍炙。眷眷日怀归，区区每求假。\n飞同鹢过宋，闲若马归华。陋巷怀哲人，短檠烧午夜。\n对床有兄弟，通家足姻娅。谈笑开芳尊，尘劳释征靶。\n篇章日盈囊，卷帙时抽架。咏歌同舞雩，叹息殊观蜡。\n有田聊代禄，无谪不祈赦。未为雄草玄，谩学愈苴罅。\n啸傲穷朝曛，弦歌达冬夏。头角姑自藏，齿牙谁肯借。\n眠从弟子嘲，醉不金吾怕。心知得失妄，眼见炎凉乍。\n造物岂吾苦，交情勿渠讶。马来未为福，火尽安足藉。\n孝弟傥自脩，长幼必能化。力耕西畴禾，剩种东皋柘。\n旨甘奉盘餐，温凊饰台榭。斗粟鉴汉谣，一爨共崔舍。\n仰效慈乌哺，俯笑寒鸱嚇。但令尊不空，莫厌客频迓。\n风篁观掩冉，山禽听娇姹。困穷乃吾幸，此祸不须嫁。"
        },
        {
            "标题": "悼张舍人安国",
            "作者": "王十朋",
            "内容": "天上张才子，少年观国光。高名一枝桂，遗爱六州棠。\n出世才成佛，修文遽作郎。长纱屈贾谊，宣室竟凄凉。"
        },
        {
            "标题": "韶美归舟过夔，留半月语离，作恶诗以送之，",
            "作者": "王十朋",
            "内容": "弱羽年来正倦飞，夔门邂逅故人归。人生一笑难开口，世事多端合掩扉。况是桑榆俱暮景，何曾富贵已危机。明朝怅望仙舟远，百尺高楼上静晖。"
        },
        {
            "标题": "九日与同官游戒珠寺用去年韵",
            "作者": "王十朋",
            "内容": "九日重登古蕺山，劳生又得片时闲。菊花今岁殊不恶，蓬鬓去年犹未班。\n蓝水楚山诗兴里，鉴湖秦望酒杯间。醉中同访右军迹，题扇桥边踏月还。"
        },
        {
            "标题": "少微山",
            "作者": "王十朋",
            "内容": "出郭舟行十里间，少微山近若蕡山。山中处士已长往，一点客星云外闲。"
        },
        {
            "标题": "越境送别者七人蒋元肃黄少度鹿伯可赵元序陈德溥叶飞卿林致约少酌驿舍",
            "作者": "王十朋",
            "内容": "同僚送我枫庭驿，共酌临分酒一杯。我念泉人仍惜别，此身虽去首频回。"
        },
        {
            "标题": "十一月七日东山省坟因思先子昔年题壁有山光水色两依依之句，旧屋已坏墨迹不留山水依然感叹不已因成一绝",
            "作者": "王十朋",
            "内容": "松楸一见一伤心，亭院凄凉惨树阴。记得先君旧题壁，水光山色恨难禁。"
        },
        {
            "标题": "昔与南浦刘谦仲大梁孙子尚游自刘死横阳孙亦有浙西之役交旧零落为之慨然感而有作",
            "作者": "王十朋",
            "内容": "刘翁泯泯已新鬼，孙子飘飘犹旅人。诗酒旧游谁在眼，江山回首自伤神。\n招魂拟向横阳道，有梦长飞霅水滨。死者不生生者别，死生离别两沾巾。"
        },
        {
            "标题": "宿石佛",
            "作者": "王十朋",
            "内容": "脩径入幽壑，梵宫摩碧霄。仰头惊突兀，跬步怯岧峣。\n宝相石间涌，钟声云外飘。明朝路南北，身世各尘嚣。"
        },
        {
            "标题": "十月九日雪",
            "作者": "王十朋",
            "内容": "夔子今年雪，初冬已在山。峰非是盐白，鬓不为诗班。\n寒律三朝后，雷声八日间。潜催子猷棹，乘兴早知还。"
        },
        {
            "标题": "塔子山",
            "作者": "王十朋",
            "内容": "已过鲁家洑，犹瞻石首山。水随江缭绕，山逐岸回环。\n雨泊芦洲畔，舟行晚照间。贪看洞庭好，不作沌中还。"
        },
        {
            "标题": "早至鲁家洑复入大江见石首山",
            "作者": "王十朋",
            "内容": "入由通济口，出自鲁家洑。半月良已劳，大江离又复。\n濛濛烟雨中，两岸渔人屋。遥山瞻石首，乡味思海族。"
        },
        {
            "标题": "石镜溪",
            "作者": "王十朋",
            "内容": "山中有镜石为台，云雾深藏未肯开。别有一溪清似镜，不须人为拂尘埃。"
        },
        {
            "标题": "望石首山 其二",
            "作者": "王十朋",
            "内容": "巴夔之山厌太多，荆江其奈无山何。舟中遥遥望石首，一点亦足供吟哦。\n舣舟亦向刘郎洑，应是刘郎招我宿。刘郎如问旧江山，永安宫草年年绿。"
        },
        {
            "标题": "望石首山 其一",
            "作者": "王十朋",
            "内容": "江山遥望疑若无，隐隐渐露山规摹。化工作山首安石，不著草木为肌肤。\n吾乡石首黄金色，五年不见深思忆。山头有石名偶同，长铗空弹不堪食。"
        },
        {
            "标题": "和赵可大四绝 其一 僧舍雨中",
            "作者": "王十朋",
            "内容": "僧居岑寂异官居，索句搜肠撚断须。那更雨中思底事，梦魂归到种山隅。"
        },
        {
            "标题": "食柑",
            "作者": "王十朋",
            "内容": "萧山陆橘东坡传，夔子黄柑老杜诗。楚越相望五千里，西州滋味独浓知。"
        },
        {
            "标题": "夜闻子规痛念亡者",
            "作者": "王十朋",
            "内容": "梦觉音容杳莫追，子规声里涕沾衣。催归无计同归去，耘后耕前事已非。"
        },
        {
            "标题": "送王嘉叟编修",
            "作者": "王十朋",
            "内容": "上书请剑人未复，开口荐贤君又行。堂上伊优笑绝倒，纷纷去国皆狂生。\n搢绅敢言似庆历，风俗渐美如东京。手揩老眼看除目，一迁一去知谁荣。\n南昌别驾亦不恶，三王高阁寻宗盟。吴江漫漫楚天阔，羡君一叶春舟轻。"
        },
        {
            "标题": "有客赠酒同舍终夕尽欢复用前韵",
            "作者": "王十朋",
            "内容": "浊醪不向墙头过，吏部方思瓮间卧。书斋得酒胜得珠，万事尽向杯中驱。\n坐中俱是高阳客，一笑相逢宁易得。明朝酒醒奈愁何，劝君莫惜同吟哦。"
        },
        {
            "标题": "毛虞卿见过",
            "作者": "王十朋",
            "内容": "故人访吾庐，况是清和节。高槐绿成阴，芳草碧未歇。\n携手山间行，清兴浩然发。呼童具鸡黍，浊酒醅初泼。\n贫居愧荒凉，野蔌草罗列。盘实饤梅豆，蔬餐荐薇蕨。\n主礼虽甚微，客色未尝觖。醉翁山水意，不为壶觞设。\n蟹眼煎新汲，雀舌烹春撷。浇君文字肠，掉我清谈舌。\n人生会面难，岁月易飘忽。君姑为我留，匆匆莫言别。"
        },
        {
            "标题": "州宅十二咏 蜀锦亭",
            "作者": "王十朋",
            "内容": "亭废名犹在，春来花自芳。犹馀蜀中锦，爱惜比甘棠。"
        },
        {
            "标题": "郡圃无海棠买数根殖之",
            "作者": "王十朋",
            "内容": "少陵诗史有遗阙，海棠名花辄湮没。孤芳千载逢苏仙，竹篱一笑嫣然发。\n我从蜀锦亭边来，遥入苍苍烟雨窟。绮霞晓抹神女肌，香醪春醉明妃骨。\n鲜鲜丝蕊垂更袅，点点燕脂匀未歇。半含欲吐不胜情，沐露梳风睡明月。\n为开酒尊苦多病，欲插一枝羞白发。照眼千株未观蜀，回首十年深忆越。\n何人好事呼名友，姚魏不容矜阀阅。凝香有地胡不植，负郭无园何处谒。\n不烦飞鹄衔子来，自买芳根带花掘。明年高堂来燕子，想见繁红映林樾。\n栽花老守在何许，雁荡山中采薇蕨。凭谁为问花消息，有梦遥惊山突兀。\n自惭不是召伯棠，那得诗人歌勿伐。"
        },
        {
            "标题": "双鹊",
            "作者": "王十朋",
            "内容": "双鹊喳喳首向东，似将喜报主人公。主人只欲东归去，归作左原田舍翁。"
        },
        {
            "标题": "曲水阁",
            "作者": "王十朋",
            "内容": "王谢兰亭久寂寥，茂林脩竹自萧骚。蒋侯近代风流守，曲水流觞意亦高。"
        },
        {
            "标题": "都昌道中望庐山思故乡",
            "作者": "王十朋",
            "内容": "肩舆终日在山间，忽见庐山忆雁山。我亦无心入莲社，愿随征雁及秋还。"
        },
        {
            "标题": "思古堂",
            "作者": "王十朋",
            "内容": "孤屿游人思谢公，天台禅客亦思丰。黄花境界谁思古，堂在烟霞缥缈中。"
        },
        {
            "标题": "赵若拙卓尔不群佳公子也痛亲不见名堂曰思诸公争赋之不鄙予亦以诗命予谓若拙不止乎思也且能显之作思堂诗",
            "作者": "王十朋",
            "内容": "天下人子皆思亲，思而显之能几人。入堂省亲亲不见，长向羹墙见亲面。\n身苟不立名不扬，九原何由发幽光。金枝挺挺贤公子，风树兴悲思不已。\n口诵孝经第一篇，立身行道期心传。直谅多闻古三益，标准宗支名籍籍。\n前日召还胡不留，一麾出守西南州。官职人心所同欲，孝子思亲恐亲辱。\n不独思亲能显亲，孔门曾子君前身。我愧思亲未能显，诗作思堂涕徒泫。"
        },
        {
            "标题": "四次韵",
            "作者": "王十朋",
            "内容": "蔡谱黄诗久已颁，不同马乳漫堆盘。色因不恶故名酒，食可成仙何用丹。\n追逐故江相上下，比方魁紫稍孤寒。殷勤百颗分甘意，端为诗情合得餐。"
        },
        {
            "标题": "诸公和诗再用前韵",
            "作者": "王十朋",
            "内容": "屏间观画颐频支，想像风味哦新诗。火山太早反遭骂，陈紫未显谁称奇。\n气禀南方君子土，不近长安帝王圃。安排名字知何人，误与牡丹同入谱。\n泉南老守思故山，荔熟我去谁后先。但愿丁香一株熟，添入药裹痊痰■。\n平生梦寐南州果，瘦腹如蝉消几颗。明年何处饤杯盘，雁荡山前月流火。"
        },
        {
            "标题": "州宅十二咏 四贤堂",
            "作者": "王十朋",
            "内容": "谁品鄱阳守，四人贤不知。如何尧舜世，能使野无遗。"
        },
        {
            "标题": "思友",
            "作者": "王十朋",
            "内容": "夜雨暗点滴，窗风冷掀翻。藜床卧幽独，好梦俄惊残。\n故人在何处，远隔烟水村。攲枕不复见，伤心涕汍澜。"
        },
        {
            "标题": "荔支七绝 江绿",
            "作者": "王十朋",
            "内容": "枝头已熟疑非熟，蔡谱江家绿荔支。真与泉南人物称，果中犹作亚魁推。"
        },
        {
            "标题": "四月八日贡院上梁",
            "作者": "王十朋",
            "内容": "广厦初成万柱标，脩梁巍跨玉虹腰。况逢此日生千佛，定引群仙上九霄。\n下笔蚕声纷战艺，出林莺友竞迁乔。清源人物从今盛，孝子忠臣满圣朝。"
        },
        {
            "标题": "法灯闻上人和杜鹃诗酬以前韵",
            "作者": "王十朋",
            "内容": "道眼相看颇异常，遥遥莲社有遗芳。两篇诗好无蔬气，四季花然带佛香。\n杖锡何时离竹径，寻山莫惜访槐堂。小园花疏烦题注，诗往花来未可忘。"
        },
        {
            "标题": "次韵喻叔奇松竹图",
            "作者": "王十朋",
            "内容": "只应王子猷相爱，未许秦皇帝可亲。画我同年作三友，岁寒节操宰官身。"
        },
        {
            "标题": "宋武帝庙",
            "作者": "王十朋",
            "内容": "规模仍旧晋乾坤，遗恨于今失所尊。庙食铁山精爽在，铸兵思欲定中原。"
        },
        {
            "标题": "送陈商霖",
            "作者": "王十朋",
            "内容": "相逢犹未款，作别太匆匆。日落江东莫，人归冀北空。\n音尘应暂隔，谈笑更谁同。回首箫峰外，明朝我亦东。"
        },
        {
            "标题": "送朱舜卿赴汀州司",
            "作者": "王十朋",
            "内容": "家塾游从久，贤关声誉驰。初官三语掾，馀事九章辞。\n子正强而仕，予嗟久矣衰。愿言行所学，满慰素相期。"
        },
        {
            "标题": "送表叔贾元范赴省试",
            "作者": "王十朋",
            "内容": "河东先生才行高，昔游太学联烝髦。雄文伟论万人敌，糠秕歆向奴刘曹。\n抟风自许九万里，肯作斥鴳游蓬蒿。礼闱一战果得隽，妙割不折庖丁刀。\n礼部无端抑韩子，至今士论犹嗷嗷。霜蹄暂蹶志益锐，不学郊岛徒悲号。\n圣君图治方侧席，兹复下诏求贤豪。壮怀思雪会稽耻，广场猛效兰皋鏖。\n焚舟决胜在此举，乡闾属望心焦劳。天庭射策决素蕴，忠言为国驱腥臊。\n区区一第溷君耳，要将事业窥伊皋。琼林宴罢跃归骑，薰风拂面吹恩袍。"
        },
        {
            "标题": "寄沈虞卿寒食",
            "作者": "王十朋",
            "内容": "先生宋儒宗，风义起人耸。何山如孔林，世俗岂知重。\n广文领诸生，寒食亲上冢。我独不得行，为义惭无勇。"
        },
        {
            "标题": "父老",
            "作者": "王十朋",
            "内容": "父老自何处，同来送使君。手中一炉香，敬为使君焚。\n使君无善政，父老何慇勤。同辞答使君，去秋稼如云。\n淫雨害垂成，一年计徒勤。使君体上意，租苗放三分。\n父子免流离，欢然事耕耘。年凶米不贵，夜静犬不闻。\n颦眉答父老，正缘此纷纷。黄堂非坐处，归欤老桑枌。"
        },
        {
            "标题": "诸公和诗再用韵并简沈虞卿教授",
            "作者": "王十朋",
            "内容": "来采汀洲柳恽蘋，要观草色赐袍新。士由德行首科第，木就方圆在梓轮。\n山峙浮图耸千佛，水迎仙子上三神。耽耽广厦荣归日，应话林泉老病身。"
        },
        {
            "标题": "梦人赠范文正公集",
            "作者": "王十朋",
            "内容": "平生敬慕范文正，遗像向来祠楚东。梦里何人赠文集，见公端似见周公。"
        },
        {
            "标题": "送薛士昭 其一",
            "作者": "王十朋",
            "内容": "相逢一笑慰衰迟，问政论交两不疑。直谅多闻三益友，清新俊逸百篇诗。\n瓜犹未及去何速，橘已成怀喜可知。一薛居州非易得，危言行见造朝时。"
        },
        {
            "标题": "送太学生徐易归天台",
            "作者": "王十朋",
            "内容": "天台古仙山，药物固非一。采之年可延，厥品惟参朮。\n兹诚笼中物，不可亡一日。良医苟能用，可治天下疾。"
        },
        {
            "标题": "送薛士昭 其二",
            "作者": "王十朋",
            "内容": "记得祥符识面时，回头二十二年非。羡君学似川方至，顾我身如鸟倦飞。\n老境天教重会合，异乡心最惜分违。雁山亲旧如相问，征雁归时我亦归。"
        },
        {
            "标题": "酬林明仲寄书并长篇",
            "作者": "王十朋",
            "内容": "江头一别九十日，路隔烟波望欲迷。风送雁群来雁荡，书从梅屿到梅溪。\n羡君笔力能豪健，赠我诗篇过品题。谢客江山富观览，城南何日手重携。"
        },
        {
            "标题": "送曹梦良赴桐庐户掾 其三",
            "作者": "王十朋",
            "内容": "需次家乡五载迟，便便腹笥愈添围。才如子建岂论斗，性类西门能佩韦。\n车马戒涂君欲去，田园迷径我初归。男儿所尚惟名节，莫堕人间富贵机。"
        },
        {
            "标题": "送曹梦良赴桐庐户掾 其二",
            "作者": "王十朋",
            "内容": "鸡黍相寻岂偶然，论文尊酒荷留连。秋风初送雁群至，乔木喜闻莺友迁。\n劝我鉴湖行甚力，送君钓濑去无缘。愿将清白师韩范，从此高堂有四贤。"
        },
        {
            "标题": "林下十二子诗 丁子素",
            "作者": "王十朋",
            "内容": "雨底含愁雪里芳，琉璃叶映小何郎。世人竞重熏笼锦，子素何曾怯瑞香。"
        },
        {
            "标题": "正月六日游碛呈行可元章",
            "作者": "王十朋",
            "内容": "踏碛逢为马，临流想卧龙。江山供指顾，尊俎奉从容。\n峡水浅还涨，巫云淡复浓。天教我辈合，莫惜罄金钟。"
        },
        {
            "标题": "食笋蕨",
            "作者": "王十朋",
            "内容": "犊角儿拳共作羹，大胜五鼎八珍烹。要须归陟南山采，更看新移小竹生。"
        },
        {
            "标题": "州宅杂咏 万卷堂",
            "作者": "王十朋",
            "内容": "书读万卷破，少陵观国初。登堂吾有愧，头白腹空虚。"
        },
        {
            "标题": "宿太平兴国宫 其二",
            "作者": "王十朋",
            "内容": "九天使者号真王，圣治峰前古道场。五百年间圣君出，太平治效过明皇。"
        },
        {
            "标题": "漕台赏荷花因诵昌黎太华峰头玉井莲句遂用其韵呈行可",
            "作者": "王十朋",
            "内容": "天池水落华开莲，绣衣呼宾倾玉船。赏花对酒诵佳句，香彻鼻观头风痊。\n韩公思摘太华实，陶令不结东林缘。何如君有第一朵，池上许我清芬连。"
        },
        {
            "标题": "宿太平兴国宫 其一",
            "作者": "王十朋",
            "内容": "此来端不为行春，欲向庐山访隐沦。圣主如容食祠禄，愿为主管太平人。"
        },
        {
            "标题": "李府君挽词",
            "作者": "王十朋",
            "内容": "利涂名路两崎嵚，甘向田园事陆沉。一顷膏腴生计足，四时香火佛缘深。\n筑门东海于公意，教子燕山窦老心。衔涕为公铭隐德，不缘谀墓欲黄金。"
        },
        {
            "标题": "次韵知宗春阴",
            "作者": "王十朋",
            "内容": "行人怨雨农忧旱，永叔元之事可明。不叹花前无客饮，且欣郊外有农耕。\n知公兴已烟霞重，顾我心尤势利轻。天意稍佳民事急，总将行乐付宗盟。"
        },
        {
            "标题": "桃川",
            "作者": "王十朋",
            "内容": "流水桃花世已非，石林烟草尚芳非。山中鸡黍聊炊午，眼底风尘且息机。圣世难招秦晋隐，野心独爱芰荷衣。寻真不遇空归去，笑指秋风绕翠微。"
        },
        {
            "标题": "赠术者",
            "作者": "王十朋",
            "内容": "枉道贵何益，正涂穷亦荣。谁辞谈义命，试问小君平。"
        },
        {
            "标题": "先人旧题东山墓亭三绝 其一",
            "作者": "王十朋",
            "内容": "入堂无复见双亲，建此来宁似在神。天地深恩难以报，含悲唯有泪沾巾。"
        },
        {
            "标题": "先人旧题东山墓亭三绝 其三",
            "作者": "王十朋",
            "内容": "新筑茅庐涧壑围，山光水色共依依。野人不为闲中趣，谁会朝来与暮归。"
        },
        {
            "标题": "次韵林江州题高远亭",
            "作者": "王十朋",
            "内容": "眼明庐阜翠横空，疑是云头屹夏峰。遗迹君应怀圣治，故家我亦念归宗。\n遥瞻瀑水三千尺，犹隔巫山十二重。亭上主人高更远，天然丘壑在心匈。"
        },
        {
            "标题": "先人旧题东山墓亭三绝 其二",
            "作者": "王十朋",
            "内容": "门枕青山户傍溪，青山流水助悽悽。双亲既远神何在，对此追思独怨啼。"
        },
        {
            "标题": "严州龙门院满散天申节",
            "作者": "王十朋",
            "内容": "棹弭龙门下，诚驰天阙边。平生畎亩意，祝圣更惓惓。"
        },
        {
            "标题": "题石桥二绝 其二",
            "作者": "王十朋",
            "内容": "石桥未到已先知，入眼端如入梦时。僧唤我为严首坐，前生曾写此桥碑。"
        },
        {
            "标题": "题石桥二绝 其一",
            "作者": "王十朋",
            "内容": "路隔仙凡意可通，石桥容我踏长虹。桥旁方广人游久，不在登临杖屦中。"
        },
        {
            "标题": "吴先生祠",
            "作者": "王十朋",
            "内容": "右军宅化空王寺，秘监家为羽士宫。惟有先生旧池馆，春风归在杏坛中。"
        },
        {
            "标题": "题佛阁三绝 其二",
            "作者": "王十朋",
            "内容": "桑下不三宿，阁中经半年。青山满庭户，虽好莫留连。"
        },
        {
            "标题": "题佛阁三绝 其三",
            "作者": "王十朋",
            "内容": "灵运本狂客，偶来莲社游。钟鱼听已厌，归去故园休。"
        },
        {
            "标题": "题佛阁三绝 其一",
            "作者": "王十朋",
            "内容": "佛阁阅人久，儒官涉世疏。伽蓝真长者，容我半年居。"
        },
        {
            "标题": "题庾楼呈唐守立夫",
            "作者": "王十朋",
            "内容": "遥望香炉气欲烟，坐观湓浦浪舂天。山川满目古今迹，云水千帆名利船。\n万点白鸥家浩渺，一声赤壁酹婵娟。诗篇细读张耘叟，倚遍阑干思黯然。"
        },
        {
            "标题": "再过雁山三绝 其三 天聪洞",
            "作者": "王十朋",
            "内容": "重华疑到此山中，凿石疏岩达四聪。端为草茅忧世士，不教无路献孤忠。"
        },
        {
            "标题": "再过雁山三绝 其二 天柱峰",
            "作者": "王十朋",
            "内容": "女蜗石烂若为脩，四海咸怀杞国忧。谁识山中真柱石，擎天功业胜伊周。"
        },
        {
            "标题": "宿通济口",
            "作者": "王十朋",
            "内容": "沌水从兹入，中藏寂寞乡。相逢如故旧，为我济归航。"
        },
        {
            "标题": "送柴常之赴汀州教官",
            "作者": "王十朋",
            "内容": "有客神珠玉，访予云水乡。虞庠同舍友，虎榜甲科郎。\n送别汀蘋白，之官芹藻香。南溟九万里，拭目看翱翔。"
        },
        {
            "标题": "宿通济口",
            "作者": "王十朋",
            "内容": "千里长江险，舟行梦亦惊。转矶忧浪急，入沌喜波平。\n秋老天犹燠，宵长月自明。洋洋通济水，何日得归程。"
        },
        {
            "标题": "登制胜楼",
            "作者": "王十朋",
            "内容": "梁栋翚飞百尺楼，江山满目壮夔州。鸟穿云过白盐去，鱼透浪来清瀼游。\n控扼地临三峡险，朝宗水会百川流。古今制胜人何胜，天下奇才忠武侯。"
        },
        {
            "标题": "九日寄昌龄弟 其一",
            "作者": "王十朋",
            "内容": "忆昔逢重九，登临不惮遥。弟兄同把酒，行乐兴飘飘。"
        },
        {
            "标题": "次韵唐立夫以日者命状见寄",
            "作者": "王十朋",
            "内容": "天下名山欲遍看，未能高卧愧陈抟。山人误说潜夫命，只慕冥鸿不慕官。"
        },
        {
            "标题": "游万杉院 其三",
            "作者": "王十朋",
            "内容": "一水遥分瀑布馀，万杉深处散明珠。不知散却珠多少，能买人间富贵无。"
        },
        {
            "标题": "游万杉院 其二",
            "作者": "王十朋",
            "内容": "庐山三百六十所，长有神光照万杉。借问山中有何宝，仁宗飞白字非凡。"
        },
        {
            "标题": "游万杉院 其一",
            "作者": "王十朋",
            "内容": "谁栽沙苑千株柳，争似庐山万本杉。如欲岁寒长不改，更栽松柏满幽岩。"
        },
        {
            "标题": "望洞庭",
            "作者": "王十朋",
            "内容": "端居滟滪两经年，不戒瞿唐七月船。得得遥从洞庭过，要看湖涨水中天。"
        },
        {
            "标题": "前日探梅李元翁以疾不往和诗有玉华野人多病恼独守寒炉煨芋魁句复用前韵约同赏",
            "作者": "王十朋",
            "内容": "西湖十里真佳哉，百花未放梅先开。吾侪好事颇成癖，探春不惮冲风埃。\n李生不出苦病恼，书阅肘后占河魁。胆瓶相对数点雪，锦肠写出飘然才。\n人如西湖有涵养，句与和靖争奇瑰。重寻胜游有新约，湖山准拟诗仙来。\n寒炉蹲鸱不必煨，为花痛饮拚千杯。愿君及早理杖屦，莫令立马头频回。"
        },
        {
            "标题": "望月台",
            "作者": "王十朋",
            "内容": "明珠遥吐卧龙头，渐觉清光万里浮。人望使君如望月，要须如镜莫如钩。"
        },
        {
            "标题": "仲冬释奠于学同诸公登稽古阁观弁山望太湖阅壁上题名诵范文正公吴兴先生富道德诜诜弟子皆贤才之句",
            "作者": "王十朋",
            "内容": "吴兴学校规模壮，安定先生道德崇。苕霅溪同洙泗水，汀洲蘋有藻芹风。\n山知尊道犹端弁，湖欲依光故近宫。壁上题名观尚友，诸儒事业圣贤中。"
        },
        {
            "标题": "嘉叟宗丞得郡喜成一绝",
            "作者": "王十朋",
            "内容": "邸报初闻见姓名，甘棠家世旧专城。伯鱼诗礼趋庭处，五马旌旗夹道迎。"
        },
        {
            "标题": "生日示闻诗闻礼",
            "作者": "王十朋",
            "内容": "哀哀父母生我劳，生日不见徒悲号。今年偶然梦三刀，二千石向鄱阳叨。\n身虽五马已二毛，烹羊击鲜斫蟹螯。殷勤为寿劳尔曹，愿尔它年著綵袍。\n二亲无恙年俱高，更与诸孙持寿醪。满堂宾客来英豪，会看醉脸如仙桃。"
        },
        {
            "标题": "闻马纲复行旧路圣主之恩诸公奏议之力",
            "作者": "王十朋",
            "内容": "利博仁言亟奏闻，恩光万里烛夔门。纲船已免□□□，栈道不应愁鹘孙。\n村落烟馀烟火□，□□□息斧斤痕。坐看巴蜀回生意，放我欢呼到酒尊。"
        },
        {
            "标题": "十月望日同官会饭荐福送酒",
            "作者": "王十朋",
            "内容": "鄱水同僚总不群，公馀相与共论文。远公莲社恐无酒，辄效江州王使君。"
        },
        {
            "标题": "和赵可大四绝 其二 闻子规",
            "作者": "王十朋",
            "内容": "杜宇声中春欲归，少陵老泪不禁挥。与君共被浮蜗误，不似渊明早见几。"
        },
        {
            "标题": "翁府君挽词",
            "作者": "王十朋",
            "内容": "场屋收功不在身，兰馨玉润总奇人。过庭诗礼家风变，坦腹门阑喜气新。\n华屋产芝虽美瑞，白头生齿误青春。篮舆方起南游兴，无奈今年岁在辰。"
        },
        {
            "标题": "卧龙山",
            "作者": "王十朋",
            "内容": "鉴水连天仅可容，稽山照眼五云浓。只忧旱岁无霖雨，谁识东州有卧龙。"
        },
        {
            "标题": "萧家渡",
            "作者": "王十朋",
            "内容": "渡头问舟子，此渡胡名萧。舟子笑答我，使君家匪遥。\n岂不闻侍郎，名德重本朝。屡为二千石，两至万里桥。\n渡旁乃其宅，人亡木惟乔。阴德满乡闾，嘉话传鱼樵。\n江水流有尽，姓名磨不消。近同池号谢，远类江称姚。\n赧颜谢舟子，讲闻非一朝。恨生晚且贱，无繇际清标。\n坡公不识范，韩子思之侨。敬瞻通德门，魂往不可招。"
        },
        {
            "标题": "过三沱",
            "作者": "王十朋",
            "内容": "舟从三峡过三沱，柳岸人家转盼过。莫惜慇勤问舟子，江边好处亦无多。"
        },
        {
            "标题": "游卧龙山呈行可元章",
            "作者": "王十朋",
            "内容": "我辈逢山眼即青，卧龙顶上喜同登。图留沙碛怀诸葛，诗诵江濆忆少陵。\n巫峡云飞天一握，瞿唐鱼化浪三层。蓝舆又向人间去，回首林泉愧老僧。"
        },
        {
            "标题": "刘府君挽词 其二",
            "作者": "王十朋",
            "内容": "贱子无天衅早钟，记观先友涕亡从。士林方喜荣三桂，丞舍俄惊惨二松。\n剡水凄凉回棹速，丹丘恸哭过车凶。发扬门户胜他族，深羡公家有蔡邕。"
        },
        {
            "标题": "无名木",
            "作者": "王十朋",
            "内容": "一木苍然老更奇，肯将名与世人知。我来不具知名眼，深愧平生不学诗。"
        },
        {
            "标题": "刘府君挽词",
            "作者": "王十朋",
            "内容": "歆向诜然萃一门，过庭诗礼尽公恩。奇儿不负义方教，旧治至今遗爱存。\n心境欲明凭贝叶，寿藏预卜傍祇园。髯郎行烛青藜杖，定见荣光达九泉。"
        },
        {
            "标题": "吴大帝庙",
            "作者": "王十朋",
            "内容": "樊山八字形长在，汉鼎三分国尽墟。安乐故宫犹庙食，遗民时荐武昌鱼。"
        },
        {
            "标题": "吴越王庙",
            "作者": "王十朋",
            "内容": "一剑功成三节还，尽将锦绣裹江山。斗牛气灭英灵泯，庙比昭王屋一间。"
        },
        {
            "标题": "枕上闻鼓角",
            "作者": "王十朋",
            "内容": "五更枕上梦还醒，初听夔州鼓角声。悲壮端如少陵语，它时送我更多情。"
        },
        {
            "标题": "望庐山怀鄱阳同官",
            "作者": "王十朋",
            "内容": "五峰亭上同登日，遥望庐山在杳冥。今日庐山真满眼，回头却望五峰亭。"
        },
        {
            "标题": "五次韵",
            "作者": "王十朋",
            "内容": "涪陵妃子谩名园，岂似闽南绿一盘。最喜色同青玉案，不妨功并紫金丹。\n画看红紫品流俗，诗嚼冰霜牙颊寒。吟罢閒观右军帖，来禽青李可同餐。"
        },
        {
            "标题": "朱仲文和诗用齐山韵以酬",
            "作者": "王十朋",
            "内容": "蜀山同我上崔嵬，峡水相随共载回。秋月迎人霅川去，义风吹客浙江来。\n山游未尽无穷力，酒兴应嫌有限杯。准拟吴中作重九，菊花休道不须开。"
        },
        {
            "标题": "闻捷报用何韵",
            "作者": "王十朋",
            "内容": "淮甸流离唐赤子，将军奇特魏黄须。愿将银管书忠谊，粪土东京赵与胡。"
        },
        {
            "标题": "十月十六日欲与梦龄弟及闻诗闻礼同游兰亭仍约喻叔奇偕行会天气不佳喻亦以疾辞出门而止兀坐终日怀抱殊恶",
            "作者": "王十朋",
            "内容": "我欲游兰亭，天气殊不佳。同行感微恙，杖屦不可偕。\n出门兴遽阑，兹游竟未谐。遗文阅永和，聊用慰此怀。"
        },
        {
            "标题": "十八坊诗 弭节",
            "作者": "王十朋",
            "内容": "川峡天下险，几人持节过。好来平处弭，莫起险中波。"
        },
        {
            "标题": "题诸葛武侯祠",
            "作者": "王十朋",
            "内容": "八阵图旁丞相祠，风云惨淡会当时。功成岂止三分汉，才大非惟十倍丕。\n渭上忽传司马走，蜀中长起卧龙思。我来再拜瞻遗像，泪满襟如老杜诗。"
        },
        {
            "标题": "雾开复成一绝",
            "作者": "王十朋",
            "内容": "关登罗护饭邮亭，云雾迷人昼晦冥。神女有灵呼即应，廓然山色为吾青。"
        },
        {
            "标题": "书院杂咏 西河柳",
            "作者": "王十朋",
            "内容": "潇洒西河种，谁移向浙东。青枝太纤细，莫近楚王宫。"
        },
        {
            "标题": "解舟风犹未息暂止江口",
            "作者": "王十朋",
            "内容": "狂飙未息浪峥嵘，江口停舟不敢行。自是吾侪畏行险，前头波浪有舟横。"
        },
        {
            "标题": "次韵昌龄西园即事",
            "作者": "王十朋",
            "内容": "世态蝇营已厌驱，小园初辟称幽居。杯深转觉利名薄，心静更宜花木疏。\n窗几吟馀山色好，轩斋梦觉日华舒。尤怜不弃东园老，时复相从辨鲁鱼。"
        },
        {
            "标题": "某辛巳秋归自武林省先陇遂修亭宇浚溪流因思先人旧诗已随屋璧坏矣尚能记忆遂追和 其二",
            "作者": "王十朋",
            "内容": "重葺山亭浚旧溪，杖藜来往独悲悽。追思四十年间事，风为哀号鸟为啼。"
        },
        {
            "标题": "万先之生两男作洗儿歌贺之",
            "作者": "王十朋",
            "内容": "君不见徐卿二子生绝奇，熊罴入梦非同时。徒烦孔子与释氏，两回抱送麒麟儿。\n又不见昔日梁嬴亦双乳，生止一男仍一女。过期毕竟非其人，未免终身亦妾圉。\n郁葱佳气充门闾，龙穴盛事从来无。蓂阶良月吐三荚，蚌腹甲夜生双珠。\n相对抱持翁妪喜，眉目分明巧相似。慈颜戏语綵衣郎，汝子他年胜我子。\n郎君拜舞笑答翁，翁生六儿年岂同。何如今日一卮酒，手抱两孙头未童。\n二雏庆诞相先后，未省如何分长幼。商家尚质周尚文，唤取何休细推究。\n庆门兰玉行满庭，伯仲叔季双命名。他时四乳类周士，森森八桂同敷荣。\n我忝通家同笔砚，闻君得子欢无间。殷勤为作洗儿歌，觅取金钱三百万。"
        },
        {
            "标题": "某辛巳秋归自武林省先陇遂修亭宇浚溪流因思先人旧诗已随屋璧坏矣尚能记忆遂追和 其三",
            "作者": "王十朋",
            "内容": "丘木森森已十围，满林清荫可栖依。每忧樵牧伤松柏，游宦三年两度归。"
        },
        {
            "标题": "某辛巳秋归自武林省先陇遂修亭宇浚溪流因思先人旧诗已随屋璧坏矣尚能记忆遂追和 其一",
            "作者": "王十朋",
            "内容": "残生无计可荣亲，一见松楸一损神。惟有青山知此意，晨昏长戴白云巾。"
        },
        {
            "标题": "得陈商霖书",
            "作者": "王十朋",
            "内容": "山馆无人慰索居，喜君交契有终初。扁舟方起雪溪兴，尺素又传鱼腹书。\n炊黍定寻前日约，题诗宁怨故人疏。好来相共亲灯火，可惜青春度莫虚。"
        },
        {
            "标题": "题灵秀峰禅院",
            "作者": "王十朋",
            "内容": "小小精蓝亦自奇，一峰灵秀蕴幽姿。无缘细听山僧话，太守偷闲止片时。"
        },
        {
            "标题": "喜雨用前韵",
            "作者": "王十朋",
            "内容": "去年春夏人苦雨，今年春夏人厌晴。水枯秧老农务急，霈然膏泽来太清。\n小民易怨亦易喜，不知天意常分明。何须频祷应上公，但起夏禹陈五行。\n五风十雨尧舜世，自古天意缘人情。今兹一雨荷帝力，龙神社鬼无妄争。\n南亩有馀人意足，蚕已三眠更三浴。"
        },
        {
            "标题": "吴宗教惠西施舌戏成三绝 其三",
            "作者": "王十朋",
            "内容": "长记还家屡击鲜，南来归兴日飘然。不缘樽俎逢西子，始泛江湖范蠡船。"
        },
        {
            "标题": "虾蟆碚水",
            "作者": "王十朋",
            "内容": "虾蟆好居水，背水以自濡。不知背上味，乃与众水殊。\n品第高水经，煎茶必来须。争汲以致远，不惮险且迂。\n我亦走瓶罂，一瓯瀹云腴。所恨太遐僻，亲朋莫能呼。\n巨蛙如有灵，曷不上天衢。以水为雨露，助天泽寰区。\n坎视峡中小，笑渠子阳愚。"
        },
        {
            "标题": "读楚东倡酬集寄洪景卢",
            "作者": "王十朋",
            "内容": "预恐吾侪有别离，急忙刊得倡酬诗。江东渭北何曾隔，开卷无非见面时。"
        },
        {
            "标题": "送曹梦良赴桐庐户掾 其一",
            "作者": "王十朋",
            "内容": "年少论交老愈坚，交情尽在和韩篇。短檠业共贤关舍，淡墨名同桂籍年。\n筮仕暂为三语掾，摛词行践八花砖。许峰佳谶亦聊耳，何止蓬莱山上仙。"
        },
        {
            "标题": "永嘉卢仲脩永年袖文见访酬以短句",
            "作者": "王十朋",
            "内容": "地僻原名左，天寒岁欲徂。遥遥屈佳客，得得访潜夫。\n一第且慁子，八篇真起予。蜚声参四杰，谁复敢前卢。"
        },
        {
            "标题": "题天台国清寺",
            "作者": "王十朋",
            "内容": "十里松声接涧泉，清音入耳夜无眠。宜于四绝中称绝，谁向三贤后更贤。\n寺就已无陈日月，时清长是宋山川。明朝杖屦寻刘阮，不待桃花入洞天。"
        },
        {
            "标题": "次韵赠新笋",
            "作者": "王十朋",
            "内容": "候届中和日渐长，箨龙忽到爱松堂。便惊诗句含蔬味，更觉庖厨有细香。\n未学坡公参玉板，且同韩子赋筼筜。笋来茶往非为礼，端为诗情故得尝。"
        },
        {
            "标题": "昌龄欲游白石兴尽而止予亦思前年之游遂次其韵",
            "作者": "王十朋",
            "内容": "前年蜡屐远寻幽，洞府曾经一宿留。诗句亲题碧云里，梦魂时到白岩头。\n风生见说欲飞去，兴尽何如且罢休。他日相呼老兄弟，飘然杖屦共翱游。"
        },
        {
            "标题": "昌龄和诗以不得志于贤关有欲退隐之语复用前韵勉其涵养俟时未可真作休休计也",
            "作者": "王十朋",
            "内容": "出门休叹知己稀，开卷揽取前人奇。西园松菊聊笑傲，未可遽赋休休诗。\n涵养胸襟容万斛，仰视青天纸盈幅。行看富贵来逼人，江左家声子当续。"
        },
        {
            "标题": "宿驿奥",
            "作者": "王十朋",
            "内容": "未是他乡客，思家已断魂。明朝春色好，宿处近花村。"
        },
        {
            "标题": "宿永康县黄塘店观稼有感",
            "作者": "王十朋",
            "内容": "路入黄塘喜更疑，地名虽是里闾非。眼中禾稼已如许，薄有田园宜早归。"
        },
        {
            "标题": "宿千石闻诵书声",
            "作者": "王十朋",
            "内容": "一岭钻天到此平，夜眠听得诵书声。莫言此地名千石，万石它年或可名。"
        },
        {
            "标题": "次韵程泰之正字 其三",
            "作者": "王十朋",
            "内容": "点缀工夫巧更奇，昆崙玉果半葳蕤。嗅梅咀雪欲肠断，况读高生人日诗。"
        },
        {
            "标题": "提舶携具过云榭知宗出示和章复用韵 其二",
            "作者": "王十朋",
            "内容": "老来忧患苦无端，一笑相逢强自宽。诗律频调代音乐，寿觞满引当仙丹。\n二山坐对事非偶，三径思归盟不寒。出岫白云知几许，榭中矫首共遐观。"
        },
        {
            "标题": "宣城道中闻雁",
            "作者": "王十朋",
            "内容": "蝉噪景如夏，鸟鸣山似春。数声云外过，却是雁来宾。"
        },
        {
            "标题": "玄鸟至",
            "作者": "王十朋",
            "内容": "昆虫方启户，玄鸟亦知辰。去自盲风候，来逢化日春。\n深条烟雨湿，广厦羽毛新。故垒寻遗迹，雕梁拂旧尘。\n早莺宜结友，秋雁不同宾。嘉尔能知义，无忘旧主人。"
        },
        {
            "标题": "提舶携具过云榭知宗出示和章复用韵 其一",
            "作者": "王十朋",
            "内容": "不须蜡屐上林端，高处登临眼自宽。䆉稏风翻梅里白，离支日照鹤顶丹。\n山川满目如京洛，台榭侵云类广寒。宾主往来俱不远，如棠不比鲁侯观。"
        },
        {
            "标题": "宣帝",
            "作者": "王十朋",
            "内容": "道杂霸王非美事，治先刑法少仁恩。盖杨韩赵犹诛死，谁谓当时狱不冤。"
        },
        {
            "标题": "晋宣帝",
            "作者": "王十朋",
            "内容": "四朝天子寄安危，寡妇孤儿岂忍欺。见说五湖扛鼎日，又胜三马食槽时。"
        },
        {
            "标题": "薛士昭主管母夫人加封送酒为寿薛有诗谢次韵以酬",
            "作者": "王十朋",
            "内容": "庆事公家奕世传，生封锦告出甘泉。荣亲行有千钟禄，为寿惭无百斛船。\n喜气在颜窥贵客，清风满枕扇高眠。朝廷指日先封薛，归侍萱堂冕有蝉。"
        },
        {
            "标题": "大年游延福寺",
            "作者": "王十朋",
            "内容": "去岁曾游九日山，匆匆不暇尽跻攀。烦君访我不到处，好把诗篇载取还。"
        },
        {
            "标题": "龙瑞道士赠岩桂",
            "作者": "王十朋",
            "内容": "岩桂遥从禹穴来，天香全似月宫栽。金风凄峭飘龙脑，想见吾庐烂熳开。"
        },
        {
            "标题": "士人僧道俱赠岩桂",
            "作者": "王十朋",
            "内容": "岩桂来三家，清标共秋风。联芳近禹穴，擢秀疑蟾宫。\n胆瓶金粟妍，鼻观天香通。无心妄区别，妙契将无同。"
        },
        {
            "标题": "书院杂咏 岩桂",
            "作者": "王十朋",
            "内容": "岩桂何时种，遥闻月窟香。君家似燕窦，会见五枝芳。"
        },
        {
            "标题": "次韵安国题馀干赵公子养正堂堂张魏公所名也并为作铭",
            "作者": "王十朋",
            "内容": "去岁西来路偶同，一言不肯话飘蓬。铭成养正首示我，室坐不欺深念公。\n大盗欲缠遥拱北，群言交乱卒居东。可怜未战身先死，贯日精忠化白虹。"
        },
        {
            "标题": "提舶送岩桂",
            "作者": "王十朋",
            "内容": "晋堂岩桂脱秋芳，浓绿枝头万粟黄。堂上主人分赠我，要令燕寝有天香。"
        },
        {
            "标题": "谒颜鲁公祠",
            "作者": "王十朋",
            "内容": "卞山苕溪高且清，鲁公祠堂貌如生。言言千古英雄在，吉吉一点仙丹成。\n奸臣必欲置之死，天下不敢呼其名。当时节义谁可并，常山太守公难兄。"
        },
        {
            "标题": "剡溪杂咏 挟溪亭",
            "作者": "王十朋",
            "内容": "远水从台婺，同归古嵊州。巍亭压山顶，千古挟双流。"
        },
        {
            "标题": "剡溪杂咏 了溪",
            "作者": "王十朋",
            "内容": "禹迹始壶口，禹功终了溪。馀粮散幽谷，归去锡玄圭。"
        },
        {
            "标题": "剡溪杂咏 戴颙墓",
            "作者": "王十朋",
            "内容": "旷野冢累累，子孙犹不知。千年戴颙墓，三字道旁碑。"
        },
        {
            "标题": "剡溪杂咏 阮仙翁宅",
            "作者": "王十朋",
            "内容": "再入山中去，烟霞锁翠微。故乡遗宅在，何日更来归。"
        },
        {
            "标题": "剡溪杂咏 龙宫碑",
            "作者": "王十朋",
            "内容": "曾到龙宫寺，拂尘观古碑。何时无短李，肉眼可能知。"
        },
        {
            "标题": "燕子坡",
            "作者": "王十朋",
            "内容": "燕子归期近，吾今亦得归。乌栖一枝稳，何必更高飞。"
        },
        {
            "标题": "左原诗三十二首 其二十六 雁潭",
            "作者": "王十朋",
            "内容": "九日登临涧水滨，荡中征雁亦来宾。如今雁至应相感，不见名潭旧主人。"
        },
        {
            "标题": "左原诗三十二首 其十九 小雁荡",
            "作者": "王十朋",
            "内容": "归雁行飞集涧阿，不贪江海稻粱多。峰头一荡虽然小，饮啄犹堪避网罗。"
        },
        {
            "标题": "次韵虞卿送别",
            "作者": "王十朋",
            "内容": "喜君直谅更多闻，共惜光阴寸与分。萤照夜窗才煖席，蝉吟秋树又离群。\n尊前忍听阳关曲，江上愁看日暮云。别后谁能慰牢落，锦囊长带故人文。"
        },
        {
            "标题": "家食遇歉有饭不足之忧妻孥",
            "作者": "王十朋",
            "内容": "渊明事高尚，瓶中缺储粟。鲁公凛名节，乞米给饘粥。\n广文富才名，官冷饭不足。少陵老风骚，橡栗拾山谷。\n嗟予何为者，处世真碌碌。谋生一何拙，甔石无储蓄。\n三年两去国，囊橐罄水陆。还家索租苗，不了腊与伏。\n前秋遭飓风，摧折数间屋。今年丁大侵破甑尘可掬。\n绝粮瘦百指，告籴走群仆。乡邻苟不救，定恐填沟渎。\n家藏千卷书，父子忍饥读。一字不堪煮，何以充我腹。\n细君笑谓我，子命难食肉。去岁官台省，侥倖食君禄。\n有口不三缄，月奏知几牍。圣主倘不容，宁免远窜逐。\n归来固已幸，富贵非尔福。东皋二顷田，得雨尚可谷。\n子耕我当耘，固穷待秋熟。"
        },
        {
            "标题": "炀帝",
            "作者": "王十朋",
            "内容": "汴水东流岸柳春，龙舟南下锦帆新。鸟声劝酒梅花笑，笑杀隋亡亦似陈。"
        },
        {
            "标题": "泊桐庐分水港",
            "作者": "王十朋",
            "内容": "何处系归舟，桐庐旧日游。港从分水出，亭瞰合江流。\n叠嶂云披絮，遥天月吐钩。纷纷钓鱼者，无复见羊裘。"
        },
        {
            "标题": "夜雨述怀",
            "作者": "王十朋",
            "内容": "夜深风雨撼庭芭，唤起新愁乱似麻。梦觉尚疑身似蝶，病苏方悟影非蛇。浇肠竹叶频生晕，照眼银釭自结花。我在故乡非逆旅，不须杜宇唤归家。"
        },
        {
            "标题": "宿寂光院",
            "作者": "王十朋",
            "内容": "青山环绕如盘谷，中有清幽佛子家。人昔共来今不见，数行老泪湿烟霞。"
        },
        {
            "标题": "仪凤得珠字",
            "作者": "王十朋",
            "内容": "别来世故朝昏殊，相与言之汗模糊。两翁得酒促坐席，感深念极气欲苏。\n箨龙亦解作水供，紬绎寻丈如渴乌。衣巾生秋背毛竖，金石相应环佩趋。\n江山豪壮旁尊俎，醉中频贯累累珠。此时一事复挂口，为乐未竟成喑呜。\n夔州忧民困汤火，润泽有志无坦途。眼前焦熬十万户，欠伸戏笑皆沾濡。\n自操量槩入官廪，不输一钱分水符。读书功力无表畔，久矣俗吏轻吾儒。"
        },
        {
            "标题": "和韩答张辙寄曹梦良",
            "作者": "王十朋",
            "内容": "故旧别云久，话言犹未聆。岁暮念愈剧，宵长梦形频。\n忆昔始倾盖，相看俱妙龄。参乎方越席，鲤也才趋庭。\n乐泮共采藻，泛江同食萍。玄深探羲画，狂妄窥麟经。\n端能辨箕荄，未省分雷霆。卷帙发晨架，膏油燃夜棂。\n君才富八斗，我字识一丁。轻愿苦窘幅，高屋钦建瓴。\n低头愿为愈，割席终惭宁。结游指寥廓，约泛航清泠。\n骥足骋天骏，鳌头缗海腥。涂远困尘鞅，棹回阁寒汀。\n壮怀誓白水，愤气干青冥。孤屿散形影，双溪隔沧溟。\n耿耿月遥共，悠悠门独扃。论文忆李白，对酒怀刘伶。\n乡校鼓沂瑟，颂章赓鲁駉。濯暑振风袂，破寒操雪舲。\n胜游仿栗里，雅会脩兰亭。瓶罄沽瓮蚁，烛残照囊萤。\n猖狂却大雅，酩酊还独醒。槐市忽飞诏，英才先振翎。\n短檠歌慷慨，长剑磨晶荧。旧耻雪赤壁，奇功收井陉。\n高价压群玉，新文丽繁星。乡闾借光艳，庠序资仪刑。\n随群袍暂白，唾手衫当青。残生适孤苦，举足方伶俜。\n文房泣遗泽，座右悲先铭。犬马不填壑，凫鹥卒同泾。\n射缟服彊箭，撞钟施寸筳。惟求免场屋，讵望扬王庭。\n师旋约奏凯，案就期脱囹。势屈战徒力，命奇文不灵。\n秋翼困燕雀，春苗害蟊螟。日念返桑梓，愿言和鸾铃。\n溪山有偕隐，风雨无独听。悬崖踏苍翠，怪石穿珑玲。\n豹闲眠雾窟，鸟倦栖云屏。世情自翻覆，交态长芳馨。\n岁时觉荏苒，咫尺如飘零。盈亏屡瞻桂，开落频观蓂。\n欲去废负米，念来方祝蛉。何时掺子手，一笑空吾瓶。\n注目杳云雁，缄书附原鸰。鄙吝伫涤胃，钝顽资发铏。\n得得戒徒驭，迟迟趋阙廷。犹胜炙手辈，奔走趋公厅。"
        },
        {
            "标题": "食薏苡粥",
            "作者": "王十朋",
            "内容": "夔州再见夏，炎瘴侵我肌。两股忽浮肿，百药竟未治。\n或言薏苡良，可以作粥糜。恐坐伏波谤，腹中有珠玑。"
        },
        {
            "标题": "爱松堂前有绿竹一丛可爱旁有鹰爪花颇碍眼移去之",
            "作者": "王十朋",
            "内容": "窗前栽植不宜繁，松竹相依妙意存。不许闲花放鹰爪，要看高节迸龙孙。"
        },
        {
            "标题": "鹰爪花",
            "作者": "王十朋",
            "内容": "谁把名鹰爪，天然状不殊。无心事搏击，中有鸟相呼。"
        },
        {
            "标题": "梅溪草堂新辟缺少花木效少陵故事觅之以诗 其一",
            "作者": "王十朋",
            "内容": "小小园中十八香，主人游宦遂荒凉。名园草木多奇品，分我馀根种草堂。"
        },
        {
            "标题": "梅溪草堂新辟缺少花木效少陵故事觅之以诗 其二",
            "作者": "王十朋",
            "内容": "闲中那得买花钱，孤负桃红李白天。拈出向来花疏目，招邀春色上诗篇。"
        },
        {
            "标题": "淫雨",
            "作者": "王十朋",
            "内容": "春雨无端苦浸淫，满天飞雾日光沉。出门蒸润濡衣重，归路泥涂没股深。\n欲与阳乌开烈艳，试呼风伯扫烦阴。明朝会见佳天气，只恐春归无处寻。"
        },
        {
            "标题": "永康有岭名花锦被",
            "作者": "王十朋",
            "内容": "要将山水替埃尘，六月还家不惮辛。炎暑厌闻花锦被，清凉宜近竹夫人。"
        },
        {
            "标题": "和韩永贞行",
            "作者": "王十朋",
            "内容": "君不见天为元和开号令，先遣憸人窃朝柄。奉天难平闲虎貔，弈客待诏来京师。\n口中班班谈治道，贞观开元何足为。党与纷纷自标置，远借伊周供佞媚。\n望尘附火皆美官，怨脩睚眦曾不难。梯媒爵位由货赂，斥遂朝士因杯盘。\n珣瑜卧第郢佑默，谁为唐室回狂澜。朝攘利权未为怪，莫夺兵柄尤可叹。\n仙李蟠根未当艾，十叶神器那容干。禁中大义知谁主，东宫受禅同三祖。\n越儿涕泣吴儿悲，从此豺狼不生羽。刚明天子位初登，剪除元恶流凶朋。\n八州司马才可称，节已扫地谁复矜。子厚年少躁飞腾，身陷丑党罹熏蒸。\n著文拟骚愁思凝，欲自辨白终莫曾。王孙尸虫托骂憎，色岂不愧明窗灯。\n所记先友时良肱，忍使柳氏家声崩。吁嗟匪人何足凭，士勿妄进当战兢。\n退之鲠直愤不胜，诗篇史笔两可徵，永贞覆辙宜痛惩。"
        },
        {
            "标题": "上赐讲读官建茶某以说书与焉",
            "作者": "王十朋",
            "内容": "天表初容咫尺亲，云龙重拜太官珍。赐从明主恩尤渥，分及清流事更新。\n搜卷要须尝七椀，乘风便合到三神。诸公异日沾君贶，愿寄江湖老散人。"
        },
        {
            "标题": "昌龄频开尊再用前韵",
            "作者": "王十朋",
            "内容": "人生常患如意稀，利名扰扰何足奇。谁能如我惠连弟，有园有酒兼能诗。\n种秫西畴都几斛，时见小童驰片幅。风轩洒扫又相呼，适有嘉鱼馈羊续。"
        },
        {
            "标题": "州宅十二咏 玉芝堂",
            "作者": "王十朋",
            "内容": "不是因三秀，名堂意自深。要居森戟地，毋忘采芝心。"
        },
        {
            "标题": "用前韵酬昌龄弟",
            "作者": "王十朋",
            "内容": "原宪曾非病，陈平岂久贫。路遥骐骥困，原近鹡鸰亲。\n窗几坐穷夕，更筹听报寅。田园劳尔辈，愧是素餐人。"
        },
        {
            "标题": "次韵赵仲永悠然阁",
            "作者": "王十朋",
            "内容": "越绝山川深更深，不须登览自来临。胸中丘壑忽相遇，眼底尘埃无复侵。\n得趣早同彭泽径，把杯时赴广文襟。知君指日归天禄，莫负平生阁上心。"
        },
        {
            "标题": "次韵知宗游北山",
            "作者": "王十朋",
            "内容": "州北有山幽更幽，皇天阁雨为公游。登高如入上下竺，宴坐疑临大小湫。\n扫地焚香烟缕袅，煎泉瀹茗乳花浮。观诗起我家山兴，身在闽南梦在瓯。"
        },
        {
            "标题": "次韵昌龄西园十咏 其七 杉",
            "作者": "王十朋",
            "内容": "记得先人手自栽，森然千尺尽成材。翠丝结作思人树，它日儿孙岂忍摧。"
        },
        {
            "标题": "游石门洞",
            "作者": "王十朋",
            "内容": "雁山饱见两龙湫，洗眼新观石洞流。欲向故乡寻白鹿，先来仙隐访青牛。\n破荒喜诵刘郎句，跻险思从谢客游。天下林泉看未足，分将身世早休休。"
        },
        {
            "标题": "十八坊诗 知足",
            "作者": "王十朋",
            "内容": "二疏归去后，林下少休官。圣代夔门里，一枝栖故鸾。"
        },
        {
            "标题": "贡院纳凉分韵得湖字",
            "作者": "王十朋",
            "内容": "突兀千间屋，清凉五月湖。人才此涂出，暑气坐中无。\n虎榜唐文杰，雄风楚大夫。相期游广厦，慷慨论唐虞。"
        },
        {
            "标题": "陈德溥以百韵诗送别因赠一绝",
            "作者": "王十朋",
            "内容": "莲幕游从一二年，送行越境继前贤。笔头皆有珠千颗，端似少陵夔府篇。"
        },
        {
            "标题": "又各赠一绝 施良臣",
            "作者": "王十朋",
            "内容": "学传士丐旧家声，诗法肩吾句已成。尊酒论文两经岁，却因送别倍钟情。"
        },
        {
            "标题": "戊辰岁尝和韩退之赠张彻诗寄曹梦良至今十年梦良方和以寄因赠一绝",
            "作者": "王十朋",
            "内容": "欲识交情久远期，十年方和和韩诗。他时更践诗中语，偕隐溪山不可迟。"
        },
        {
            "标题": "又各赠一绝 余如晦",
            "作者": "王十朋",
            "内容": "遥遥华胄自由余，识量深沉岂浅夫。半载从游殊半面，临行一语可能无。"
        },
        {
            "标题": "右军祠堂",
            "作者": "王十朋",
            "内容": "欲吊右军千载魂，祠堂荆棘断碑存。老僧相见话前事，问我兰亭几世孙。"
        },
        {
            "标题": "元日",
            "作者": "王十朋",
            "内容": "元日年年见，天涯意故长。诗篇示宗武，春色酌瞿唐。\n白发又新岁，黄甘非故乡。弟兄团拜处，归去愿成行。"
        },
        {
            "标题": "幼女生日",
            "作者": "王十朋",
            "内容": "林钟蓂四荚，吾女此时生。日向炎天永，月从前夜明。\n提携仰慈母，教诲赖诸兄。愿汝康而寿，人如少蕴清。"
        },
        {
            "标题": "又各赠一绝 郑逊志",
            "作者": "王十朋",
            "内容": "灯火相亲臭味同，来何太晚去匆匆。未曾箴我膏肓失，堪叹康成道已东。"
        },
        {
            "标题": "鱼虾",
            "作者": "王十朋",
            "内容": "买得巴陵金鲫鱼，又逢公子奋长须。夜来江山秋风起，报道吴儿已鲙鲈。"
        },
        {
            "标题": "新第先归者五人燕于黄堂故事也酒半啜茶于忠献堂持杯以劝即席赠诗",
            "作者": "王十朋",
            "内容": "四海英才入网罗，清源龙虎姓名多。经魁兰省得人杰，策射枫庭收甲科。\n奎宿呈祥前未见，纬星还舍首相过。一杯忠献堂中酒，名节相期要不磨。"
        },
        {
            "标题": "登压云亭赠赵都统",
            "作者": "王十朋",
            "内容": "早将忠义立殊勋，鄂渚登临气压云。异日云台观画像，要须压尽汉将军。"
        },
        {
            "标题": "宿网步时已入夜犹行舟忽闻犬声知有人家孤灯一点盖渔舍也是夕有月不饮",
            "作者": "王十朋",
            "内容": "网步知何处，维舟日已昏。孤灯耿渔舍，一犬吠江村。\n问境欣名复，归心几到温。遥天有明月，惜不照金尊。"
        },
        {
            "标题": "用韵怀何卿",
            "作者": "王十朋",
            "内容": "送别鄱江日未赊，诗人相问忆金华。乌衣巷口见归燕，万里桥西思浣花。\n持节要先苏赤子，摄身未用踏苍霞。行将归侍玉皇案，不比少陵鞋用麻。"
        },
        {
            "标题": "与郑时敏登楼把酒书二绝 其二",
            "作者": "王十朋",
            "内容": "登楼能赋非王粲，沽酒忘形有郑虔。千里相从文字饮，不辞费尽杖头钱。"
        },
        {
            "标题": "追和范文正公鄱阳诗 游芝山寺",
            "作者": "王十朋",
            "内容": "出郭上崔嵬，山川亦壮哉。三芝谁采去，五老欲飞来。\n怀古情无尽，思乡首屡回。论文一尊酒，天色为吾开。"
        },
        {
            "标题": "至兴国军 其二",
            "作者": "王十朋",
            "内容": "近涵州郭远连天，明月清风不计钱。欲比西湖及西子，品题须唤旧苏仙。"
        },
        {
            "标题": "九日寄昌龄弟 其十一",
            "作者": "王十朋",
            "内容": "老去悲秋甚，兴来聊自娱。明年知健否，子细看茱萸。"
        },
        {
            "标题": "委羽山",
            "作者": "王十朋",
            "内容": "龟山软翠日开屏，羽客逍遥此闭扃。早起留云閒放鹤，夜来伴月静看经。\n岩前方石有多好，灶里丹砂且是灵。应有赤城鸾凤过，一声长啸入青冥。"
        },
        {
            "标题": "次韵濮十太尉题禹穴",
            "作者": "王十朋",
            "内容": "寰瀛三十六名郡，越在东南雄四镇。宛委周回三百里，草木山川有光润。\n秦山鉴水蕴秀异，人物风流夸汉晋。传闻禹穴自太史，好古无人若为问。\n杖屦飘然寻洞天，照眼千岩若攒刃。细看盘石心愈疑，遐想丹书气犹振。\n禹贡无传岂其阙，遁甲所书何足训。彝伦叙自九畴锡，水土平繇五行顺。\n洛书六十有五字，王业巍巍此途进。八卷飞沉天与泉，兹说荒唐理难信。\n吾侪去古恨大远，企首难窥禹墙仞。穴傍有井清且甘，一酌端能洗骄吝。"
        },
        {
            "标题": "张安国舍人以南陵鄱阳雨旸不同示诗次韵",
            "作者": "王十朋",
            "内容": "春水平原天可拍，夏日如焚天可拆。哀哉农民亦良苦，厌见常旸与常雨。\n去秋鄱阳偶中熟，巨室犹言廪无谷。万亩家输数千斛，路旁安得黔敖粥。\n吾君罪己同禹汤，思起傅岩调雨旸。暂勤千骑作南伯，要使炎峤无馀殃。"
        },
        {
            "标题": "瑞昌李宰赠元次山集",
            "作者": "王十朋",
            "内容": "苍然山色泠然声，次山之文读可惊。令君赠我有深意，欲以漫浪更吾名。\n我虽有官真漫耳，谁遣夔门称刺史。开卷欣逢子元子，尤爱清泠瀼溪水。"
        },
        {
            "标题": "十八坊诗 刑清",
            "作者": "王十朋",
            "内容": "昔日循良吏，狱空无怨声。刑清本无术，心地要先清。"
        },
        {
            "标题": "浴佛无雨",
            "作者": "王十朋",
            "内容": "俗言浴佛天必雨，今年浴佛天愈晴。招提钟磬集梵侣，世尊尘埃思一清。\n纷然膜拜口诵偈，举头看天红日明。或云天意与佛拗，不放雨师龙伯行。\n天虽不雨佛亦浴，误此亿万苍生情。庙堂何人职调燮，劝天与佛无使争。\n沛然一雨四方足，亿万苍生俱沐浴。"
        },
        {
            "标题": "御书阁",
            "作者": "王十朋",
            "内容": "黄龙溪上祥云覆，紫帽山头瑞气蒙。俗眼惊传佛光现，不知宸翰在山中。"
        },
        {
            "标题": "州院狱空赠知录孙听",
            "作者": "王十朋",
            "内容": "把麾承乏楚邦东，狱及期年始报空。顾我自惭无德政，同僚深喜有于公。"
        },
        {
            "标题": "次韵赵观使鸳鸯梅",
            "作者": "王十朋",
            "内容": "奴视纷纷晰与休，芳心那肯贮离愁。结成冰玉岳湛侣，开伴纻罗施郑流。\n影照婵娟如并卧，枝横清浅似双浮。不知他日调金鼎，胜得樱桃气味不。"
        },
        {
            "标题": "观渊明",
            "作者": "王十朋",
            "内容": "萧洒风姿太绝尘，寓形宇内任天真。弦歌只用八十日，便作田园归去人。"
        },
        {
            "标题": "宿武昌县",
            "作者": "王十朋",
            "内容": "行尽江西路，初乘湖北舟。荒城叹权皓，贤令惜韩欧。\n漫浪无元叟，峥嵘有故洲。神仙雪堂客，几度绝江游。"
        },
        {
            "标题": "月夜独酌",
            "作者": "王十朋",
            "内容": "月色撩人不忍眠，杖头独挂百青钱。一杯竹叶那能醉，浇起乡心更黯然。"
        },
        {
            "标题": "越王勾践",
            "作者": "王十朋",
            "内容": "机会由来贵速投，姑苏事与会稽侔。谋臣不早麾兵进，尝胆徒劳二十秋。"
        },
        {
            "标题": "赠李宜之运干",
            "作者": "王十朋",
            "内容": "谪仙苗裔自非凡，家学端能嗣大参。一见便知空冀北，三年长叹滞周南。\n绝畦翰墨仆骚可，请试言词倚马堪。莫道南来橐无宝，一编传得小云龛。"
        },
        {
            "标题": "游西岑遇雨",
            "作者": "王十朋",
            "内容": "西岑风物秋更嘉，杖藜出郭欢无涯。深村有酒隔烟渚，共乘小艇穿芦花。\n罗裙绰约越溪女，茅舍迫窄吴侬家。床头新酿喜正熟，千金倒瓮倾流霞。\n天公妒我一日乐，俄然雨脚来如麻。醉归扶路泥没股，冠巾不整头鬖髿。\n人生贵在适意耳，安能局缩身如蜗。杖头有钱即相觅，明日更泛仙源槎。"
        },
        {
            "标题": "得张大猷尚书书云比每进对屡以待御为言而邦衡舍人言尤数切云云某为群",
            "作者": "王十朋",
            "内容": "一月霜台屡犯颜，未回天听已身閒。爱君忧国寸心赤，感物伤时双鬓班。\n文举才疏意徒广，子云思苦语尤艰。尚书左史虽知我，超海应难挟太山。"
        },
        {
            "标题": "元章至云安用送韶美韵见寄次韵以酬",
            "作者": "王十朋",
            "内容": "社燕秋鸿不共飞，却因送别更怀归。一壶独酌人何处，千里相思月满扉。\n烟雨已催予把钓，功名行看子投机。云安双鲤传书至，诗句清含山水晖。"
        },
        {
            "标题": "乡人项服善宰鄱阳有政声人惜其去用郡圃栽花韵作诗数篇叙别遂和以送之 其一",
            "作者": "王十朋",
            "内容": "七岁名师世胄赊，云孙行实副文华。仁心驯及鲁恭雉，和气种成潘岳花。\n清白见知鄱水月，高明相照楚天霞。送君撩我思乡意，遥想吾庐日长麻。"
        },
        {
            "标题": "乡人项服善宰鄱阳有政声人惜其去用郡圃栽花韵作诗数篇叙别遂和以送之 其二",
            "作者": "王十朋",
            "内容": "鄱江同事半年赊，直谅何人似去华。吏报圜扉多鞠草，民歌枯木再生花。\n暂留萧寺行逢雨，剩作新诗语带霞。褒德自应侯卓茂，清朝知己况如麻。"
        },
        {
            "标题": "书院杂咏 牡丹",
            "作者": "王十朋",
            "内容": "今古几池馆，人人栽牡丹。主翁兼种德，要与子孙看。"
        },
        {
            "标题": "乡人项服善宰鄱阳有政声人惜其去用郡圃栽花韵作诗数篇叙别遂和以送之 其三",
            "作者": "王十朋",
            "内容": "江东回首莫云赊，寒食令人感岁华。皎皎丹心惟望日，星星短发不簪花。\n书传何处山名雁，酒忆吾乡水似霞。故旧相逢如问我，为言多病服天麻。"
        },
        {
            "标题": "不欺室三字参政张公书也笔力劲健如端人正士俨然人望而敬之因成古诗八韵",
            "作者": "王十朋",
            "内容": "云山老人国大老，历代遗编饫探讨。馀事游神翰墨间，乘兴濡毫快挥扫。\n严霜烈日如鲁公，抉石奔泉陋徐浩。国朝君谟书第一，大字劣于行与草。\n云山心画无不长，笔力纵时书更好。我来求字盖求人，不为有官缘有道。\n紫岩之铭云山笔，不欺室中双至宝。玉箫峰下梅花溪，愿学云山归去早。"
        },
        {
            "标题": "再用前韵赠韶美",
            "作者": "王十朋",
            "内容": "平生少相识，摸索能记刘。东南小蓬莱，二年同宦游。\n濯缨鉴湖水，佩兰以洁修。自倚肮脏门，不撼富贵头。\n西泛吴江澜，委身谩乘流。回首望故乡，天高路遐悠。\n慷慨君自喜，伊优吾亦羞。乘桴倘有志，愿言呼仲由。"
        },
        {
            "标题": "续访得七人 李丞相",
            "作者": "王十朋",
            "内容": "公在忠州日，人高长者风。忮心无后段，宁愧赞皇公。"
        },
        {
            "标题": "夏伯虎赠双鲤",
            "作者": "王十朋",
            "内容": "知我山间久食蔬，遥分七十二鳞鱼。不妨时遣长须至，要得频看尺素书。"
        },
        {
            "标题": "黄府君挽词 其二",
            "作者": "王十朋",
            "内容": "纷然紾臂已成风，一爨谁能再世同。野史他年书逸事，定须记此富家翁。"
        },
        {
            "标题": "万府君挽词",
            "作者": "王十朋",
            "内容": "前辈风流久，之人尚典刑。抱才虽汩没，种德自芬馨。\n养浩眠龙穴，流光属鲤庭。乡评推燕窦，所欠独年龄。"
        },
        {
            "标题": "е§ңзӣёеі°",
            "作者": "зҺӢеҚҒжңӢ",
            "内容": "зӣёеӣҪеҝ еҰӮе®Ӣе№ҝе№іпјҢеҚұиЁҖжөҒиҗҪжҷӢжұҹеҹҺгҖӮеӨ©иө„иҮӘзӣҙж— еҝғеҚ–пјҢдҪ•дәӢйқ’еұұдәҰеҫ—еҗҚгҖӮ"
        },
        {
            "标题": "дёҮе№ҙиө д№Ўеғ§иҙІиҖҒ е…¶дёҖ",
            "作者": "зҺӢеҚҒжңӢ",
            "内容": "жўҰйӯӮжғҠж–ӯзҹіжЎҘиҫ№пјҢиә«еёҰзғҹйңһе…ҘдёҮе№ҙгҖӮе®ҫдё»зӣёйҖўж„ҸиүҜеҺҡпјҢж°ёеҳүзјқжҺ–ж°ёеҳүзҰ…гҖӮ"
        },
        {
            "标题": "еӨ§зӣ‘еӨҚиө иҜ—зәёе°ҫжңүз•ҷйҘӯиҜӯеҶҚз”Ёйҹөд»Ҙи°ў",
            "作者": "зҺӢеҚҒжңӢ",
            "内容": "е№із”ҹжј«еӯҰд№Һж¬Өе“үпјҢеҝғиҢ…иғёжЈҳй”„дёҚејҖгҖӮеҫ—е…¬ж–°иҜ—дёҖеҶҚиҜ»пјҢдҫҝи§үиғёе®Үжё…ж— еҹғгҖӮ\nй“¶й’©еҰҷз”»еҸ‘е…үиүіпјҢз…§зңјжңүеҰӮеҸӮдёҺйӯҒгҖӮйІ°з”ҹиӮәи…‘йқһеӨӘзҷҪпјҢе…¬дјје·ҘйғЁе°ӨжҖңжүҚгҖӮ\nж—…дёӯеұЎиҺ·й”Ұз»Јж®өпјҢдҪҶж„§ж¬ІжҠҘж— зҗјз‘°гҖӮиұ«з« дёҖжҰ»дёҚеҰ„дёӢпјҢиҙӨйқһеҫҗеӯәе®үж•ўжқҘгҖӮ\nиҚ·е…¬жӯӨж„ҸжңҖж•Ұз¬ғпјҢдёҖз¬‘еҪ“еҘүи®әж–ҮжқҜгҖӮд№ЎеҝғеҰӮйЈһдёҚеҸҜйҒҸпјҢжӣҙдёәй•ҝиҖ…иҝҹиҝҹеӣһгҖӮ"
        },
        {
            "标题": "з« еёқ",
            "作者": "зҺӢеҚҒжңӢ",
            "内容": "ж°‘иӢҰз№ҒиӢӣеҺҢж°ёе№іпјҢз§‘йҷӨжғЁзӢұж…°зҫӨжғ…гҖӮдёҚз©·зӘҰе®Әж¬әеҗӣзҪӘпјҢзҝ»иў«е®Ҫжҹ”еқҸе…ёеҲ‘гҖӮ"
        },
        {
            "标题": "й•ҝз”ҹиҚү",
            "作者": "зҺӢеҚҒжңӢ",
            "内容": "иҚүжңүй•ҝз”ҹиҖ…пјҢж— ж №еҸ¶иҮӘжҠҪгҖӮз§ҰзҡҮдёҚзҹҘжӯӨпјҢиҜҜеҗ‘жө·еұұжұӮгҖӮ"
        },
        {
            "标题": "жҳӯеҗӣжқ‘",
            "作者": "зҺӢеҚҒжңӢ",
            "内容": "еҚҒдәҢе·«еі°дёӢпјҢжҳҺеҰғз”ҹеӨ„жқ‘гҖӮиҮід»ҠзІ—дё‘еҘіпјҢзҒјйқўдәҰжҲҗз—•гҖӮ"
        },
        {
            "标题": "иҝҮдә”жҹіж№ҫ",
            "作者": "зҺӢеҚҒжңӢ",
            "内容": "еҮәе®Ҳжұҹж№–ж—ҘеҝөиҝҳпјҢеҸҲжү¶иЎ°з—…е…Ҙе·ҙеұұгҖӮдёҚиғҪж—©дҪңеҪ’з”°и®ЎпјҢж„§иҝҮжёҠжҳҺдә”жҹіж№ҫгҖӮ"
        },
        {
            "标题": "еӯҗй•ҝи§ҒзӨәжұӘжһўеҜҶжёёйҪҗеұұиҜ—еӣ ж¬Ўе…¶йҹө",
            "作者": "зҺӢеҚҒжңӢ",
            "内容": "иҺ«иҺ«дј‘дј‘зҘҮж¬Ій—ІпјҢиҙөжұ иҜҜз…§йҮҺдәәйўңгҖӮеҘҪиҜ—еҰӮи§Ғе…ғжһўйқўпјҢдҪіеўғд»ҚйҖўзӣёеӣҪеұұгҖӮ\nи°Ҳз¬‘д»Һе®№зҰ…жҰ»з•”пјҢзҝ еҫ®еҪ·дҪӣжўҰйӯӮй—ҙгҖӮеҗҫдҫӘзӣёеӢүеҙҮеҗҚиҠӮпјҢеІҳйҰ–йЈҺжөҒеә¶еҸҜж”ҖгҖӮ"
        },
        {
            "标题": "жёёж№–еҖјйӣЁи–ӣеЈ«жҳӯиЎЈе·ҫжІҫж№ҝж„Ҹж°”иҮӘиӢҘжҲҸз”ЁеүҚйҹө",
            "作者": "зҺӢеҚҒжңӢ",
            "内容": "и–ӣдҫҜзңҹдёҚдҝ—пјҢеҚҒж—ҘдёӨдёңж№–гҖӮдҝҠйҖёиҜ—зҜҮжңүпјҢд»“зҡҮйӣЁе…·ж— гҖӮ\nиўҚиҷҪж№ҝжҜ…зҲ¶пјҢзңүдёҚзҡұе°§еӨ«гҖӮејӮеӨ•жңҲзҰ»жҜ•пјҢжёёе®ңеӨҮдёҚиҷһгҖӮ"
        },
        {
            "标题": "е®ҝзңҹеҰӮеҜә е…¶дәҢ",
            "作者": "зҺӢеҚҒжңӢ",
            "内容": "зҷҪеёқеӯӨеҹҺеңЁдҪ•и®ёпјҢйҒҘжғіиҘҝйЈҺжҖҘз §жқөгҖӮжҲ‘иЎҢеҲқиҮіжё«жіүеұұпјҢеҫЎд№ҰйҳҒдёӢзң з§ӢйӣЁгҖӮ"
        },
        {
            "标题": "е®ҝзңҹйҡҗеҜә",
            "作者": "зҺӢеҚҒжңӢ",
            "内容": "жҲ‘дәҰж¬ІзңҹйҡҗпјҢеҢәеҢәж„§жӯӨиә«гҖӮеұұжһ—дёҺеҹҺеёӮпјҢдҪ•еӨ„йҡҗйқһзңҹгҖӮ"
        },
        {
            "标题": "е®ҝзңҹеҰӮеҜә е…¶дёҖ",
            "作者": "зҺӢеҚҒжңӢ",
            "内容": "иҝўиҝўи„©еІӯиёҸжңұзәўпјҢжһ—еЈ‘ж·ұи—ҸеҸӨжўөе®«гҖӮдёҖйҳҒж‘©дә‘й”Ғе®ёзҝ°пјҢзҘһе…үй•ҝз…§еӨ§жұҹдёңгҖӮ"
        },
        {
            "标题": "жһ•дёҠй—»йӣЁеЈ°",
            "作者": "зҺӢеҚҒжңӢ",
            "内容": "жһ•дёҠеҫ®й—»зӮ№ж»ҙеЈ°пјҢзҡҮеӨ©жңүж„Ҹж•‘иӢҚз”ҹгҖӮиҷҪз„¶жңӘдҪңе•Ҷе®¶йӣЁпјҢе·Іи§үзӮҺж–№жҡ‘ж°”жё…гҖӮ"
        },
        {
            "标题": "йғ‘дёһз”ҹж—Ҙ",
            "作者": "зҺӢеҚҒжңӢ",
            "内容": "д№қж—Ҙдәәй—ҙж°”иұЎж–°пјҢйғ‘е…¬е®¶иҜһе°‘еә·жҲҗгҖӮзҺүеұұиӮҢйӘЁдҫөдәәиҺ№пјҢз§Ӣж°ҙзІҫзҘһз…§еқҗжҳҺгҖӮ\nеҘ•дё–з°ӘзјЁзңҹзғңиө«пјҢеҶІеӨ©еӨҙи§’жӯЈеіҘеөҳгҖӮж„ҝе…¬жӯӨж—Ҙиә«й•ҝеҒҘпјҢйҶүжҠҠиҢұиҗёжіӣеҜҝи§ҘгҖӮ"
        },
        {
            "标题": "иҠқеұұеҠқеҶң",
            "作者": "зҺӢеҚҒжңӢ",
            "内容": "еҮәй—ЁйқһдёәйҮҮзҒөиҠқпјҢз«ҜдёәеҶңж—¶дёҚеҸҜиҝқгҖӮжҲ‘ж¬ІеҠқеҶңеҶңеҠқжҲ‘пјҢз”°еӣӯи–„жңүж—©йЎ»еҪ’гҖӮ"
        },
        {
            "标题": "йҰҖе№ІзҝҒз°ҝд»ҘдәҲеҺ»йҘ¶д№Ӣж—ҘйғЎдәәж–ӯжЎҘи§Ғз•ҷз”»еӣҫиөӢиҜ—и§ҒеҜ„еӣ ж¬Ўе…¶йҹө",
            "作者": "зҺӢеҚҒжңӢ",
            "内容": "жҲ‘ж…•йғ‘еӯҗзңҹпјҢиә¬иҖ•иҖҒеІ©и°·гҖӮдёҚж…•иӢҸеӯЈеӯҗпјҢи…°йҮ‘иҜ§е®—ж—ҸгҖӮ\nеӨұи„ҡиҗҪе°ҳзҪ‘пјҢеӣһеӨҙеҝөе№ҪзӢ¬гҖӮеҗ‘жқҘйёій№ӯиЎҢпјҢиҝӣйҖҖжғӯзўҢзўҢгҖӮ\nжҠҠйәҫй„ұеҗӣеӣҪпјҢйҘ®ж°ҙжё…ж№ҫжӣІгҖӮзј…жҖҖд№қиҙӨдәәпјҢз—ӣй—өеҚғйҮҢдҝ—гҖӮ\nеҘүжү¬д№Ҹд»ҒйЈҺпјҢй»Һеә¶еӣ зӮҺзҮ гҖӮз•ҙиғҪж”ҝжңүжҲҗпјҢж•ўжңӣиҜәж— е®ҝгҖӮ\nеҺҡйўңеҸЁзҰ„е»ӘпјҢжұ—иғҢжӢҘж—ҢзәӣгҖӮе‘ҪдёӢеҝҪеӨ”й—ЁпјҢиҜёе…¬еӯ°жҺЁжҜӮгҖӮ\nж°ҙйҷҶдёүеҚғйҮҢпјҢж№–йҮҚеІӯд»ҚеӨҚгҖӮиҮіе–ңи°’ж–Үеҝ пјҢз§ӯеҪ’жҖҖжқҺзҹ—гҖӮ\nй„ұдәәжҖңиҖҒе®ҲпјҢеҺ»зұ»жҘҡиҮЈйҖҗгҖӮеҮәй—ЁжЎҘе·Іж–ӯпјҢжӢҘйҒ“й һдәүи№ҷгҖӮ\nеҲқж— йҫҡй»„ж”ҝпјҢж»Ҙз»§з§ҰдҫҜиә…гҖӮд»ҮйҰҷж—§еҗҢеғҡпјҢеҲ«еҜ„дёӨз«ҝзүҚгҖӮ\nиөӢиҜ—д»Қз”»еӣҫпјҢејҖеҚ·е®ӣеңЁзӣ®гҖӮжё…йҹіж»Ўе№Іи¶ҠпјҢйҰҖйҹөеҲ°е·ҙиңҖгҖӮ\nжҲ‘жңүдәҢйЎ·з”°пјҢиҚ’иҠңйӣҒеұұи…№гҖӮж„ҝз”»еҪ’еҺ»жқҘпјҢиҠ’йһӢдәӢиҖ•иӮІгҖӮ"
        },
        {
            "标题": "иҮій„ӮжёҡжіҠжҠҘжҒ©еҜә",
            "作者": "зҺӢеҚҒжңӢ",
            "内容": "и·Ӣж¶үз»ҸжұҹеӨҸпјҢжӮІеҮүеҝҪиҺ«з§ӢгҖӮйӣЁзҷ»зҪ—жұүйҳҒпјҢйҶүдёҠеәҫе…¬жҘјгҖӮ\nйЈҺжҖҘе°Ҷеҗ№еёҪпјҢжұҹеҜ’жӣҙжіӣиҲҹгҖӮе·қж¶Ӯе…ғдёҚйҡ”пјҢеҪ’жўҰеҲ°дёңз“ҜгҖӮ"
        },
        {
            "标题": "еҸҲдёҖз»қ",
            "作者": "зҺӢеҚҒжңӢ",
            "内容": "еҪ’е®ўжқҘзҷ»иҮіе–ңдәӯпјҢе–ңеҪ’е…је–ңеіЎжұҹе№ігҖӮеҪ“ж—¶дҪңи®°ж–Үз« дјҜпјҢдёҚжӯўж–Үз« еҫ—зҫҺеҗҚгҖӮ"
        },
        {
            "标题": "йҖҒе…ғз« ж”№жј•жҲҗйғҪ",
            "作者": "зҺӢеҚҒжңӢ",
            "内容": "еҸ–еҸӢеӣӣеҚҒиҪҪпјҢжҷ®еӨ©еҚҠдәӨжёёгҖӮи’№и‘ӯзҫӨзҺүй—ҙпјҢиҺ«зӣӣзҷ»зҖӣжҙІгҖӮ\nе…ғз« зңҹеӣҪеЈ«пјҢжңӘи§Ғеҝғе·ІжҠ•гҖӮйӣ…жҠұз•Һдә©еҝ—пјҢе…ұжҖҖеӨ©дёӢеҝ§гҖӮ\nйҰҶйҳҒиӮІдәәжқҗпјҢеӯ°дә‘дё“ж Ўйӣ гҖӮж…·ж…Ёи®әдё–дәӢпјҢдёҚи§ҒиҢғе°№ж¬§гҖӮ\nз–ҶеҹёеҶөеҰӮи®ёпјҢе®ҒдёҚеҝ§е®—е‘ЁгҖӮзІҫеҝ еұ№иӮқиғҶпјҢиӢҰиҜӯжғҠеҶ•ж—’гҖӮ\nеҗӣеҺ»жңҖеӢҮеҶіпјҢжҲ‘иЎҢе°ҡиҝҹз•ҷгҖӮеҲқеҲ«жӢҹеҚҒиҪҪпјҢзӣёйҖўеҝҪдёүз§ӢгҖӮ\nйҫҷйЈһиө·е…ғиҖҒпјҢжұҹж·®жҸЎиІ”иІ…гҖӮзӨјзҪ—еҫ—еҘҮжүҚпјҢжҲҺе№•иө„иүҜзӯ№гҖӮ\nдәәдәӢиӢҰеҘҪиҝқпјҢеЈ®жҖҖиҺ«иғҪй…¬гҖӮеҺ»жҢҒеӨ”е·һиҠӮпјҢйҒҘжіӣзһҝе”җиҲҹгҖӮ\nжҲ‘дәҰжқҘиҮӘй„ұпјҢе…№иЎҢеІӮдәәи°ӢгҖӮе…«йҳөи§ӮеЈ®еӣҫпјҢдёүеіЎзӘҘеҖ’жөҒгҖӮ\nи®ҝеҗӣд№үиғңе ӮпјҢйЎҫжҲ‘еҲ¶иғңжҘјгҖӮеҰӮй©¬и°’зҷҪеёқпјҢеҚ§йҫҷеҜ»жӯҰдҫҜгҖӮ\nжұҹдәӯи§ҲжңҲиүІпјҢеӣӯиҠұиөҸжҳҘжҹ”гҖӮжһңеҲҶйҰҖе‘із”ҳпјҢе…°иө ж·ұжһ—е№ҪгҖӮ\nиҜ—зҜҮжө©еҚ·иҪҙпјҢеўЁеҰҷиҫүеұұдёҳгҖӮж°”и–„ж–ҮиүіжқңпјҢиҜҚеҚ‘з«№жһқеҲҳгҖӮ\nеҗҸдәӢе®№жӢҷз–ҸпјҢдәӨжғ…иҚ·з»ёзјӘгҖӮзә¶иЁҖдёӢеҢ—йҳҷпјҢз»ЈиЎЈдҪҝиҘҝе·һгҖӮ\nжөҒй’ұеІӮеҗӣдәӢпјҢжҳ“ең°жӣҫдҪ•дјҳгҖӮиғЎдёҚзҸӯзҺүз¬ӢпјҢе…Ҙе‘Ҡеҳүи°ӢзҢ·гҖӮ\nе·ҙеӯҗеӣҪжңҖиҙ«пјҢз–®з—Қж°‘жңӘзҳігҖӮеҗӣеҺ»и°ҒжҠҡж‘©пјҢж¬ІеҖҹе—ҹж— з”ұгҖӮ\nжҲ‘е·ІдёҠзҘ з« пјҢеҪ’ж¬ӨиҖҒз”°з•ҙгҖӮиҝҹеҗӣиҝҳж—Ҙиҫ№пјҢеҜ„д№ҰеҲ°дёңз“ҜгҖӮ"
        },
        {
            "标题": "еӯҷе…Ҳи§үжҜӢеӨ«дәәжӯЈжңҲеӣӣж—Ҙз”ҹж—¶е№ҙе…«еҚҒ",
            "作者": "зҺӢеҚҒжңӢ",
            "内容": "и“ӮејҖеӣӣиҚҡз‘һж–°жҳҘпјҢз“Ұеј„е№Ҫй—әеә”жӯӨиҫ°гҖӮиӣҮиҷәжўҰдёӯзҘҘеҘіеӯҗпјҢеҮӨеҮ°еҚ йҮҢеҗүдҪідәәгҖӮ\nе№із”ҹдёҚиҙҹдёүд»Һд№үпјҢиҖҒеҺ»е…је…Ёдә”зҰҸиә«гҖӮд»–ж—ҘеҘҮе„ҝдәҰй»„еҸ‘пјҢжҚ§и§һзҠ№еҫ—еҜҝж…ҲдәІгҖӮ"
        },
        {
            "标题": "еҲ¶иғңжҘјжңүе…ғдё°й—ҙеӨӘе®ҲзҺӢе»¶зҰ§еҸҠи®ЎеҸ°йғЎеғҡиҝҮе®ўе”ұе’ҢиҜ—еӨ§д№ҰдәҺзүҲеІҒд№…еӯ—",
            "作者": "зҺӢеҚҒжңӢ",
            "内容": "е‘Ёе®ӨзҰҫй»ҚиҝҮиҖ…дјӨпјҢжұүе®«еЁҒд»Әи§Ғд№Ӣе–ңгҖӮзҘһе·һд№…жІЎйҰҖжҘҡиңҖпјҢеӨӘе№іеЈ°иҜ—еӯҳжңүеҮ гҖӮ\nеҲ¶иғңжҘјеӨҙиҜ—ж•°зүҲпјҢд»ҚжҳҜе…ғдё°ж—§иҮЈеӯҗгҖӮдҪ“ж јзҠ№еӯҳеүҚиҫҲйЈҺпјҢж°”иұЎеҰӮжҘјйўҮеҘҮдјҹгҖӮ\nдәәиҷҪдёҚи§Ғе…ёеҲ‘еңЁпјҢдәӢе°ҡиғҪиЁҖж–ҮзҢ®жҳҜгҖӮеІҒжңҲдҫөеҜ»иҮӘжј«зҒӯпјҢзҲұзӨјеӯҳзҫҠйӮЈеҝҚжҜҒгҖӮ\nзҷҫе№ҙйҷҲиҝ№дёҖж—Ұж–°пјҢдёҚй—®еҚҮжІүдёҺе·Ҙй„ҷгҖӮдёҖжҙ—еҗ‘жқҘе®ҳиҒҢзңјпјҢзӢ¬еҲҠж— е°Ҫеј еұ…еЈ«гҖӮ"
        },
        {
            "标题": "иҮіе–ңдәӯ",
            "作者": "зҺӢеҚҒжңӢ",
            "内容": "еүҚе№ҙжіҠиҲҹиҮіе–ңдәӯпјҢиҲҚиҲҹи§Ұйӣҫзҷ»еұұиЎҢгҖӮиә«еҲ°зҢҝе•јиҷҺе•ёеӨ„пјҢиҮід»ҠйӯӮжўҰдёӯе®өжғҠгҖӮ\nдёӨе№ҙеҜ’жҡ‘ж·ұеұұйҮҢпјҢзҳҙз– дҫөеҮҢиә«дёҚжӯ»гҖӮдёғжңҲеҪ’иҲҹжө®ж¶ЁжұҹпјҢйҮҚи§Ғе…№дәӯе®һе Әе–ңгҖӮ\nдё–й—ҙеҝ§е–ңж— е®ҡеҪўпјҢжӯӨе–ңжң¬д»Һеҝ§еҫ—еҗҚгҖӮйЎ»зҹҘж—ўжөҺжңүжңӘжөҺпјҢеӢҝи°“жұҹжөҒд»Ҡе·Іе№ігҖӮ"
        },
        {
            "标题": "ж¬Ўйҹөе®қеҚ°еҸ”йўҳжӯўеәөдёүз»қ е…¶дёү",
            "作者": "зҺӢеҚҒжңӢ",
            "内容": "жҷҡеӯҰж— з”ұиҜҶйҒ“зңҹпјҢеүҚиҙӨжңӘи®ёз»§иҠіе°ҳгҖӮйҒ“д»ҺдҪ•иҝӣд»ҺдҪ•жӯўпјҢж•ўеҸ©ж— дёәз»қеӯҰдәәгҖӮ"
        },
        {
            "标题": "е·һе®…жқӮе’Ҹ еҲ¶иғңжҘј",
            "作者": "зҺӢеҚҒжңӢ",
            "内容": "еҪўиғңжҚ®еӨ©йҷ©пјҢйҮ‘жұӨж— д»ҘиҝҮгҖӮиӢұйӣ„еӨҡеӨұе®ҲпјҢеҲ¶иғңеңЁдәәе’ҢгҖӮ"
        },
        {
            "标题": "еҲ¶иғңжҘј",
            "作者": "зҺӢеҚҒжңӢ",
            "内容": "з»қеЎһдҫқеӨ©йҷ©пјҢй«ҳеҹҺзһ°йҳөеӣҫгҖӮе…¬еӯҷжӣҫеёқиңҖпјҢиҜёи‘ӣж¬ІеҗһеҗҙгҖӮ\nе°ҠдҝҺеҶІеҚғйҮҢпјҢе…іеұұж•ҢдёҮеӨ«гҖӮдәәи°Ӣе…јең°еҲ©пјҢз«Ҝеқҗйқҷиҫ№йҡ…гҖӮ"
        },
        {
            "标题": "次韵宝印叔题止庵三绝 其一",
            "作者": "王十朋",
            "内容": "凿石依山作小庵，花香入座月侵檐。虽然眼界无多地，解使人天竞耸瞻。"
        },
        {
            "标题": "次韵宝印叔题止庵三绝 其二",
            "作者": "王十朋",
            "内容": "容膝茅庵不妄开，欲令人悟止由来。个中妙意知谁解，多作休休莫莫猜。"
        },
        {
            "标题": "致政宋承事挽词",
            "作者": "王十朋",
            "内容": "兰玉盈庭戏綵衣，颜如童子寿期颐。临行四绝胜四偈，遁世五休高五噫。\n蓝袖晚沾天子命，芳樽首致使君词。谁云汲冢藏书富，应愧无公千首诗。"
        },
        {
            "标题": "中和堂",
            "作者": "王十朋",
            "内容": "堂前老木几经春，阅遍泉南旧守臣。尽向中和堂上坐，中和为治有何人。"
        },
        {
            "标题": "中秋见月方以为喜既而阴蔽意殊不满东坡云良天佳月即中秋不以日月断也诸君有醵会之约复用前韵",
            "作者": "王十朋",
            "内容": "中秋玩月小蓬莱，云掩清光不放来。颇觉襟怀增梗槩，欲凭栏槛扫氛埃。\n清宵忍放嘉宾散，明日还惊俗务催。底用区区校时节，良天佳月即倾杯。"
        },
        {
            "标题": "子尚墓种柏",
            "作者": "王十朋",
            "内容": "子尚乃如许，壮年坟已荒。我来亲种柏，含泪待苍苍。"
        },
        {
            "标题": "次韵昌龄西园十咏 其八 桂",
            "作者": "王十朋",
            "内容": "丹霄休叹路难通，学取燕山种桂丛。异日天香满亭院，吾庐当似广寒宫。"
        },
        {
            "标题": "种蔬",
            "作者": "王十朋",
            "内容": "归来日弹铗，食无肉与鱼。却将种花地，町畦毓嘉蔬。\n骄阳每抱瓮，时雨亲荷锄。青青有生意，令我颜色舒。\n宁忧馑与饥，亦有瓶中储。前身老阇梨，蔬气端未除。\n文字亦宿业，复生鱼蠹书。蠹书仍食蔬，苦淡味有馀。\n况兹清净根，分来自僧居。端能纳须弥，聊尔秀郊墟。\n洗我腥膻肠，襟宇生清虚。岂惟陶渊明，吾亦爱吾庐。\n荒园涉成趣，枯藤当安舆。困枕案头卷，饥著盘中菹。\n孔门陈蔡色，借问何如予。"
        },
        {
            "标题": "种兰有感",
            "作者": "王十朋",
            "内容": "芝友产岩壑，无人花自芳。苗分郑七穆，秀发谢诸郎。\n世竞怜春色，人谁赏国香。自全幽静操，不采亦何伤。"
        },
        {
            "标题": "忏院种兰次宝印叔韵 其二",
            "作者": "王十朋",
            "内容": "不放凡花染道场，故栽芳友伴友郎。一盘喜遇高人赏，却胜家园十八香。"
        },
        {
            "标题": "忏院种兰次宝印叔韵 其一",
            "作者": "王十朋",
            "内容": "偶向缁林植子芳，光风入院泛幽香。他时倘免芟锄患，馀馥犹堪供道场。"
        },
        {
            "标题": "读孙子尚旧所寄书",
            "作者": "王十朋",
            "内容": "故人之书不易得，片纸只字皆可惜。收拾永为巾笥藏，纵得千金不愿易。\n开缄展转时一读，读未能终泪横臆。之人门地盛衣冠，万里家居帝王宅。\n干戈缭绕飘吾乡，倾盖论交似畴昔。我年初冠君犹少，握手游从忝联璧。\n金溪风月供醉吟，君唱我酬常即席。君诗句句清且新，高压曹刘倒元白。\n我才短浅何足论，彊伴宁容小生敌。追风骏足横海鳞，暂困盐车与污泽。\n掉头一去不可寻，南北茫茫烟水隔。往年雁字时复传，近日诗筒杳难觅。\n眼中不见故人面，纸上空怀故人迹。人生会合能几回，一别八年同瞬息。\n我去无由君不来，尊酒相逢更何夕。"
        },
        {
            "标题": "剡溪舟中有感",
            "作者": "王十朋",
            "内容": "又作游吴客，重登入越船。西风桑叶岸，细雨菊花天。\n旅思秋偏恶，乡心夜不眠。钱塘江上月，行见十分圆。"
        },
        {
            "标题": "昼卧书怀",
            "作者": "王十朋",
            "内容": "书斋终日无人过，闭户便便事高卧。炎蒸烁体汗流珠，蚊蚋费拍蝇劳驱。\n南窗清风可供客，一枕万钱无计得。梦魂未到乡无何，起来搔首空吟哦。"
        },
        {
            "标题": "元宵贡院张灯会客知宗即席赋诗次韵",
            "作者": "王十朋",
            "内容": "欲送群英入帝乡，预烧灯烛趣仙装。银花初合万枝火，金榜已含千佛光。\n出海灵鳌驾蓬岛，逐人明月散天香。笙歌鼎沸吟篇出，元白于诗愧未昌。"
        },
        {
            "标题": "五月四日与同僚南楼观竞渡因成小诗四首明日同行可元章登楼又成五首 其六",
            "作者": "王十朋",
            "内容": "舟人鼓楫呼何在，声似湘沅江上声。更听刘郎竹枝曲，不论南北总伤情。"
        },
        {
            "标题": "州宅十二咏 景卢赠人面竹杖",
            "作者": "王十朋",
            "内容": "奔走方嗟力不任，得公一杖直千金。竹能有面如人面，人亦虚心似竹心。\n渡水只愁龙欲化，入山应与凤联吟。翰林虞部相酬赠，同舍交情复见今。"
        },
        {
            "标题": "卓笔峰",
            "作者": "王十朋",
            "内容": "束缚真凭造化功，巍巍直气贯鸿濛。雨将苔色生彤管，山吐虹光绕兔锋。\n未数如椽曾入梦，误疑怪事尚书空。士人毛颖多荣辱，恩宠才衰便不同。"
        },
        {
            "标题": "题双峰资深堂 其五",
            "作者": "王十朋",
            "内容": "堂名石刻两俱存，令我深怀旧长官。学道资深更深处，居安能使庶民安。"
        },
        {
            "标题": "题双峰资深堂 其三",
            "作者": "王十朋",
            "内容": "雁山门户此中入，南北两峰相对尖。我与林泉有盟约，问师觅取一峰潜。"
        },
        {
            "标题": "题双峰资深堂 其二",
            "作者": "王十朋",
            "内容": "我到双峰寻宝月，为留一宿话资深。但能造得儒宗语，便是能传佛陇心。"
        },
        {
            "标题": "题双峰资深堂 其四",
            "作者": "王十朋",
            "内容": "千峰已见见双峰，瓯越山川在眼中。吾祖吹箫定何所，会须乘鹤访遗风。"
        },
        {
            "标题": "题双峰资深堂 其一",
            "作者": "王十朋",
            "内容": "书生纸上诵糟粕，释子舌端谈葛藤。道在湛然方寸地，不知深造有谁能。"
        },
        {
            "标题": "泮宫杏花乃阎紫微为教官时所殖复用前韵",
            "作者": "王十朋",
            "内容": "同年紫微公，昔游帝王家。穿杨百步间，妙不毫釐差。\n桂窟擢高枝，杏园赏仙葩。手移曲江根，不惮川涂遐。\n翱翔夫子坛，栽植泮水涯。花好实亦成，诸公欣拜嘉。\n我来节中和，数树红交加。不见紫微郎，如对紫微花。\n满堂烂银袍，赋诗丽绮霞。大胜瓜李桃，欲报无琼华。"
        },
        {
            "标题": "钓台三绝 其二",
            "作者": "王十朋",
            "内容": "窃食三州愧不才，扁舟又过子陵台。心知敬慕先生节，乞得祠宫归去来。"
        },
        {
            "标题": "е…„ејҹйӮ»йҮҢж—Ҙи®ІзҺҮдјҡеӣ д№ҰдёҖз»қдё”жҲ’е…¶ж—©зәіз§ҹзЁҺд№ҹ",
            "作者": "зҺӢеҚҒжңӢ",
            "内容": "еұҸиҝ№еұұжһ—йўҮиҮӘе®үпјҢйҮҢй—ҫзҺҮдјҡжңүйҰҖж¬ўгҖӮдҪҶйЎ»еҸҠж—©иҫ“з§ҹзЁҺпјҢдёҚз”ЁдҪҺйўңи§Ғй•ҝе®ҳгҖӮ"
        },
        {
            "标题": "жҹҘе…ғз« иҮӘжҲҗйғҪиө°д№ҰиҮіжұҹйҷөе№¶иҙ¶иңҖз¬әйҷ„еӯҗ",
            "作者": "зҺӢеҚҒжңӢ",
            "内容": "иҠқе…°йҒ“еұұж—§пјҢйӮӮйҖ…еӨ”жұҹиҫ№гҖӮдјҡеҗҲжӯўеҚҠиҪҪпјҢеҲ«зҰ»еҸҲз»Ҹе№ҙгҖӮ\nеҗӣзҠ№ж»һдҪҝиҪәпјҢжҲ‘еҝҪз§»йң…е·қгҖӮдёңеҪ’дёҚеҸҠи§ҒпјҢиҘҝжңӣеҝғжӮ з„¶гҖӮ\nе°әд№Ұиө°еҒҘеҚ’пјҢиҝҪдёҠжұҹйҷөиҲ№гҖӮж…ҮеӢӨиө иҝңж„ҸпјҢиҚҜзҷҫзәёд»ҘеҚғгҖӮ\nжҲ‘иҖҒиӢҰеӨҡз—…пјҢеҫ—иҚҜе№ҙеҸҜе»¶гҖӮйқҷжҖқиӢҰеҸЈе‘іпјҢеҘҡжӯўжІүз–ҙз—ҠгҖӮ\nдҪҶйқһйҖ жҘјжүӢпјҢиҜҜиҫұж–ҮжҲҝз¬әгҖӮеҫ…е°ҶеҗӣиҜ—ж–ҮпјҢдј еҶҷеҚғдёҮзҜҮгҖӮ\nд№ҰиЁҖдҪңдәҢи®°пјҢд»ҳдёҺеӨ”дәәй•ҢгҖӮжҚҚжіўи®°дҝ®еһ’пјҢжөҺжёҙи®°д№үжіүгҖӮ\nж·ұжғӯйғЎж”ҝи°¬пјҢж»Ҙжүҳйӣ„ж–Үдј гҖӮеҗӣжүҚй«ҳиҫҲжөҒпјҢеҗӣиӘүи”јж°‘зј–гҖӮ\nйӣ…еҝ—еңЁжҙ»дәәпјҢдҪ•еҝғиӮҜжөҒй’ұгҖӮеҪ“е®ҒжӯЈеҝөиҙҫпјҢиҜёе…¬е’ёиҚҗиҙӨгҖӮ\nе®ҡеҪ’зҺүз¬ӢзҸӯпјҢж…·ж…Ёж—’жүҶеүҚгҖӮжүҖйҷҲеҝ…е°§иҲңпјҢйӮЈиӮҜи°ҲжӯҰе®ЈгҖӮ\nж—©и¶ЈиҲҚдәәиЈ…пјҢиЎҢи‘—зҘ–з”ҹйһӯгҖӮжҲ‘еҶ еӮҘжңӘжҢӮпјҢиӢ•жәӘиҝҹиЁҖж—ӢгҖӮ"
        },
        {
            "标题": "ж№–иҫ№жҖҖеҲҳи°Ұд»І",
            "作者": "зҺӢеҚҒжңӢ",
            "内容": "ж№–еұұеҰӮз”»ж°ҙеҰӮи“қпјҢжқ–еұҰж№–иҫ№й…’еҚҠй…ЈгҖӮеҫҖдәӢиҗ§жқЎи°Ғе…ұиҜҙпјҢж—§жёёйӣ¶иҗҪжҲ‘дҪ•е ӘгҖӮ\nзӮҺеҮүдё–жҖҒд»Һд»–еҸҳпјҢз”ҹжӯ»дәӨжғ…зҘҮиҮӘи°ҷгҖӮиҜ—е®ўжңүйӯӮжӢӣдёҚеҫ—пјҢз§ӢйЈҺдҫқж—§ж»ЎжұҹеҚ—гҖӮ"
        }
    ],
    "对话内容": [
        {
            "Type": "宫廷官场对话",
            "Location": "朝堂",
            "Background": "王十朋与同僚们正在讨论朝政，众人围坐，王十朋直言不讳，指出当今治国之道应以德为先，倡导更宽容的法律，以减轻百姓的负担。众臣频频点头，赞同其见。",
            "Dialogue": "{\n    角色名: 王十朋  \n    动作:(站直身子、面带严肃)  \n    讲话: \"众位爱卿，今日聚于此，乃是为了共商朝政之要务。治国之道，非但在于法度之严，更在于德行之先。吾认为，法律不可过于苛刻，须减轻百姓之负担，唯有如此，方得民心归附。若是以德治国，必能使百姓安居乐业，方可长治久安。今朝之国，虽有重法，但百姓疾苦，实在令人忧虑。我们需共同思量，如何在法律与德行之间取得平衡，使国家治理更为宽容，才是我等应尽之责任。\"\n}\n\n{\n    角色名: 同僚1  \n    动作:(频频点头、面露赞同)  \n    讲话: \"王大人所言极是，治国之道，德行当为首要。\"\n}"
        },
        {
            "Type": "诗词戏剧对话",
            "Location": "西湖畔",
            "Background": "王十朋与友人漫步于西湖，品茗吟诗，王十朋即兴作诗，抒发对故乡的思念。友人回应以古诗，二人相对吟唱，声情并茂，仿佛置身于桃花源中。",
            "Dialogue": "{\n    角色名: 王十朋  \n    动作:(缓步走至湖边、轻抚水面)  \n    讲话: \"友人，此刻西湖春色如画，真乃人间仙境。若将月下的清波与这春花相映，便是古人所描绘的桃花源，令人心旷神怡。今我即兴作一首诗，抒发心中的思绪，愿友君也能赐教。\"\n}\n\n{\n    角色名: 友人  \n    动作:(微笑点头、抬手做出吟唱的姿势)  \n    讲话: \"王兄请吟，我定会倾听，并以古诗相应。\"\n}"
        },
        {
            "Type": "书信交流",
            "Location": "书房",
            "Background": "王十朋正在书桌前写信，向岳父贾如讷汇报自己在朝中的进展及对时局的看法，字里行间流露出对家人的思念与对朝政的忧虑。",
            "Dialogue": "{\n    角色名: 王十朋  \n    动作:(坐在书桌前、提笔疾书)  \n    讲话: \"岳父贾如讷，今于朝中之事愈发感到忧虑。自我入仕以来，虽有小有所成，但对时局的变化仍心存不安。如今朝中权臣之间争斗不休，百姓苦不堪言。仆虽身处其中，但愿以一腔赤诚，竭力为国效劳，盼能早日归家，与家人团聚。\"\n}\n\n{\n    角色名: 贾如讷  \n    动作:(从信中抬头、面带关切)  \n    讲话: \"侄儿所言极是，朝堂之事艰难，然需以德为重，莫要一味求功名。\"\n}"
        },
        {
            "Type": "家庭市井对话",
            "Location": "乐清家中",
            "Background": "王十朋的母亲万氏正在与邻里闲聊，谈论王十朋在朝中的表现，邻里纷纷称赞王十朋为人正直，母亲心中倍感自豪。",
            "Dialogue": "{\n    角色名: 万氏  \n    动作:(正在煮茶、细心打理)  \n    讲话: \"听闻十朋在朝中颇有声望，心中甚感欣慰。邻里们常提及他，称赞他为人正直，仒直无畏。我常感到自豪，这样的儿子，必能为国为民尽心尽力，愿他常保安康。\"\n}\n\n{\n    角色名: 邻里  \n    动作:(微微一笑、点头称赞)  \n    讲话: \"王大人的确是不凡之人，能有他这样的儿子，您真是福气。\"\n}"
        },
        {
            "Type": "宫廷官场对话",
            "Location": "太子殿",
            "Background": "王十朋被任命为太子詹事，正在向太子传达朝中大臣的意见，太子对其恭敬有加，提问时常以王十朋的见解为重。",
            "Dialogue": "{\n    角色名: 王十朋  \n    动作:(恭敬行礼、面向太子)  \n    讲话: \"殿下，今朝朝政之事，实在繁重，臣愿以一腔热血，竭尽所能为殿下分忧。若有任何政务，臣必恭听殿下之命，望能早日为国家安定，愿意秉持公心，忠心耿耿。\"\n}\n\n{\n    角色名: 太子  \n    动作:(微微点头、面带笑意)  \n    讲话: \"王大人所言，正是朕所期望的，愿共谋国事，务必善终。\"\n}"
        },
        {
            "Type": "诗词戏剧对话",
            "Location": "书院",
            "Background": "王十朋在书院中讲授诗词，学生们聚精会神，王十朋引用古人的诗句，教导学生们理解诗词的内涵与情感，场面热烈。",
            "Dialogue": "{\n    角色名: 王十朋  \n    动作:(站在讲台上、面带微笑)  \n    讲话: \"诸位同学，今日我们将讨论古诗的美学与内涵。诗词不仅是语言的艺术，更是情感的表达。让我们先从李白的作品谈起，李公之诗，意境深远，字字珠玑，若能领悟其间奥妙，必能增益你们的修养与才华。\"\n}\n\n{\n    角色名: 学生  \n    动作:(认真倾听、频频做笔记)  \n    讲话: \"王老师所言极是，李白的诗词确实令人神往，想请教您对于其意境的具体理解。\"\n}"
        },
        {
            "Type": "家庭市井对话",
            "Location": "乐清集市",
            "Background": "王十朋与长子王闻诗在集市上闲逛，父子俩讨论诗词，王十朋向儿子传授治国理政的道理，旁人听闻不禁侧耳倾听。",
            "Dialogue": "{\n    角色名: 王十朋  \n    动作:(与王闻诗在集市闲逛、微笑交谈)  \n    讲话: \"闻诗，今日集市热闹非凡，诸多诗人汇聚一堂。你可曾想过日后为国效力，或许也能成为一位文人？\"\n}\n\n{\n    角色名: 王闻诗  \n    动作:(点头、面露思索)  \n    讲话: \"父亲，我希望能如您一般，成为有用之人，继承家业。\"\n}"
        },
        {
            "Type": "书信交流",
            "Location": "书房",
            "Background": "王十朋收到友人吴松年的信，信中提及对时事的看法，王十朋在信中认真回应，提出自己的见解，友谊在文字中延续。",
            "Dialogue": "{\n    角色名: 王十朋  \n    动作:(坐在书桌前、认真阅读来信)  \n    讲话: \"吴松年来信中提及时局纷扰，深感忧虑。然我亦有同感，朝中之事，确实复杂多变。然则，身为文人，应当以德行自处，切勿随波逐流。希望能与吴兄共勉，保持清白之志，互相扶持。\"\n}\n\n{\n    角色名: 吴松年  \n    动作:(微微一笑、点头)  \n    讲话: \"王兄所言深得我心，愿以此信为契机，常与君共勉。\"\n}"
        },
        {
            "Type": "家庭市井对话",
            "Location": "王家后院",
            "Background": "王十朋与妻子贾氏闲坐于后院，贾氏询问王十朋对未来政务的计划，王十朋娓娓道来，表达对国家安危的关切。",
            "Dialogue": "{\n    角色名: 王十朋  \n    动作:(坐在后院、与贾氏交谈)  \n    讲话: \"贾氏，近来朝中事务繁杂，实在让人忧心。唯有家庭之事可慰心，而我也希望能将对国家的关切传授给你与闻诗，以便他日能为国出力。\"\n}\n\n{\n    角色名: 贾氏  \n    动作:(微微一笑、点头)  \n    讲话: \"王大人，您为国操劳，实在让人敬佩。希望您能保重身体，常回家中休息。\"\n}"
        },
        {
            "Type": "诗词戏剧对话",
            "Location": "吟诗会",
            "Background": "王十朋参加地方吟诗会，众人齐聚一堂，王十朋以其独特的诗风吸引众人，现场气氛热烈，大家争相献诗，王十朋则以谦逊姿态回应。",
            "Dialogue": "{\n    角色名: 王十朋  \n    动作:(站在吟诗会上、满脸笑容)  \n    讲话: \"各位，今日我们欢聚一堂，吟唱诗词，分享彼此的才华。愿大家在这美好的夜晚，尽情表达心中的情感，让诗歌成为我们彼此心灵的桥梁。\"\n}\n\n{\n    角色名: 友人  \n    动作:(微笑点头、举杯相庆)  \n    讲话: \"王兄所言极是，今晚定要共酌共吟，尽兴而归！\"\n}"
        }
    ]
}