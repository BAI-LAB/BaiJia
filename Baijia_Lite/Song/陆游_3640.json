{
    "基本信息": {
        "姓名": "陆游",
        "性别": "男",
        "出生年份": "1125",
        "死亡年份": "1209",
        "享年": "85",
        "朝代": "宋",
        "家庭区分": "未详"
    },
    "亲属关系": [
        "陆游的父是陆宰",
        "陆游的从父;伯叔父是陆?",
        "陆游的从兄弟;堂兄弟是陆洙",
        "陆游的从兄弟;堂兄弟是陆洋",
        "陆游的岳父是唐意",
        "陆游的外甥是桑世昌",
        "陆游的子是陆子遹",
        "陆游的从子;姪子是陆",
        "陆游的妻子是王氏(陆游妻)",
        "陆游的妾是某氏(陆游妾)",
        "陆游的弟是陆涭",
        "陆游的从子;姪子是陆子程",
        "陆游的十六世孙是陆一桂"
    ],
    "其他关系": [
        "陆游友的对象是周必大",
        "陆游友的对象是范成大",
        "陆游友的对象是杨万里",
        "陆游友的对象是郑樵",
        "陆游友的对象是尤袤",
        "陆游友的对象是谭季壬",
        "陆游友的对象是王琳",
        "陆游友的对象是辛弃疾",
        "陆游友的对象是刘应时",
        "陆游友的对象是范中立",
        "陆游推荐的对象是曾黯",
        "陆游欣赏/器重的对象是林祖洽",
        "陆游欣赏/器重的对象是胡僧孺",
        "陆游欣赏/器重的对象是王时叙",
        "陆游欣赏/器重的对象是王时叙",
        "陆游为张浚之学生",
        "陆游为曾几之学生",
        "陆游学生为戴复古",
        "陆游为晁公迈所著书作序",
        "陆游为晁公迈所著书作序",
        "陆游为周敦颐所著书作序",
        "陆游为傅崧卿所著书作序",
        "陆游为韩元吉所著书作序",
        "陆游为韩元吉所著书作序",
        "陆游为李孝先所著书作序",
        "陆游为苏轼所著书作序",
        "陆游为苏轼所著书作序",
        "陆游为梅尧臣所著书作序",
        "陆游为范成大所著书作序",
        "陆游为范成大所著书作序",
        "陆游为吕本中所著书作序",
        "陆游为吕本中所著书作序",
        "陆游为方丰之所著书作序",
        "陆游为方丰之所著书作序",
        "陆游为陈棠所著书作序",
        "陆游为陈造所著书作序",
        "陆游为朱敦儒所著书作序",
        "陆游为朱敦儒所著书作序",
        "陆游为王伯庠所著书作序",
        "陆游为王伯庠所著书作序",
        "陆游为桑世昌所著书作序",
        "陆游为陆焕之所著书作序",
        "陆游为陆焕之所著书作序",
        "陆游为施元之所著书作序",
        "陆游为施元之所著书作序",
        "陆游为施宿所著书作序",
        "陆游为施宿所著书作序",
        "陆游为赵不迹所著书作序",
        "陆游为赵不迹所著书作序",
        "陆游为廉布所著书作序",
        "陆游为刘应时所著书作序",
        "陆游为刘应时所著书作序",
        "陆游为曾季貍所著书作序",
        "陆游为曾季貍所著书作序",
        "陆游为徐大用所著书作序",
        "陆游为师浑甫所著书作序",
        "陆游为赵不拙所著书作序",
        "陆游为释持所著书作序",
        "陆游为释正受所著书作序",
        "陆游为释正受所著书作序",
        "陆游为释无用所著书作序",
        "陆游为释无用所著书作序",
        "陆游为释德光所著书作序",
        "陆游为陆寘作墓志铭",
        "陆游为曾几作墓志铭",
        "陆游为曾几作墓志铭",
        "陆游为张郯作墓志铭",
        "陆游为张郯作墓志铭",
        "陆游为蒋继周作墓志铭",
        "陆游为蒋继周作墓志铭",
        "陆游为陆静之作墓志铭",
        "陆游为陆洸作墓志铭",
        "陆游为陆宲作墓志铭",
        "陆游为陆沅作墓志铭",
        "陆游为吕大同作墓志铭",
        "陆游为司马遵作墓志铭",
        "陆游为苏玭作墓志铭",
        "陆游为苏玭作墓志铭",
        "陆游为方氏(吕大同妻)作墓志铭",
        "陆游为方氏(吕大同妻)作墓志铭",
        "陆游为王中(司马遵妻)作墓志铭",
        "陆游为陆氏(桑庄妻)作墓志铭",
        "陆游为陆氏(桑庄妻)作墓志铭",
        "陆游为詹靖之作墓志铭",
        "陆游为张𫓹作墓志铭",
        "陆游为张𫓹作墓志铭",
        "陆游为张琯作墓志铭",
        "陆游为张琯作墓志铭",
        "陆游为傅伫作墓志铭",
        "陆游为方士繇作墓志铭",
        "陆游为方士繇作墓志铭",
        "陆游为周必正作墓志铭",
        "陆游为周必正作墓志铭",
        "陆游为石继曾作墓志铭",
        "陆游为石继曾作墓志铭",
        "陆游为王佐作墓志铭",
        "陆游为王佐作墓志铭",
        "陆游为张珖作墓志铭",
        "陆游为程宏济作墓志铭",
        "陆游为程宏济作墓志铭",
        "陆游为吕绍义作墓志铭",
        "陆游为巩法作墓志铭",
        "陆游为桑庄作墓志铭",
        "陆游为陆焕之作墓志铭",
        "陆游为陆焕之作墓志铭",
        "陆游为石允德作墓志铭",
        "陆游为石允德作墓志铭",
        "陆游为孙椿年作墓志铭",
        "陆游为陈宗誉作墓志铭",
        "陆游为陈宗誉作墓志铭",
        "陆游为谭篆作墓志铭",
        "陆游为赵彦真作墓志铭",
        "陆游为赵彦真作墓志铭",
        "陆游为苏瑑作墓志铭",
        "陆游为王时会作墓志铭",
        "陆游为王时会作墓志铭",
        "陆游为黄齐作墓志铭",
        "陆游为王英臣作墓志铭",
        "陆游为陈舜俞作墓志铭",
        "陆游为王氏(陆游妻)作墓志铭",
        "陆游为释宝印作墓志铭",
        "陆游为陈氏(吕友德母)作墓志铭",
        "陆游为陈氏(吕友德母)作墓志铭",
        "陆游为留氏(徐赓母)作墓志铭",
        "陆游为陆氏(黄齐妻)作墓志铭",
        "陆游为彭惟孝作墓志铭",
        "陆游为释子猷作墓志铭",
        "陆游为释宗岳(岳)作墓志铭",
        "陆游为释处良作墓志铭",
        "陆游为释绍祖作墓志铭",
        "陆游为释绍觉作墓志铭",
        "陆游为释惠定作墓志铭",
        "陆游为释智性作墓志铭",
        "陆游为释义云作墓志铭",
        "陆游为释慧绰作墓志铭",
        "陆游书跋由朱熹所作",
        "陆游书跋由刘克庄所作",
        "陆游书跋由周必大所作",
        "陆游书跋由周必大所作",
        "陆游书跋由袁甫所作",
        "陆游书跋由方回所作",
        "陆游书跋由戴表元所作",
        "陆游书跋由戴表元所作",
        "陆游书跋由释居简所作",
        "陆游为查籥所著书作跋",
        "陆游为陈康伯所著书作跋",
        "陆游为张浚所著书作跋",
        "陆游为章惇所著书作跋",
        "陆游为周敦颐所著书作跋",
        "陆游为范纯仁所著书作跋",
        "陆游为冯拯所著书作跋",
        "陆游为傅崧卿所著书作跋",
        "陆游为傅崧卿所著书作跋",
        "陆游为韩琦所著书作跋",
        "陆游为向子𬤇所著书作跋",
        "陆游为徐禧所著书作跋",
        "陆游为胡直孺所著书作跋",
        "陆游为胡直孺所著书作跋",
        "陆游为寇准所著书作跋",
        "陆游为高象先所著书作跋",
        "陆游为米友仁所著书作跋",
        "陆游为欧阳修所著书作跋",
        "陆游为欧阳修所著书作跋",
        "陆游为司马光所著书作跋",
        "陆游为司马光所著书作跋",
        "陆游为司马光所著书作跋",
        "陆游为唐义问所著书作跋",
        "陆游为蔡襄所著书作跋",
        "陆游为曾几所著书作跋",
        "陆游为曾几所著书作跋",
        "陆游为曾纡所著书作跋",
        "陆游为曾纡所著书作跋",
        "陆游为王安石所著书作跋",
        "陆游为王安石所著书作跋",
        "陆游为晁说之所著书作跋",
        "陆游为晁说之所著书作跋",
        "陆游为晁说之所著书作跋",
        "陆游为晁说之所著书作跋",
        "陆游为秦观所著书作跋",
        "陆游为秦观所著书作跋",
        "陆游为陈师道所著书作跋",
        "陆游为陈师道所著书作跋",
        "陆游为张孝祥所著书作跋",
        "陆游为朱熹所著书作跋",
        "陆游为朱翌所著书作跋",
        "陆游为高继勋所著书作跋",
        "陆游为陆轸所著书作跋",
        "陆游为陆轸所著书作跋",
        "陆游为米芾所著书作跋",
        "陆游为苏轼所著书作跋",
        "陆游为苏轼所著书作跋",
        "陆游为苏轼所著书作跋",
        "陆游为苏轼所著书作跋",
        "陆游为苏轼所著书作跋",
        "陆游为苏轼所著书作跋",
        "陆游为苏轼所著书作跋",
        "陆游为苏轼所著书作跋",
        "陆游为苏轼所著书作跋",
        "陆游为苏轼所著书作跋",
        "陆游为苏轼所著书作跋",
        "陆游为苏轼所著书作跋",
        "陆游为苏轼所著书作跋",
        "陆游为王回所著书作跋",
        "陆游为郭忠孝所著书作跋",
        "陆游为郭忠孝所著书作跋",
        "陆游为吕希哲所著书作跋",
        "陆游为吕希哲所著书作跋",
        "陆游为吕祖谦所著书作跋",
        "陆游为吕祖谦所著书作跋",
        "陆游为王明清所著书作跋",
        "陆游为黄庭坚所著书作跋",
        "陆游为黄庭坚所著书作跋",
        "陆游为黄庭坚所著书作跋",
        "陆游为黄庭坚所著书作跋",
        "陆游为张栻所著书作跋",
        "陆游为周必大所著书作跋",
        "陆游为谢景初所著书作跋",
        "陆游为范仲淹所著书作跋",
        "陆游为李光所著书作跋",
        "陆游为陆佃所著书作跋",
        "陆游为陆佃所著书作跋",
        "陆游为吕夷简所著书作跋",
        "陆游为苏颂所著书作跋",
        "陆游为苏颂所著书作跋",
        "陆游为赵构所著书作跋",
        "陆游为赵构所著书作跋",
        "陆游为吕本中所著书作跋",
        "陆游为傅伫所著书作跋",
        "陆游为郑樵所著书作跋",
        "陆游为丰稷所著书作跋",
        "陆游为方士繇所著书作跋",
        "陆游为韩驹所著书作跋",
        "陆游为韩驹所著书作跋",
        "陆游为韩驹所著书作跋",
        "陆游为蔡迨所著书作跋",
        "陆游为蔡迨所著书作跋",
        "陆游为郭雍所著书作跋",
        "陆游为吕商隐所著书作跋",
        "陆游为张𬙂所著书作跋",
        "陆游为洪兴祖所著书作跋",
        "陆游为朱敦儒所著书作跋",
        "陆游为范端臣所著书作跋",
        "陆游为宇文绍奕所著书作跋",
        "陆游为宇文绍奕所著书作跋",
        "陆游为王从所著书作跋",
        "陆游为郭钦止所著书作跋",
        "陆游为郭钦止所著书作跋",
        "陆游为陆子遹所著书作跋",
        "陆游为任伯雨所著书作跋",
        "陆游为任伯雨所著书作跋",
        "陆游为刘涣所著书作跋",
        "陆游为陆九思所著书作跋",
        "陆游为邵博所著书作跋",
        "陆游为司马槐所著书作跋",
        "陆游为释祖可所著书作跋",
        "陆游为释祖可所著书作跋",
        "陆游为欧阳澈所著书作跋",
        "陆游为周执羔所著书作跋",
        "陆游为周执羔所著书作跋",
        "陆游为陈舜俞所著书作跋",
        "陆游为陈舜俞所著书作跋",
        "陆游为陈舜俞所著书作跋",
        "陆游为林逋所著书作跋",
        "陆游为林逋所著书作跋",
        "陆游为林逋所著书作跋",
        "陆游为徐积所著书作跋",
        "陆游为包道成所著书作跋",
        "陆游为王升所著书作跋",
        "陆游为王升所著书作跋",
        "陆游为尹耕所著书作跋",
        "陆游为释宗杲所著书作跋",
        "陆游为吴伸所著书作跋",
        "陆游为范中立所著书作跋",
        "陆游为晁百谷所著书作跋",
        "陆游为杨璞所著书作跋",
        "陆游为关耆孙所著书作跋",
        "陆游为释元聪所著书作跋",
        "陆游为释宗晓所著书作跋",
        "陆游为释道升所著书作跋",
        "陆游从曾几游",
        "陆游从毛德昭游",
        "陆游从游者为吕友德",
        "陆游称道饶节的诗作",
        "陆游称道李白的诗作",
        "陆游为秦桧所忌/恶",
        "陆游为曾黯作字说、名述",
        "陆游为曾黯作字说、名述",
        "陆游诗社成员的对象是杨万里",
        "陆游相唱和的对象是张𬙂",
        "陆游相唱和的对象是宇文子震",
        "陆游相唱和的对象是谭季壬",
        "陆游相唱和的对象是陈山",
        "陆游相唱和的对象是陈山",
        "陆游同学、同门的对象是王嵎",
        "陆游为陆?作传",
        "陆游为汤思退作传",
        "陆游为谢谔作传",
        "陆游为郑侠作传",
        "陆游为姚平仲作传",
        "陆游为姚平仲作传",
        "陆游为释宗杲作传",
        "陆游为贾若思作传",
        "陆游为韩元吉作祭文",
        "陆游为韩元吉作祭文",
        "陆游为蒋继周作祭文",
        "陆游为周必大作祭文",
        "陆游为周必大作祭文",
        "陆游为梁克家作祭文",
        "陆游为龚茂良作祭文",
        "陆游为龚茂良作祭文",
        "陆游为方士繇作祭文",
        "陆游为方士繇作祭文",
        "陆游为刘珙作祭文",
        "陆游为刘珙作祭文",
        "陆游为张𬙂作祭文",
        "陆游为张𬙂作祭文",
        "陆游为曾逢作祭文",
        "陆游为成氏(王伯庠妻)作祭文",
        "陆游为成氏(王伯庠妻)作祭文",
        "陆游为梁氏(蒋继周妻)作祭文",
        "陆游为释广勤作祭文",
        "陆游为赵惇作祝词",
        "陆游为查籥之书、画作跋",
        "陆游为米友仁之书、画作跋",
        "陆游为唐义问之书、画作跋",
        "陆游为米芾之书、画作跋",
        "陆游为范仲淹之书、画作跋",
        "陆游为李光之书、画作跋",
        "陆游为郭钦止之书、画作跋",
        "陆游为司马槐之书、画作跋",
        "陆游为尹耕之书、画作跋",
        "陆游为晁说之作世系碑记",
        "陆游为吕擢作庙碑记",
        "陆游为张俊作庙碑记",
        "陆游为范成大作庙碑记",
        "陆游为张子厚作庙碑记",
        "陆游为陆升之作临别赠言(送别诗、序)",
        "陆游为曾几作临别赠言(送别诗、序)",
        "陆游为曾几作临别赠言(送别诗、序)",
        "陆游为陈棠作临别赠言(送别诗、序)",
        "陆游为范仲芑作临别赠言(送别诗、序)",
        "陆游为范仲芑作临别赠言(送别诗、序)",
        "陆游为范仲芑作临别赠言(送别诗、序)",
        "陆游为芮烨作临别赠言(送别诗、序)",
        "陆游为陆淞作临别赠言(送别诗、序)",
        "陆游为王质作临别赠言(送别诗、序)",
        "陆游为李浩作临别赠言(送别诗、序)",
        "陆游为释岩电作临别赠言(送别诗、序)",
        "陆游为释岩电作临别赠言(送别诗、序)",
        "陆游为张渊作临别赠言(送别诗、序)",
        "陆游为陈槐卿作临别赠言(送别诗、序)",
        "陆游为关耆孙作临别赠言(送别诗、序)",
        "陆游临别得到韩元吉所作赠言(送别诗、序)",
        "陆游为尤袤作哀辞",
        "陆游为沈瀛作哀辞",
        "陆游为赵氏(沈瀛母)作哀辞",
        "陆游称道杜旟之文风",
        "陆游称道杜旟之文风",
        "陆游同僚的对象是尹穑",
        "陆游为陈德高作义庄记",
        "陆游为方士繇作佛寺记",
        "陆游为释宝印作佛寺记",
        "陆游为释怀素作佛寺记",
        "陆游为释德范作佛寺记",
        "陆游为释梵隆作佛寺记",
        "陆游为释奕作佛寺记",
        "陆游为释子昕作佛寺记",
        "陆游为释本澄作佛寺记",
        "陆游为释守璞作佛寺记",
        "陆游为释至叶作佛寺记",
        "陆游为释丘玘作佛寺记",
        "陆游为释丘玘作佛寺记",
        "陆游为释如戒作佛寺记",
        "陆游为释契彝作佛寺记",
        "陆游为释道升作佛寺记",
        "陆游为释道亨作佛寺记",
        "陆游为释道泽作佛寺记",
        "陆游为释广勤作佛寺记",
        "陆游为释广慧作佛寺记",
        "陆游为释慧明作佛寺记",
        "陆游为释德光作佛寺记",
        "陆游为赵彦真之神道碑作额篆",
        "陆游与吕友德游",
        "陆游称道顾禧之文章、学问",
        "陆游称道施元之之文章、学问",
        "陆游为高继勋之墓志铭作跋",
        "陆游为郭钦止之墓志铭作跋",
        "陆游为司马遵作墓表",
        "陆游为詹靖之作墓表",
        "陆游为何逮作墓表",
        "陆游为何逮作墓表",
        "陆游为孙椿年作墓表",
        "陆游为孙椿年作墓表",
        "陆游为苏轼作画赞(画像记)",
        "陆游为王廉清作画赞(画像记)",
        "陆游为释宝印作画赞(画像记)",
        "陆游为释宝印作画赞(画像记)",
        "陆游为释智策作画赞(画像记)",
        "陆游为崔公度作画赞(画像记)",
        "陆游为释正觉作画赞(画像记)",
        "陆游为释宗慧作画赞(画像记)",
        "陆游为释昭觉作画赞(画像记)",
        "陆游为释处良作画赞(画像记)",
        "陆游为释广慧作画赞(画像记)",
        "陆游为释德光作画赞(画像记)",
        "陆游致书虞允文",
        "陆游致书曾逢",
        "陆游致书杜思恭",
        "陆游被致书由朱熹",
        "陆游被致书由周必大",
        "陆游被致书由杨万里",
        "陆游答陆焕之书",
        "陆游收到杨万里的答书",
        "陆游赠诗、文的对象是张震",
        "陆游赠诗、文的对象是张咏",
        "陆游赠诗、文的对象是韩元吉",
        "陆游赠诗、文的对象是宋祁",
        "陆游赠诗、文的对象是曾几",
        "陆游赠诗、文的对象是曾几",
        "陆游赠诗、文的对象是曾几",
        "陆游赠诗、文的对象是王秬",
        "陆游赠诗、文的对象是杜甫",
        "陆游赠诗、文的对象是王葆",
        "陆游赠诗、文的对象是周必大",
        "陆游赠诗、文的对象是龚昱",
        "陆游赠诗、文的对象是龚茂良",
        "陆游赠诗、文的对象是周颉",
        "陆游赠诗、文的对象是曾逢",
        "陆游赠诗、文的对象是邓椿",
        "陆游赠诗、文的对象是姜特立",
        "陆游赠诗、文的对象是邓肃",
        "陆游赠诗、文的对象是尹穑",
        "陆游赠诗、文的对象是章森",
        "陆游赠诗、文的对象是陈山",
        "陆游赠诗、文的对象是陈山",
        "陆游赠诗、文的对象是陈山",
        "陆游赠诗、文的对象是释法平",
        "陆游赠诗、文的对象是释广勤",
        "陆游赠诗、文的对象是徐蒇",
        "陆游赠诗、文的对象是陆子虞",
        "陆游赠诗、文的对象是萧彦毓",
        "陆游题范纯仁的书帖",
        "陆游题晁说之的书帖",
        "陆游为陆升之之建筑物题咏、记、命名",
        "陆游为陆宰之建筑物题咏、记、命名",
        "陆游为吕擢之建筑物题咏、记、命名",
        "陆游为王炎之建筑物题咏、记、命名",
        "陆游为林祖洽之建筑物题咏、记、命名",
        "陆游为范成大之建筑物题咏、记、命名",
        "陆游为范成大之建筑物题咏、记、命名",
        "陆游为范成大之建筑物题咏、记、命名",
        "陆游为丘寿隽之建筑物题咏、记、命名",
        "陆游为史定之之建筑物题咏、记、命名",
        "陆游为赵善防之建筑物题咏、记、命名",
        "陆游为施宿之建筑物题咏、记、命名",
        "陆游为施宿之建筑物题咏、记、命名",
        "陆游为丁逢之建筑物题咏、记、命名",
        "陆游为丁崈之建筑物题咏、记、命名",
        "陆游为王敦诗之建筑物题咏、记、命名",
        "陆游为朱钦则之建筑物题咏、记、命名",
        "陆游为朱钦则之建筑物题咏、记、命名",
        "陆游为朱钦则之建筑物题咏、记、命名",
        "陆游为释宝印之建筑物题咏、记、命名",
        "陆游为吴伦之建筑物题咏、记、命名",
        "陆游为吴伦之建筑物题咏、记、命名",
        "陆游为吴伸之建筑物题咏、记、命名",
        "陆游为吴伸之建筑物题咏、记、命名",
        "陆游为释德范之建筑物题咏、记、命名",
        "陆游为孙叔豹之建筑物题咏、记、命名",
        "陆游为曾㮚之建筑物题咏、记、命名",
        "陆游为贾逸祖之建筑物题咏、记、命名",
        "陆游为释广勤之建筑物题咏、记、命名",
        "陆游为王信作学记（书院记）",
        "陆游为王敦诗作学记（书院记）",
        "陆游为徐赓作学记（书院记）",
        "陆游为向子𬤇之诗文作跋",
        "陆游为吕夷简之诗文作跋",
        "陆游为吕本中之诗文作跋",
        "陆游为王从之诗文作跋",
        "陆游为邵博之诗文作跋",
        "陆游为吴伸之诗文作跋",
        "陆游为范端臣所作诗文作序",
        "陆游为师浑甫所作诗文作序",
        "陆游下属为王时叙",
        "陆游为王伯庠之生祠作记",
        "陆游为田琳之生祠作记",
        "陆游为田琳之生祠作记",
        "陆游献文、书于芮烨",
        "陆游受孙叔豹之请作序、记",
        "陆游为王思明作道观记",
        "陆游为王思明作道观记",
        "陆游为晁说之作祠记"
    ],
    "入仕信息": [
        {
            "入仕方式": "科举学校: 恩赐出身、特赐出身等",
            "入仕年份": "1162",
            "入仕年龄": "37"
        },
        {
            "入仕方式": "恩荫、荫补(笼统)",
            "入仕年份": "未详",
            "入仕年龄": "未详"
        },
        {
            "入仕方式": "恩荫、荫补(笼统)",
            "入仕年份": "1162",
            "入仕年龄": "未详"
        }
    ],
    "别名信息": [
        {
            "别名": "务观",
            "别名类型": "字"
        },
        {
            "别名": "延僧",
            "别名类型": "小字"
        },
        {
            "别名": "放翁",
            "别名类型": "室名、别号"
        },
        {
            "别名": "龟堂老人",
            "别名类型": "室名、别号"
        }
    ],
    "任职信息": [
        {
            "官职": "提举",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "朝请大夫",
            "起始年份": "1186",
            "结束年份": "未详",
            "任职方式": "正授",
            "任职地点": "[未详]"
        },
        {
            "官职": "登仕郎",
            "起始年份": "未详",
            "结束年份": "未详",
            "任职方式": "正授",
            "任职地点": "[未详]"
        },
        {
            "官职": "司理参军",
            "起始年份": "未详",
            "结束年份": "未详",
            "任职方式": "正授",
            "任职地点": "吉州"
        },
        {
            "官职": "知某州军州事",
            "起始年份": "未详",
            "结束年份": "未详",
            "任职方式": "正授",
            "任职地点": "夔州"
        },
        {
            "官职": "知某州军州事",
            "起始年份": "未详",
            "结束年份": "未详",
            "任职方式": "正授",
            "任职地点": "夔州"
        },
        {
            "官职": "知某州军州事",
            "起始年份": "未详",
            "结束年份": "未详",
            "任职方式": "正授",
            "任职地点": "夔州"
        },
        {
            "官职": "知某州军州事",
            "起始年份": "未详",
            "结束年份": "未详",
            "任职方式": "正授",
            "任职地点": "严州"
        },
        {
            "官职": "知某州军州事",
            "起始年份": "未详",
            "结束年份": "未详",
            "任职方式": "正授",
            "任职地点": "严州"
        },
        {
            "官职": "知某州军州事",
            "起始年份": "未详",
            "结束年份": "未详",
            "任职方式": "正授",
            "任职地点": "严州"
        },
        {
            "官职": "知某州军州事",
            "起始年份": "1186",
            "结束年份": "1188",
            "任职方式": "权",
            "任职地点": "睦州"
        },
        {
            "官职": "县主簿",
            "起始年份": "未详",
            "结束年份": "未详",
            "任职方式": "正授",
            "任职地点": "宁德"
        },
        {
            "官职": "县主簿",
            "起始年份": "未详",
            "结束年份": "未详",
            "任职方式": "正授",
            "任职地点": "宁德"
        },
        {
            "官职": "县主簿",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "县主簿",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "枢密院编修",
            "起始年份": "未详",
            "结束年份": "未详",
            "任职方式": "正授",
            "任职地点": "[未详]"
        },
        {
            "官职": "宝章阁待制",
            "起始年份": "未详",
            "结束年份": "未详",
            "任职方式": "正授",
            "任职地点": "[未详]"
        },
        {
            "官职": "参议官",
            "起始年份": "未详",
            "结束年份": "未详",
            "任职方式": "正授",
            "任职地点": "[未详]"
        }
    ],
    "地理信息": [
        {
            "地名": "山阴",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "剑南诗稿:八十五卷",
            "著述年份": "1210",
            "著述角色": "未详"
        },
        {
            "著述名称": "避署漫抄",
            "著述年份": "1210",
            "著述角色": "未详"
        },
        {
            "著述名称": "南唐书:十八卷",
            "著述年份": "1210",
            "著述角色": "未详"
        },
        {
            "著述名称": "渭南文集:四十一卷",
            "著述年份": "1210",
            "著述角色": "未详"
        },
        {
            "著述名称": "陆放翁全集",
            "著述年份": "1210",
            "著述角色": "未详"
        },
        {
            "著述名称": "老学庵笔记:十卷",
            "著述年份": "1210",
            "著述角色": "未详"
        },
        {
            "著述名称": "放翁家训",
            "著述年份": "1210",
            "著述角色": "撰著者"
        },
        {
            "著述名称": "入蜀记:六卷",
            "著述年份": "1170",
            "著述角色": "未详"
        },
        {
            "著述名称": "避署漫抄",
            "著述年份": "1210",
            "著述角色": "未详"
        },
        {
            "著述名称": "放翁题跋",
            "著述年份": "1210",
            "著述角色": "撰著者"
        },
        {
            "著述名称": "墨史",
            "著述年份": "1210",
            "著述角色": "未详"
        },
        {
            "著述名称": "家世旧闻:二卷",
            "著述年份": "1209",
            "著述角色": "未详"
        },
        {
            "著述名称": "天彭牧丹谱",
            "著述年份": "1209",
            "著述角色": "未详"
        },
        {
            "著述名称": "斋居纪事",
            "著述年份": "1209",
            "著述角色": "撰著者"
        },
        {
            "著述名称": "感知录",
            "著述年份": "1209",
            "著述角色": "撰著者"
        },
        {
            "著述名称": "书包明事",
            "著述年份": "1209",
            "著述角色": "未详"
        },
        {
            "著述名称": "书二公事",
            "著述年份": "1209",
            "著述角色": "未详"
        },
        {
            "著述名称": "陈氏老传",
            "著述年份": "1209",
            "著述角色": "撰著者"
        },
        {
            "著述名称": "姚平仲小传",
            "著述年份": "1209",
            "著述角色": "未详"
        },
        {
            "著述名称": "天彭牡丹谱:一卷",
            "著述年份": "未详",
            "著述角色": "撰著者"
        },
        {
            "著述名称": "放翁词:二卷",
            "著述年份": "未详",
            "著述角色": "未详"
        },
        {
            "著述名称": "老学庵笔记 十卷",
            "著述年份": "未详",
            "著述角色": "撰著者"
        },
        {
            "著述名称": "老学庵续笔记 一卷",
            "著述年份": "未详",
            "著述角色": "撰著者"
        },
        {
            "著述名称": "避暑漫抄 一卷",
            "著述年份": "未详",
            "著述角色": "撰著者"
        },
        {
            "著述名称": "书包明事",
            "著述年份": "未详",
            "著述角色": "撰著者"
        },
        {
            "著述名称": "书二公事",
            "著述年份": "未详",
            "著述角色": "撰著者"
        },
        {
            "著述名称": "姚平仲小传",
            "著述年份": "未详",
            "著述角色": "撰著者"
        }
    ],
    "社会区分": [
        "诗人",
        "[财政官员]"
    ],
    "机构情况": [],
    "经历事件信息": [],
    "财富情况": [],
    "个人简介": [
        "陆游（1125—1210），字务观，号放翁。汉族，越州山阴（今浙江绍兴）人，南宋著名诗人。少时受家庭爱国思想熏陶，高宗时应礼部试，为秦桧所黜。孝宗时赐进士出身。中年入蜀，投身军旅生活，官至宝章阁待制。晚年退居家乡。创作诗歌今存九千多首，内容极为丰富。著有《剑南诗稿》、《渭南文集》、《南唐书》、《老学庵笔记》等。 ► 陆游的诗文(7946篇)"
    ],
    "诗词文章内容": [
        {
            "标题": "卜算子·咏梅",
            "作者": "陆游",
            "内容": "驿外断桥边，寂寞开无主。已是黄昏独自愁，更著风和雨。(著 同：着)无意苦争春，一任群芳妒。零落成泥碾作尘，只有香如故。"
        },
        {
            "标题": "除夜雪",
            "作者": "陆游",
            "内容": "北风吹雪四更初，嘉瑞天教及岁除。半盏屠苏犹未举，灯前小草写桃符。"
        },
        {
            "标题": "游山西村",
            "作者": "陆游",
            "内容": "莫笑农家腊酒浑，丰年留客足鸡豚。山重水复疑无路，柳暗花明又一村。箫鼓追随春社近，衣冠简朴古风存。从今若许闲乘月，拄杖无时夜叩门。"
        },
        {
            "标题": "秋夜将晓出篱门迎凉有感二首",
            "作者": "陆游",
            "内容": "迢迢天汉西南落，喔喔邻鸡一再鸣。壮志病来消欲尽，出门搔首怆平生。\n三万里河东入海，五千仞岳上摩天。遗民泪尽胡尘里，南望王师又一年。"
        },
        {
            "标题": "示儿",
            "作者": "陆游",
            "内容": "死去元知万事空，但悲不见九州同。王师北定中原日，家祭无忘告乃翁。"
        },
        {
            "标题": "诉衷情·当年万里觅封侯",
            "作者": "陆游",
            "内容": "当年万里觅封侯，匹马戍梁州。关河梦断何处？尘暗旧貂裘。胡未灭，鬓先秋，泪空流。此生谁料，心在天山，身老沧洲。"
        },
        {
            "标题": "冬夜读书示子聿",
            "作者": "陆游",
            "内容": "古人学问无遗力，少壮工夫老始成。纸上得来终觉浅，绝知此事要躬行。"
        },
        {
            "标题": "书愤五首·其一",
            "作者": "陆游",
            "内容": "早岁那知世事艰，中原北望气如山。楼船夜雪瓜洲渡，铁马秋风大散关。塞上长城空自许，镜中衰鬓已先斑。出师一表真名世，千载谁堪伯仲间！"
        },
        {
            "标题": "沈园二首",
            "作者": "陆游",
            "内容": "城上斜阳画角哀，沈园非复旧池台。伤心桥下春波绿，曾是惊鸿照影来。\n梦断香消四十年，沈园柳老不吹绵。此身行作稽山土，犹吊遗踪一泫然。"
        },
        {
            "标题": "钗头凤·红酥手",
            "作者": "陆游",
            "内容": "红酥手，黄縢酒，满城春色宫墙柳。东风恶，欢情薄。一怀愁绪，几年离索。错、错、错。春如旧，人空瘦，泪痕红浥鲛绡透。桃花落，闲池阁。山盟虽在，锦书难托。莫、莫、莫！"
        },
        {
            "标题": "十一月四日风雨大作二首",
            "作者": "陆游",
            "内容": "风卷江湖雨暗村，四山声作海涛翻。溪柴火软蛮毡暖，我与狸奴不出门。\n僵卧孤村不自哀，尚思为国戍轮台。夜阑卧听风吹雨，铁马冰河入梦来。"
        },
        {
            "标题": "读书",
            "作者": "陆游",
            "内容": "归志宁无五亩园，读书本意在元元。灯前目力虽非昔，犹课蝇头二万言。"
        },
        {
            "标题": "剑门道中遇微雨",
            "作者": "陆游",
            "内容": "衣上征尘杂酒痕，远游无处不销魂。此身合是诗人未？细雨骑驴入剑门。"
        },
        {
            "标题": "观村童戏溪上",
            "作者": "陆游",
            "内容": "雨余溪水掠堤平，闲看村童谢晚晴。竹马踉蹡冲淖去，纸鸢跋扈挟风鸣。三冬暂就儒生学，千耦还从父老耕。识字粗堪供赋役，不须辛苦慕公卿。"
        },
        {
            "标题": "梅花绝句二首·其一",
            "作者": "陆游",
            "内容": "闻道梅花坼晓风，雪堆遍满四山中。何方可化身千亿，一树梅花一放翁。"
        },
        {
            "标题": "秋思",
            "作者": "陆游",
            "内容": "利欲驱人万火牛，江湖浪迹一沙鸥。日长似岁闲方觉，事大如天醉亦休。砧杵敲残深巷月，井梧摇落故园秋。欲舒老眼无高处，安得元龙百尺楼。"
        },
        {
            "标题": "关山月",
            "作者": "陆游",
            "内容": "和戎诏下十五年，将军不战空临边。朱门沉沉按歌舞，厩马肥死弓断弦。戍楼刁斗催落月，三十从军今白发。笛里谁知壮士心，沙头空照征人骨。中原干戈古亦闻，岂有逆胡传子孙！遗民忍死望恢复，几处今宵垂泪痕。"
        },
        {
            "标题": "临安春雨初霁",
            "作者": "陆游",
            "内容": "世味年来薄似纱，谁令骑马客京华。小楼一夜听春雨，深巷明朝卖杏花。矮纸斜行闲作草，晴窗细乳戏分茶。素衣莫起风尘叹，犹及清明可到家。"
        },
        {
            "标题": "闻武均州报已复西京",
            "作者": "陆游",
            "内容": "白发将军亦壮哉，西京昨夜捷书来。胡儿敢作千年计，天意宁知一日回。列圣仁恩深雨露，中兴赦令疾风雷。悬知寒食朝陵使，驿路梨花处处开。"
        },
        {
            "标题": "乙卯重五诗",
            "作者": "陆游",
            "内容": "重五山村好，榴花忽已繁。粽包分两髻，艾束著危冠。旧俗方储药，羸躯亦点丹。日斜吾事毕，一笑向杯盘。"
        },
        {
            "标题": "金错刀行",
            "作者": "陆游",
            "内容": "黄金错刀白玉装，夜穿窗扉出光芒。丈夫五十功未立，提刀独立顾八荒。京华结交尽奇士，意气相期共生死。千年史册耻无名，一片丹心报天子。尔来从军天汉滨，南山晓雪玉嶙峋。呜呼！楚虽三户能亡秦，岂有堂堂中国空无人！"
        },
        {
            "标题": "病起书怀",
            "作者": "陆游",
            "内容": "病骨支离纱帽宽，孤臣万里客江干。位卑未敢忘忧国，事定犹须待阖棺。天地神灵扶庙社，京华父老望和銮。出师一表通今古，夜半挑灯更细看。"
        },
        {
            "标题": "幽居初夏",
            "作者": "陆游",
            "内容": "湖山胜处放翁家，槐柳阴中野径斜。水满有时观下鹭，草深无处不鸣蛙。箨龙已过头番笋，木笔犹开第一花。叹息老来交旧尽，睡来谁共午瓯茶。"
        },
        {
            "标题": "十月二十八日风雨大作",
            "作者": "陆游",
            "内容": "风怒欲拔木，雨暴欲掀屋。风声翻海涛，雨点堕车轴。拄门那敢开，吹火不得烛。岂惟涨沟溪，势已卷平陆。辛勤蓺宿麦，所望明年熟；一饱正自艰，五穷故相逐。南邻更可念，布被冬未赎；明朝甑复空，母子相持哭。"
        },
        {
            "标题": "夜游宫·记梦寄师伯浑",
            "作者": "陆游",
            "内容": "雪晓清笳乱起。梦游处、不知何地。铁骑无声望似水。想关河，雁门西，青海际。睡觉寒灯里。漏声断、月斜窗纸。自许封侯在万里。有谁知，鬓虽残，心未死。"
        },
        {
            "标题": "诉衷情·青衫初入九重城",
            "作者": "陆游",
            "内容": "青衫初入九重城，结友尽豪英。蜡封夜半传檄，驰骑谕幽并。时易失，志难城，鬓丝生。平章风月，弹压江山，别是功名。"
        },
        {
            "标题": "谢池春·壮岁从戎",
            "作者": "陆游",
            "内容": "壮岁从戎，曾是气吞残虏。阵云高、狼烽夜举。朱颜青鬓，拥雕戈西戍。笑儒冠、自来多误。 功名梦断，却泛扁舟吴楚。漫悲歌、伤怀吊古。烟波无际，望秦关何处。叹流年、又成虚度。"
        },
        {
            "标题": "秋波媚·七月十六日晚登高兴亭望长安南山",
            "作者": "陆游",
            "内容": "秋到边城角声哀，烽火照高台。悲歌击筑，凭高酹酒，此兴悠哉。多情谁似南山月，特地暮云开。灞桥烟柳，曲江池馆，应待人来。"
        },
        {
            "标题": "鹧鸪天·家住苍烟落照间",
            "作者": "陆游",
            "内容": "家住苍烟落照间，丝毫尘事不相关。斟残玉瀣行穿竹，卷罢《黄庭》卧看山。贪啸傲，任衰残，不妨随处一开颜。元知造物心肠别，老却英雄似等闲！"
        },
        {
            "标题": "秋夜读书每以二鼓尽为节",
            "作者": "陆游",
            "内容": "腐儒碌碌叹无奇，独喜遗编不我欺。白发无情侵老境，青灯有味似儿时。高梧策策传寒意，叠鼓冬冬迫睡期。秋夜渐长饥作祟，一杯山药进琼糜。"
        },
        {
            "标题": "蝶恋花·禹庙兰亭今古路",
            "作者": "陆游",
            "内容": "禹庙兰亭今古路。一夜清霜，染尽湖边树。鹦鹉杯深君莫诉。他时相遇知何处。冉冉年华留不住。镜里朱颜，毕竟消磨去。一句丁宁君记取。神仙须是闲人做。"
        },
        {
            "标题": "书愤二首",
            "作者": "陆游",
            "内容": "白发萧萧卧泽中，只凭天地鉴孤忠。厄穷苏武餐毡久，忧愤张巡嚼齿空。细雨春芜上林苑，颓垣夜月洛阳宫。壮心未与年俱老，死去犹能作鬼雄。\n镜里流年两鬓残，寸心自许尚如丹。衰迟罢试戎衣窄，悲愤犹争宝剑寒。远戍十年临的博，壮图万里战皋兰。关河自古无穷事，谁料如今袖手看。"
        },
        {
            "标题": "鹊桥仙·华灯纵博",
            "作者": "陆游",
            "内容": "华灯纵博，雕鞍驰射，谁记当年豪举。酒徒一半取封侯，独去作、江边渔父。轻舟八尺，低篷三扇，占断苹洲烟雨。镜湖元自属闲人，又何必、君恩赐与。"
        },
        {
            "标题": "初夏绝句",
            "作者": "陆游",
            "内容": "纷纷红紫已成尘，布谷声中夏令新。夹路桑麻行不尽，始知身是太平人。"
        },
        {
            "标题": "梅花绝句·其二",
            "作者": "陆游",
            "内容": "幽谷那堪更北枝，年年自分着花迟。高标逸韵君知否，正是层冰积雪时。"
        },
        {
            "标题": "自嘲",
            "作者": "陆游",
            "内容": "少读诗书陋汉唐，莫年身世寄农桑。骑驴两脚欲到地，爱酒一樽常在旁。老去形容虽变改，醉来意气尚轩昂。太行王屋何由动，堪笑愚公不自量。"
        },
        {
            "标题": "鹊桥仙·夜闻杜鹃",
            "作者": "陆游",
            "内容": "茅檐人静，蓬窗灯暗，春晚连江风雨。林莺巢燕总无声，但月夜、常啼杜宇。催成清泪，惊残孤梦，又拣深枝飞去。故山犹自不堪听，况半世、飘然羁旅！"
        },
        {
            "标题": "鹧鸪天·懒向青门学种瓜",
            "作者": "陆游",
            "内容": "懒向青门学种瓜，只将渔钓送年华。双双新燕飞春岸，片片轻鸥落晚沙。歌缥缈，舻呕哑，酒如清露鲊如花。逢人问道归何处，笑指船儿此是家。"
        },
        {
            "标题": "木兰花·立春日作",
            "作者": "陆游",
            "内容": "三年流落巴山道，破尽青衫尘满帽。身如西瀼渡头云，愁抵瞿塘关上草。春盘春酒年年好，试戴银旛判醉倒。今朝一岁大家添，不是人间偏我老。"
        },
        {
            "标题": "夜泊水村",
            "作者": "陆游",
            "内容": "腰间羽箭久凋零，太息燕然未勒铭。老子犹堪绝大漠，诸君何至泣新亭。一身报国有万死，双鬓向人无再青。记取江湖泊船处，卧闻新雁落寒汀。"
        },
        {
            "标题": "朝中措·梅",
            "作者": "陆游",
            "内容": "幽姿不入少年场。无语只凄凉。一个飘零身世，十分冷淡心肠。 江头月底，新诗旧梦，孤恨清香。任是春风不管，也曾先识东皇。"
        },
        {
            "标题": "对酒",
            "作者": "陆游",
            "内容": "闲愁如飞雪，入酒即消融。好花如故人，一笑杯自空。流莺有情亦念我，柳边尽日啼春风。长安不到十四载，酒徒往往成衰翁。九环宝带光照地，不如留君双颊红。"
        },
        {
            "标题": "鹊桥仙·一竿风月",
            "作者": "陆游",
            "内容": "一竿风月，一蓑烟雨，家在钓台西住。卖鱼生怕近城门，况肯到红尘深处？潮生理棹，潮平系缆，潮落浩歌归去。时人错把比严光，我自是无名渔父。"
        },
        {
            "标题": "南乡子·归梦寄吴樯",
            "作者": "陆游",
            "内容": "归梦寄吴樯，水驿江程去路长。想见芳洲初系缆，斜阳，烟树参差认武昌。愁鬓点新霜，曾是朝衣染御香。重到故乡交旧少，凄凉，却恐他乡胜故乡。"
        },
        {
            "标题": "沁园春·孤鹤归飞",
            "作者": "陆游",
            "内容": "孤鹤归飞，再过辽天，换尽旧人。念累累枯冢，茫茫梦境，王侯蝼蚁，毕竟成尘。载酒园林，寻花巷陌，当日何曾轻负春。流年改，叹围腰带剩，点鬓霜新。交亲零落如云，又岂料如今馀此身。幸眼明身健，茶甘饭软，非惟我老，更有人贫。躲尽危机，消残壮志，短艇湖中闲采莼。吾何恨，有渔翁共醉，溪友为邻。"
        },
        {
            "标题": "浪淘沙·丹阳浮玉亭席上作",
            "作者": "陆游",
            "内容": "绿树暗长亭，几把离尊。阳关常恨不堪闻。何况今朝秋色里，身是行人。清泪浥罗巾，各自消魂。一江离恨恰平分。安得千寻横铁锁，截断烟津？"
        },
        {
            "标题": "文章",
            "作者": "陆游",
            "内容": "文章本天成，妙手偶得之。粹然无疵瑕，岂复须人为？君看古彝器，巧拙两无施。汉最近先秦，固已殊淳漓。胡部何为者，豪竹杂哀丝。后夔不复作，千载谁与期？"
        },
        {
            "标题": "长相思·云千重",
            "作者": "陆游",
            "内容": "云千重，水千重，身在千重云水中。月明收钓筒。头未童，耳未聋，得酒犹能双脸红。一尊谁与同。"
        },
        {
            "标题": "点绛唇·采药归来",
            "作者": "陆游",
            "内容": "采药归来，独寻茅店沽新酿。暮烟千嶂。处处闻渔唱。醉弄扁舟，不怕黏天浪。江湖上，遮回疏放。作个闲人样。"
        },
        {
            "标题": "三月十七日夜醉中作",
            "作者": "陆游",
            "内容": "前年脍鲸东海上，白浪如山寄豪壮；去年射虎南山秋，夜归急雪满貂裘。今年摧颓最堪笑，华发苍颜羞自照。谁知得酒尚能狂，脱帽向人时大叫。逆胡未灭心未平，孤剑床头铿有声。破驿梦回灯欲死，打窗风雨正三更。"
        },
        {
            "标题": "汉宫春·初自南郑来成都作",
            "作者": "陆游",
            "内容": "羽箭雕弓，忆呼鹰古垒，截虎平川。吹笳暮归野帐，雪压青毡。淋漓醉墨，看龙蛇飞落蛮笺。人误许、诗情将略，一时才气超然。 何事又作南来，看重阳药市，元夕灯山？花时万人乐处，欹帽垂鞭。闻歌感旧，尚时时流涕尊前。君记取、封侯事在。功名不信由天。"
        },
        {
            "标题": "水调歌头·多景楼",
            "作者": "陆游",
            "内容": "江左占形胜，最数古徐州。连山如画，佳处缥缈著危楼。鼓角临风悲壮，烽火连空明灭，往事忆孙刘。千里曜戈甲，万灶宿貔貅。露沾草，风落木，岁方秋。使君宏放，谈笑洗尽古今愁。不见襄阳登览，磨灭游人无数，遗恨黯难收。叔子独千载，名与汉江流。"
        },
        {
            "标题": "长歌行",
            "作者": "陆游",
            "内容": "人生不作安期生，醉入东海骑长鲸；犹当出作李西平，手枭逆贼清旧京。金印辉煌未入手，白发种种来无情。成都古寺卧秋晚，落日偏傍僧窗明。岂其马上破贼手，哦诗长作寒螿鸣？兴来买尽市桥酒，大车磊落堆长瓶；哀丝豪竹助剧饮，如锯野受黄河倾。平时一滴不入口，意气顿使千人惊。国仇未报壮士老，匣中宝剑夜有声。何当凯旋宴将士，三更雪压飞狐城！"
        },
        {
            "标题": "乌夜啼·纨扇婵娟素月",
            "作者": "陆游",
            "内容": "纨扇婵娟素月，纱巾缥缈轻烟。高槐叶长阴初合，清润雨馀天。弄笔斜行小草，钩帘浅醉闲眠。更无一点尘埃到，枕上听新蝉。"
        },
        {
            "标题": "好事近·湓口放船归",
            "作者": "陆游",
            "内容": "湓口放船归，薄暮散花洲宿。两岸白苹红蓼，映一蓑新绿。 有沽酒处便为家，菱芡四时足。明日又乘风去，任江南江北。"
        },
        {
            "标题": "采桑子·宝钗楼上妆梳晚",
            "作者": "陆游",
            "内容": "宝钗楼上妆梳晚，懒上秋千。闲拨沉烟。金缕衣宽睡髻偏。 鳞鸿不寄辽东信，又是经年。弹泪花前。愁入春见十四弦。"
        },
        {
            "标题": "双头莲·呈范至能待制",
            "作者": "陆游",
            "内容": "华鬓星星，惊壮志成虚，此身如寄。萧条病骥。向暗里、消尽当年豪气。梦断故国山川，隔重重烟水。身万里，旧社凋零，青门俊游谁记？尽道锦里繁华，叹官闲昼永，柴荆添睡。清愁自醉。念此际、付与何人心事。纵有楚柁吴樯，知何时东逝？空怅望，鲙美菰香，秋风又起。"
        },
        {
            "标题": "忆秦娥",
            "作者": "陆游",
            "内容": "玉花骢。晚街金辔声璁珑。声璁珑。闲敧乌帽，又过城东。 富春巷陌花重重。千金沽酒酬春风。酬春风。笙歌园里，锦绣丛中。"
        },
        {
            "标题": "临江仙·离果州作",
            "作者": "陆游",
            "内容": "鸠雨催成新绿，燕泥收尽残红。春光还与美人同。论心空眷眷，分袂却匆匆。只道真情易写，那知怨句难工。水流云散各西东。半廊花院月，一帽柳桥风。"
        },
        {
            "标题": "题醉中所作草书卷后",
            "作者": "陆游",
            "内容": "胸中磊落藏五兵，欲试无路空峥嵘。酒为旗鼓笔刀槊，势从天落银河倾。端溪石池浓作墨，烛光相射飞纵横。须臾收卷复把酒，如见万里烟尘清。丈夫身在要有立，逆虏运尽行当平。何时夜出五原塞，不闻人语闻鞭声。"
        },
        {
            "标题": "柳桥晚眺",
            "作者": "陆游",
            "内容": "小浦闻鱼跃，横林待鹤归。闲云不成雨，故傍碧山飞。"
        },
        {
            "标题": "秋夜将晓,出篱门迎凉有感",
            "作者": "陆游",
            "内容": "三万里河东入海，五千仞岳上摩天。遗民泪尽胡尘里，南望王师又一年。"
        },
        {
            "标题": "晚泊",
            "作者": "陆游",
            "内容": "半世无归似转蓬，今年作梦到巴东。身游万死一生地，路入千峰百嶂中。邻舫有时来乞火，丛祠无处不祈风。晚潮又泊淮南岸，落日啼鸦戍堞空。"
        },
        {
            "标题": "二月二十四日作",
            "作者": "陆游",
            "内容": "棠梨花开社酒浓，南村北村鼓冬冬。且祈麦熟得饱饭，敢说谷贱复伤农。崖州万里窜酷吏，湖南几时起卧龙？但愿诸贤集廊庙，书生穷死胜侯封。"
        },
        {
            "标题": "蝶恋花·桐叶晨飘蛩夜语",
            "作者": "陆游",
            "内容": "桐叶晨飘蛩夜语。旅思秋光，黯黯长安路。忽记横戈盘马处。散关清渭应如故。江海轻舟今已具。一卷兵书，叹息无人付。早信此生终不遇。当年悔草长杨赋。"
        },
        {
            "标题": "落梅",
            "作者": "陆游",
            "内容": "雪虐风饕愈凛然，花中气节最高坚。过时自合飘零去，耻向东君更乞怜。醉折残梅一两枝，不妨桃李自逢时。向来冰雪凝严地，力斡春回竟是谁？"
        },
        {
            "标题": "浣溪沙·和无咎韵",
            "作者": "陆游",
            "内容": "懒向沙头醉玉瓶，唤君同赏小窗明。夕阳吹角最关情。忙日苦多闲日少，新愁常续旧愁生。客中无伴怕君行。"
        },
        {
            "标题": "清商怨·葭萌驿作",
            "作者": "陆游",
            "内容": "江头日暮痛饮。乍雪晴犹凛。山驿凄凉，灯昏人独寝。 鸳机新寄断锦。叹往事、不堪重省。梦破南楼，绿云堆一枕。"
        },
        {
            "标题": "渔家傲·寄仲高",
            "作者": "陆游",
            "内容": "东望山阴何处是？往来一万三千里。写得家书空满纸。流清泪，书回已是明年事。寄语红桥桥下水，扁舟何日寻兄弟？行遍天涯真老矣。愁无寐，鬓丝几缕茶烟里。"
        },
        {
            "标题": "龙兴寺吊少陵先生寓居",
            "作者": "陆游",
            "内容": "中原草草失承平，戍火胡尘到两京。扈跸老臣身万里，天寒来此听江声！"
        },
        {
            "标题": "鹧鸪天·插脚红尘已是颠",
            "作者": "陆游",
            "内容": "插脚红尘已是颠。更求平地上青天。新来有个生涯别，买断烟波不用钱。 沽酒市，采菱船。醉听风雨拥蓑眠。三山老子真堪笑，见事迟来四十年。"
        },
        {
            "标题": "东湖新竹",
            "作者": "陆游",
            "内容": "插棘编篱谨护持，养成寒碧映涟漪。清风掠地秋先到，赤日行天午不知。解箨时闻声簌簌，放梢初见叶离离。官闲我欲频来此，枕簟仍教到处随。"
        },
        {
            "标题": "春游",
            "作者": "陆游",
            "内容": "沈家园里花如锦，半是当年识放翁。也信美人终作土，不堪幽梦太匆匆。"
        },
        {
            "标题": "好事近·秋晓上莲峰",
            "作者": "陆游",
            "内容": "秋晓上莲峰，高蹑倚天青壁。谁与放翁为伴？有天坛轻策。铿然忽变赤龙飞，雷雨四山黑。谈笑做成丰岁，笑禅龛楖栗。"
        },
        {
            "标题": "送七兄赴扬州帅幕",
            "作者": "陆游",
            "内容": "初报边烽照石头，旋闻胡马集瓜州。诸公谁听刍荛策，吾辈空怀畎亩忧。急雪打窗心共碎，危楼望远涕俱流。岂知今日淮南路，乱絮飞花送客舟。"
        },
        {
            "标题": "秋晚登城北门",
            "作者": "陆游",
            "内容": "幅巾藜杖北城头，卷地西风满眼愁。一点烽传散关信，两行雁带杜陵秋。山河兴废供搔首，身世安危入倚楼。横槊赋诗非复昔，梦魂犹绕古梁州。"
        },
        {
            "标题": "破阵子",
            "作者": "陆游",
            "内容": "仕至千钟良易，年过七十常稀。眼底荣华元是梦，身后声名不自知。营营端为谁。\n\n幸有旗亭沽酒，何妨茧纸题诗。幽谷云萝朝采药，静院轩窗夕对棋。不归真个痴。"
        },
        {
            "标题": "哀郢二首",
            "作者": "陆游",
            "内容": "远接商周祚最长，北盟齐晋势争强。章华歌舞终萧瑟，云梦风烟旧莽苍。草合故宫惟雁起，盗穿荒冢有狐藏。离骚未尽灵均恨，志士千秋泪满裳。\n荆州十月早梅春，徂岁真同下阪轮。天地何心穷壮士，江湖从古著羁臣。淋漓痛饮长亭暮，慷慨悲歌白发新。欲吊章华无处问，废城霜露湿荆榛。"
        },
        {
            "标题": "过小孤山大孤山",
            "作者": "陆游",
            "内容": "　　八月一日，过烽火矶。南朝自武昌至京口，列置烽燧，此山当是其一也。自舟中望山，突兀而已。及抛江过其下，嵌岩窦穴，怪奇万状，色泽莹润，亦与它石迥异。又有一石，不附山，杰然特起，高百余尺，丹藤翠蔓，罗络其上，如宝装屏风。是日风静，舟行颇迟，又秋深潦缩，故得尽见。杜老所谓“幸有舟楫迟，得尽所历妙”也。\n　　过澎浪矶、小孤山，二山东西相望。 小孤属舒州宿松县，有戍兵。凡江中独山，如金山、焦山、落星之类，皆名天下，然峭拔秀丽皆不可与小孤比。自数十里外望之，碧峰巉然孤起，上干云霄，已非它山可拟，愈近愈秀，冬夏晴雨，姿态万变，信造化之尤物也。但祠宇极于荒残，若稍饰以楼观亭榭，与江山相发挥，自当高出金山之上矣。庙在山之西麓，额曰“惠济”，神曰“安济夫人”。绍兴初，张魏公自湖湘还，尝加营葺，有碑载其事。又有别祠在澎浪矶，属江州彭泽县，三面临江，倒影水中，亦占一山之胜。舟过矶，虽无风，亦浪涌，盖以此得名也。昔人诗有“舟中估客莫漫狂，小姑前年嫁彭郎”之句，传者因谓小孤庙有彭郎像，澎浪庙有小姑像，实不然也。晚泊沙夹，距小孤一里。微雨，复以小艇游庙中，南望彭泽、都昌诸山，烟雨空濛，鸥鹭灭没，极登临之胜，徙倚久之而归。方立庙门，有俊鹘抟水禽，掠江东南去，甚可壮也。庙祝云，山有栖鹘甚多。\n　　二日早，行未二十里，忽风云腾涌，急系缆。俄复开霁，遂行。泛彭蠡口，四望无际，乃知太白“开帆入天镜”之句为妙。始见庐山及大孤。大孤状类西梁，虽不可拟小姑之秀丽，然小孤之旁，颇有沙洲葭苇，大孤则四际渺弥皆大江，望之如浮水面，亦一奇也。江自湖口分一支为南江，盖江西路也。江水浑浊，每汲用，皆以杏仁澄之，过夕乃可饮。南江则极清澈，合处如引绳，不相乱。晚抵江州。州治德化县，即唐之浔阳县，柴桑、栗里，皆其地也；南唐为奉化军节度，今为定江军。岸土赤而壁立，东坡先生所谓“舟人指点岸如赪”者也。泊湓浦，水亦甚清，不与江水乱。自七月二十六日至是，首尾才六日，其间一日阻风不行，实以四日半溯流行七百里云。"
        },
        {
            "标题": "朝中措·代谭德称作",
            "作者": "陆游",
            "内容": "怕歌愁舞懒逢迎。妆晚托春酲。总是向人深处，当时枉道无情。关心近日，啼红密诉，剪绿深盟。杏馆花阴恨浅，画堂银烛嫌明。"
        },
        {
            "标题": "观大散关图有感",
            "作者": "陆游",
            "内容": "上马击狂胡，下马草军书。二十抱此志，五十犹癯儒。大散陈仓间，山川郁盘纡。劲气钟义士，可与共壮图。坡陁咸阳城，秦汉之故都。王气浮夕霭，宫室生春芜。安得从王师，汛扫迎皇舆？黄河与函谷，四海通舟车。士马发燕赵，布帛来青徐。先当营七庙，次第画九衢。偏师缚可汗，倾都观受俘。上寿大安宫，复如正观初。丈夫毕此愿，死与蝼蚁殊。志大浩无期，醉胆空满躯。"
        },
        {
            "标题": "雪夜感旧",
            "作者": "陆游",
            "内容": "江月亭前桦烛香，龙门阁上驮声长。乱山古驿经三折，小市孤城宿两当。晚岁犹思事鞍马，当时那信老耕桑。绿沉金锁俱尘委，雪洒寒灯泪数行。"
        },
        {
            "标题": "青玉案·与朱景参会北岭",
            "作者": "陆游",
            "内容": "西风挟雨声翻浪。恰洗尽、黄茅瘴。老惯人间齐得丧。千岩高卧，五湖归棹，替却凌烟像。故人小驻平戎帐，白羽腰间气何壮。我老渔樵君将相。小槽红酒，晚香丹荔，记取蛮江上。"
        },
        {
            "标题": "忆昔",
            "作者": "陆游",
            "内容": "忆昔从戎出渭滨，壶浆马首泣遗民。夜栖高冢占星象，昼上巢车望虏尘。共道功名方迫逐，岂知老病只逡巡。灯前抚卷空流涕，何限人间失意人。"
        },
        {
            "标题": "十二月二日夜梦游沈氏园亭",
            "作者": "陆游",
            "内容": "城南小陌又逢春，只见梅花不见人。玉骨久成泉下土，墨痕犹锁壁间尘。"
        },
        {
            "标题": "夏日六言",
            "作者": "陆游",
            "内容": "溪涨清风拂面，月落繁星满天。数只船横浦口，一声笛起山前。"
        },
        {
            "标题": "黄州",
            "作者": "陆游",
            "内容": "局促常悲类楚囚，迁流还叹学齐优。江声不尽英雄恨，天意无私草木秋。万里羁愁添白发，一帆寒日过黄州。君看赤壁终陈迹，生子何须似仲谋！"
        },
        {
            "标题": "月上海棠·斜阳废苑朱门闭",
            "作者": "陆游",
            "内容": "成都城南有蜀王旧苑，尤多梅，皆二百余年古木。\n斜阳废苑朱门闭，吊兴亡、遗恨泪痕里。淡淡宫梅，也依然、点酥剪水。凝愁处，似忆宣华旧事。行人别有凄凉意，折幽香、谁与寄千里。伫立江皋，杳难逢、陇头归骑。音尘远，楚天危楼独倚。"
        },
        {
            "标题": "采桑子",
            "作者": "陆游",
            "内容": "三山山下闲居士，巾履萧然。小醉闲眠。风引飞花落钓船。"
        },
        {
            "标题": "春残",
            "作者": "陆游",
            "内容": "石镜山前送落晖，春残回首倍依依。时平壮士无功老，乡远征人有梦归。苜蓿苗侵官道合，芜菁花入麦畦稀。倦游自笑摧颓甚，谁记飞鹰醉打围。"
        },
        {
            "标题": "大圣乐",
            "作者": "陆游",
            "内容": "电转雷惊，自叹浮生，四十二年。试思量往事，虚无似梦，悲欢万状，合散如烟。苦海无边，爱河无底，流浪看成百漏船。何人解，问无常火里，铁打身坚。须臾便是华颠。好收拾形体归自然。又何须着意，求田问舍，生须宦达，死要名传。寿夭穷通，是非荣辱，此事由来都在天。从今去，任东西南北，作个飞仙。"
        },
        {
            "标题": "宴西楼",
            "作者": "陆游",
            "内容": "西楼遗迹尚豪雄，锦绣笙萧在半空。万里因循成久客，一年容易又秋风。烛光低映珠鞴丽，酒晕徐添玉颊红。归路迎凉更堪爱，摩诃池上月方中。"
        },
        {
            "标题": "村居书喜",
            "作者": "陆游",
            "内容": "红桥梅市晓山横，白塔樊江春水生。花气袭人知骤暖，鹊声穿树喜新晴。坊场酒贱贫犹醉，原野泥深老亦耕。最喜先期官赋足，经年无吏叩柴荆。"
        },
        {
            "标题": "一落索",
            "作者": "陆游",
            "内容": "识破浮生虚妄。从人讥谤。此身恰似弄潮儿，曾过了、千重浪。\n\n且喜归来无恙。一壶春酿。雨蓑烟笠傍渔矶，应不是、封侯相。"
        },
        {
            "标题": "梦韩无咎如在京口时既觉枕上作短歌",
            "作者": "陆游",
            "内容": "隆兴之初客江皁，连榱结驷皆贤豪。坐中吴咎我所畏，日夜酬倡兼诗骚。有时赠我玉具剑，间亦报之金错刀。旧游忽堕五更梦，举首但觉铁瓮高。樽前美人亦黄土，吾辈鬼录将安逃？死生一诀信已矣，所恨膏火常煎熬。平生不爱葱岭话，方术亦陋葛与陶；但当东归弃百事，烂醉海上观云涛。"
        },
        {
            "标题": "破阵子",
            "作者": "陆游",
            "内容": "看破空花尘世，放轻昨梦浮名。蜡屐登山真率饮，筇杖穿林自在行。身闲心太平。\n\n料峭余寒犹力，廉纤细雨初晴。苔纸闲题溪上句，菱唱遥闻烟外声。与君同醉醒。"
        },
        {
            "标题": "南乡子",
            "作者": "陆游",
            "内容": "早岁入皇州。尊酒相逢尽胜流。三十年来真一梦，堪愁。客路萧萧两鬓秋。\n\n蓬峤偶重游。不待人嘲我自羞。看镜倚楼俱已矣，扁舟。月笛烟蓑万事休。"
        },
        {
            "标题": "送仲高兄宫学秩满赴行在",
            "作者": "陆游",
            "内容": "兄去游东阁，才堪直北扉。莫忧持橐晚，姑记乞身归。道义无今古，功名有是非。临分出苦语，不敢计从违。"
        },
        {
            "标题": "一壶歌",
            "作者": "陆游",
            "内容": "长安市上醉春风，乱插繁花满帽红。看尽人间兴废事，不曾富贵不曾穷。"
        },
        {
            "标题": "乌夜啼·金鸭余香尚暖",
            "作者": "陆游",
            "内容": "金鸭余香尚暖，绿窗斜日偏明。兰膏香染云鬟腻，钗坠滑无声。冷落秋千伴侣，阑珊打马心情。绣屏惊断潇湘梦，花外一声莺。"
        },
        {
            "标题": "十二月八日步至西村",
            "作者": "陆游",
            "内容": "腊月风和意已春，时因散策过吾邻。草烟漠漠柴门里，牛迹重重野水滨。多病所须唯药物，差科未动是闲人。今朝佛粥更相馈，更觉江村节物新。"
        },
        {
            "标题": "书悲",
            "作者": "陆游",
            "内容": "今日我复悲，坚卧脚踏壁。古来共一死，何至尔寂寂！秋风两京道，上有胡马迹。和戎壮士废，忧国清泪滴。关河入指顾，忠义勇推激。常恐埋山丘，不得委锋镝。立功老无期，建议贱非职。赖有墨成池，淋漓豁胸臆。"
        },
        {
            "标题": "醉中感怀",
            "作者": "陆游",
            "内容": "早岁君王记姓名，只今憔悴客边城。青衫犹是鵷行旧，白发新从剑外生。古戍旌旗秋惨淡，高城刁斗夜分明。壮心未许全消尽，醉听檀槽出塞声。"
        },
        {
            "标题": "感皇恩·小阁倚秋空",
            "作者": "陆游",
            "内容": "小阁倚秋空，下临江渚。漠漠孤云未成雨。数声新雁，回首杜陵何处。壮心空万里，人谁许！黄阁紫枢，筑坛开府。莫怕功名欠人做。如今熟计，只有故乡归路。石帆山脚下，菱三亩。"
        },
        {
            "标题": "农家叹",
            "作者": "陆游",
            "内容": "有山皆种麦，有水皆种秔。牛领疮见骨，叱叱犹夜耕。竭力事本业，所愿乐太平。门前谁剥啄？县吏征租声。一身入县庭，日夜穷笞搒。人孰不惮死？自计无由生。还家欲具说，恐伤父母情。老人傥得食，妻子鸿毛轻。"
        },
        {
            "标题": "忆昔",
            "作者": "陆游",
            "内容": "忆昔轻装万里行，水邮山驿不论程。屡经汉帝烧余栈，曾宿唐家雪外城。壮志可怜成昨梦，残年惟有事春耕。西窗忽听空阶雨，独对青灯意未平。"
        },
        {
            "标题": "秋夜纪怀",
            "作者": "陆游",
            "内容": "北斗垂苍莽，明河浮太清。风林一叶下，露草百虫鸣。病入新凉减，诗从半睡成。还思散关路，炬火驿前迎。"
        },
        {
            "标题": "书巢记",
            "作者": "陆游",
            "内容": "　　陆子既老且病，犹不置读书，名其室曰书巢。客有问曰：“鹊巢于木，巢之远人者；燕巢于梁，巢之袭人者。凤之巢，人瑞之；枭之巢，人覆之。雀不能巢，或夺燕巢，巢之暴者也；鸠不能巢，伺鹃育雏而去，则居其巢，巢之拙者也。上古有有巢氏，是为未有宫室之巢。尧民之病水者，上而为巢，是为避害之巢。前世大山穷谷中，有学道之士，栖木若巢，是为隐居之巢。近时饮家者流，或登木杪，酣醉叫呼，则又为狂士之巢。今子幸有屋以居，牖户墙垣，犹之比屋也，而谓之巢，何耶?”\n　　陆子曰：“子之辞辩矣，顾未入吾室。吾室之内，或栖于椟，或陈于前，或枕藉于床，俯仰四顾，无非书者。吾饮食起居，疾痛呻吟，悲忧愤叹，未尝不与书俱。宾客不至，妻子不觌，而风雨雷雹之变，有不知也。间有意欲起，而乱书围之，如积槁枝，或至不得行，辄自笑曰：‘此非吾所谓巢者邪。’”乃引客就观之。客始不能入，既入又不能出，乃亦大笑曰：“信乎其似巢也。”客去，陆子叹曰：“天下之事，闻者不如见者知之为详，见者不如居者知之为尽。吾侪未造夫道之堂奥，自藩篱之外而妄议之，可乎?”因书以自警。淳熙九年九月三日，甫里陆某务观记。"
        },
        {
            "标题": "五月十一日夜且半梦从大驾亲征尽复汉唐故地",
            "作者": "陆游",
            "内容": "五月十一日，夜且半，梦从大驾亲征，尽复汉、唐故地。见城邑人物繁丽，云：西凉府也。喜甚，马上作长句，未终篇而觉，乃足成之。\n天宝胡兵陷两京，北庭安西无汉营。五百年间置不问，圣主下诏初亲征。熊罴百万从銮驾，故地不劳传檄下。筑城绝塞进新图，排仗行宫宣大赦。冈峦极目汉山川，文书初用淳熙年。驾前六军错锦锈，秋风鼓角声满天。苜蓿峰前尽亭障，平安火在交河上。凉州女儿满高楼，梳头已学京都样。"
        },
        {
            "标题": "浮世",
            "作者": "陆游",
            "内容": "浮世如流水，滔滔日夜东。百年均梦寐，万古一虚空。青鸟来云外，铜驼卧棘中。相逢惟痛饮，令我忆无功。"
        },
        {
            "标题": "自咏示客",
            "作者": "陆游",
            "内容": "衰发萧萧老郡丞， 洪州又看上元灯。羞将枉直分寻尺， 宁走东西就斗升。吏进饱谙箝纸尾， 客来苦劝摸床棱。归装渐理君知否？ 笑指庐山古涧藤。"
        },
        {
            "标题": "看梅绝句",
            "作者": "陆游",
            "内容": "老子舞时不须拍，梅花乱插乌巾香。樽前作剧莫相笑，我死诸君思此狂。"
        },
        {
            "标题": "薙庭草",
            "作者": "陆游",
            "内容": "露草烟芜与砌平，群蛙得意乱疏更。微凉要作安眠地，放散今宵鼓吹声。"
        },
        {
            "标题": "舟过南庄呼村老与饮示以诗二首 其一",
            "作者": "陆游",
            "内容": "昔我过此时，荷花粲云锦。今我复来游，霜露已凄凛。\n乡邻福苦薄，积雨败垂稔。禾头耳"
        },
        {
            "标题": "闻鸟声有感",
            "作者": "陆游",
            "内容": "小市提壼酤浊酒，东陂脱裤插青秧。归来静卧茅檐底，如觉闲中白日长。"
        },
        {
            "标题": "庭草",
            "作者": "陆游",
            "内容": "阶前西风摇百草，郁郁逢秋殊未槁。雪霜要当次第来，恰似人生怕衰老。百草荣悴则有时，人於养生当自知。金丹九转傥未办，简歛冲默真吾师。摄调小失岂遽死，二竖眉諯先溢喜。但令神气常守形，莫畏梦中呼起起。"
        },
        {
            "标题": "绍兴辛末至丙子六年间予年方壮每遇重九",
            "作者": "陆游",
            "内容": "故里登高接隽游，即今不计几番秋。一樽尚与菊花醉，胄事不禁江水流。薄命虽多死闾巷，逢时亦有至公侯。若论耄岁朱颜在，穷达皆当输一筹。"
        },
        {
            "标题": "夜闻橹声",
            "作者": "陆游",
            "内容": "咿哑双橹声，凄切游子情。岂无一杯酒，孤舟谁与倾？清愁不可耐，霜月照潮平。"
        },
        {
            "标题": "闻鸟声有感二首 其一",
            "作者": "陆游",
            "内容": "小市提壶酤浊酒，东陂脱裤插青秧。归来静卧茅檐底，如觉闲中白日长。"
        },
        {
            "标题": "春晴自云门归三山",
            "作者": "陆游",
            "内容": "乍行春野眼增明，渐减春衣体倍轻。人卖山茶先谷雨，鸦随墦祭过清明。柳塘水满双凫戏，稻陇泥深一犊行。晚到三桥泛舟去，掩关不复畏重城。"
        },
        {
            "标题": "阿姥",
            "作者": "陆游",
            "内容": "城南倒社下湖忙，阿姥龙锺七十强。犹有尘埃嫁时镜，东涂西抹不成妆。"
        },
        {
            "标题": "冬夜读书示子聿",
            "作者": "陆游",
            "内容": "宦途至老无余俸，贫悴还如筮仕初。赖有一筹胜富贵，小儿读遍旧藏书。"
        },
        {
            "标题": "风入松",
            "作者": "陆游",
            "内容": "十年裘马锦江滨。酒隐红尘。万金选胜莺花海，倚疏狂、驱使青春。吹笛鱼龙尽出，题诗风月俱新。\n\n自怜华发满纱巾。犹是官身。凤楼常记当年语，问浮名、何似身亲。欲寄吴笺说与，这回真个闲人。"
        },
        {
            "标题": "哀北",
            "作者": "陆游",
            "内容": "太行天下脊，黄河出昆仑。山川形胜地，历世多名臣。哀哉六十年，左衽沦胡尘。抱负虽奇伟，没齿不得伸。老夫实好义，北望常酸辛。何当拥黄旗，径涉白马津？穷追殄犬羊，旁招出凤麟。努力待传檄，勿谓吴无人！"
        },
        {
            "标题": "阿通自闽中归甫九岁颇有老成之风作此诗示之",
            "作者": "陆游",
            "内容": "通子还家已九龄，从师衿佩两青青。长成勉作功名计，勿学衰翁老一经。"
        },
        {
            "标题": "秋怀",
            "作者": "陆游",
            "内容": "园丁傍架摘黄瓜，村女沿篱采碧花。城市尚余三伏热，秋光先到野人家。"
        },
        {
            "标题": "闻鸟声有感",
            "作者": "陆游",
            "内容": "流年冉冉去无情，日夜溪头布谷声。城郭虽存人换尽，令威应悔学长生。"
        },
        {
            "标题": "艾如张",
            "作者": "陆游",
            "内容": "锦膺绣羽名山鸡，清泉可饮林可栖；稻粱满野弃不啄，虽有奇祸无阶梯。东村西村烟雨晚，萧艾离离林薄浅；翩然一下骇机发，汝虽知悔安能免！汉家天子南山下，万骑合围穷日夜。犬牙鹰爪死不辞，触机折颈吁可悲！"
        },
        {
            "标题": "爱闲",
            "作者": "陆游",
            "内容": "今日先生病体轻，爱闲犹有旧心情。帖看贞观行间印，琴记中郎爨下声。衣焙温温香欲透，雪檐滴滴日初晴。客来一笑明窗底，枉道为农事耦耕。"
        },
        {
            "标题": "爱闲",
            "作者": "陆游",
            "内容": "爱闲惟与病相宜，壮岁怀归老可知。睡熟素书横竹架，吟余犀管阁铜螭。水芭蕉润心抽叶，盆石榴残子压枝。堪笑放翁头白尽，坐消长日事儿嬉。"
        },
        {
            "标题": "安公子",
            "作者": "陆游",
            "内容": "风雨初经社。子规声里春光谢。最是无情，零落尽、蔷薇一架。况我今年，憔悴幽窗下。人尽怪、诗酒消声价。向药炉经卷，忘却莺窗柳榭。\n\n万事收心也。粉痕犹在香罗帕。恨月愁花，争信道、如今都罢。空忆前身，便面章台马。因自来、禁得心肠怕。纵遇歌逢酒，但说京都旧话。"
        },
        {
            "标题": "安期篇",
            "作者": "陆游",
            "内容": "我昔游岷峨，扪萝千仞峰。丈人倚赤藤，恐是安期翁。赠我一丸药，五云出瓢中，服之未转刻，莹然冰雪容。素手掬山霭，绿发吹天风。丈人顾我喜，共骑一苍龙。蓬莱亦何求，爱此万里空。却来过齐州，螘垤看青嵩。"
        },
        {
            "标题": "三游洞前岩下小潭水甚奇取以煎茶",
            "作者": "陆游",
            "内容": "苔径芒鞋滑不妨，潭边聊得据胡床。岩空倒看峰峦影，涧远中含药草香。汲取满瓶牛乳白，分流触石佩声长。囊中日铸传天下，不是名泉不合尝。"
        },
        {
            "标题": "安仁道中",
            "作者": "陆游",
            "内容": "三驿未为远，衰翁愁出门。贪程多卒卒，失眠每昏昏。天大围平野，江回隔近村。何时有余俸，小筑占云根。"
        },
        {
            "标题": "安流亭俟客不至独坐成咏",
            "作者": "陆游",
            "内容": "忆昔西征鬓未霜，拾遗陈迹吊微茫。蜀江春水千帆落，禹庙空山百草香。马影斜阳经剑阁，橹声清晓下瞿唐。酒徒云散无消息，水榭凭栏泪数行。"
        },
        {
            "标题": "安仁道中二首 其二",
            "作者": "陆游",
            "内容": "三驿未为远，衰翁愁出门。贪程多卒卒，失睡每昏昏。\n天大围平野，江回隔近村。何时有馀俸，小筑占云根。"
        },
        {
            "标题": "庵中独居感怀",
            "作者": "陆游",
            "内容": "无钱溪女亦留鱼，有雨东家每借驴。藜粥数匙晨压药，松肪一碗夜观书。黄紬被暖闲无厌，白布衫长乐有余。南陌东阡春事动，放翁作计未全疏。"
        },
        {
            "标题": "庵中夜兴",
            "作者": "陆游",
            "内容": "示疾维摩无侍者，夜阑自掩草庵门。有情梅影半窗月，相应鸡声十里村。纸帐拥裘寻断梦，地炉拨火暖残樽。扶衰又践新春境，万事元知不足论。"
        },
        {
            "标题": "庵中杂书四首 其二",
            "作者": "陆游",
            "内容": "谋生安用苦区区，豆饭藜羹未遽无。若使天年犹合活，不妨自有谷于菟。"
        },
        {
            "标题": "庵中杂书",
            "作者": "陆游",
            "内容": "万物并作吾观复，众人皆醉我独醒。走遍世间无著处，闭门锄菜伴园丁。"
        },
        {
            "标题": "庵中杂书",
            "作者": "陆游",
            "内容": "谋生安用苦区区？豆饭藜羹未遽无。若使天年犹合活，不妨自有谷於菟。"
        },
        {
            "标题": "庵中独居感怀三首 其一",
            "作者": "陆游",
            "内容": "身愈龙钟发愈稀，流年冉冉迫残晖。读书十纸勤虽在，上树千回事已非。\n仗马曾鸣宜取斥，牧羝虽乳亦忘归。馀生自笑知何似，万里辽天老令威。"
        },
        {
            "标题": "庵中独居感怀三首 其二",
            "作者": "陆游",
            "内容": "自闭庵门不点灯，惰耕村叟罢参僧。一生已是胶黏日，投老安能夏造冰。\n顽面敢辞乾汝唾，蔬餐聊得曲吾肱。高舂睡熟无多笑，那有禅师解放鹰。"
        },
        {
            "标题": "庵中杂书",
            "作者": "陆游",
            "内容": "蒲龛坐久暖如春，纸被无声白似云。除却放生并施药，更无一事累天君。"
        },
        {
            "标题": "庵中晨起书触目",
            "作者": "陆游",
            "内容": "初归誓墓老乡邦，手结茆茨近小江。北渚露沾行药屐，东厢日射勘书窗。孤忠自信丹心折，万事空成雪鬓霜。长媿宗人白崖老，赠行期我鹿门庞。"
        },
        {
            "标题": "庵中晨起书触目",
            "作者": "陆游",
            "内容": "赋形不使面团团，耸膊心知到骨寒。晏子元非枕鼓士，杜生那有切云冠。时扶迁客桄榔杖，日厌诗人苜蓿盘。赖是平生憎阿堵，今年初解侍祠官。"
        },
        {
            "标题": "闲游所至少留得长句",
            "作者": "陆游",
            "内容": "画桡艇子短驴秋，野店山邮每小留。瓜蔓水生初抹岸，梅黄雨细欲遮楼。辽东邂逅从归鹤，海上逢迎得狎鸥。岂是人间偏好异，暮年难复作沉浮。"
        },
        {
            "标题": "庵中独居感怀",
            "作者": "陆游",
            "内容": "身愈龙锺发愈稀，流年冉冉迫残晖。读书十纸勤虽在，上树千回事已非。仗马曾鸣宜取斥，牧羝虽乳亦忘归。余生自笑知何似？万里辽天老令威。"
        },
        {
            "标题": "庵中晨起书触目四首 其二",
            "作者": "陆游",
            "内容": "晖晖初日上帘钩，漠漠清寒透衲裘。雪棘并栖双鹊瞑，金环斜绊一猿愁。\n廉宣卧壑松楠老，王子穿林水石幽。戏事自怜除未尽，此生行欲散风沤。"
        },
        {
            "标题": "雨中登安福寺塔",
            "作者": "陆游",
            "内容": "平生喜登高，醉眼无强界。北顾极幽并，东望跨海岱。喟然抚手叹，从古几成败？英雄如过鸟，城郭但遗块。今朝上黑塔，千里旷无碍。忽惊风霆掣，坐觉天地晦。急雨挟龙腥，溽暑为摧坏。皇天念蟠郁，令我寄一快。那知书生狂，自倚心眼大。更思驻潼关，黄河看如带。"
        },
        {
            "标题": "庵中晚思",
            "作者": "陆游",
            "内容": "小庵摩腹独彷徉，俗事纷纷有底忙？云影忽生鸦蔽日，雨声不断叶飞霜。经纶正复惭伊传，杂驳犹能陋汉唐。卷尽残书窗已晚，笑呼童子换炉香。"
        },
        {
            "标题": "欲卜庵居未有胜地作诗识之",
            "作者": "陆游",
            "内容": "破裘百结鬓垂蓬，旋过流年旋已空。魔眷属如云尽散，性光明似日方中。极知万事不劳问，欲住一庵谁与同？会向巢居明月夜，五弦横膝写松风。"
        },
        {
            "标题": "庵中晨起书触目",
            "作者": "陆游",
            "内容": "晖晖初日上帘勾，漠漠清寒透衲裘。雪棘并栖双鹊暝，金环斜绊一猿愁。廉宣卧壑松楠老，王子穿林水石幽。戏事自怜除未尽，此生行欲散风沤。"
        },
        {
            "标题": "庵中晨起书触目",
            "作者": "陆游",
            "内容": "山重水复怯朝寒，一卷窗间袖手看。朱担长瓶列云液，绛囊细字拆龙团。数峰移自侏儒国，一研来从黯淡滩。要识放翁顽钝处，胸中七泽著犹宽。"
        },
        {
            "标题": "庵中纪事用前辈韵",
            "作者": "陆游",
            "内容": "扫洒一庵躬琐细，蓬户朝昏手开闭。荒山斸药须长鑱，小灶煎茶便短袂。空中咄咄安用书，身外悠悠固难计。山僧野叟到即留，麦饭葵羹贵能继。久贫奴婢多散去，岂有跣足井椎髻。负薪长歌过此生，直疑身在鸿荒世。"
        },
        {
            "标题": "庵中杂书四首 其四",
            "作者": "陆游",
            "内容": "茅茨一室有馀乐，辙环四海谁知心。辍耕垄上鸿鹄志，长啸山中鸾凤音。"
        },
        {
            "标题": "庵中杂书",
            "作者": "陆游",
            "内容": "茅茨一室有余乐，辙环四海谁知心？辍耕垄上鸿鹄志，长啸山中鸾凤音。"
        },
        {
            "标题": "闲游所至少留得长句五首 其一",
            "作者": "陆游",
            "内容": "画桡艇子短驴鞦，野店山邮每小留。瓜蔓水生初抹岸，梅黄雨细欲遮楼。\n辽东邂逅从归鹤，海上逢迎得狎鸥。岂是人间偏好异，暮年难复作沉浮。"
        },
        {
            "标题": "安仁道中",
            "作者": "陆游",
            "内容": "千古临邛路，飘然偶独游。病身那迫老，远客更禁秋。水退桥未葺，渡闲船自流。飞腾付年少，回首思悠悠。"
        },
        {
            "标题": "冬夜舟中作",
            "作者": "陆游",
            "内容": "夜搒孤舟掠岸行，村墟频过不知名。绕枝倦鹊寒无影，脱网奔鱼远有声。两纸忽惊残历尽，一杯聊慰旅怀情。还家自笑身犹健，又付生涯与短檠。"
        },
        {
            "标题": "八十四吟",
            "作者": "陆游",
            "内容": "八十仍逾四，迟留未告行。筮言灾退散，医贺脉和平。耕牧犹能力，痴顽每自惊。所嗟经学废，心媿济南生。"
        },
        {
            "标题": "八月二十三夜梦中作",
            "作者": "陆游",
            "内容": "道士上天鹅一只，老僧住庵云半间。去来尽向无心得，痴黠相除到处闲。江山千里互明晦，鱼鸟十年相往还。高岩缥缈人不到，醉中为子题其颜。"
        },
        {
            "标题": "予以壬戌六月十四日入都门癸亥五月十四日去",
            "作者": "陆游",
            "内容": "三百六十日，扶衰得出都。略无新伎俩，仍是旧形模。世事蛮攻触，人情越事吴。勿言蓴菜老，檥棹醉湘湖。"
        },
        {
            "标题": "八月九日晚赋",
            "作者": "陆游",
            "内容": "薄晚悠然下草堂，纶巾鹤氅弄秋光。风经树杪声初紧，月入门扉影正方。一世不知谁後死，四时可爱是新凉。从今觅醉其当勉，酒似鹅儿破壳黄。"
        },
        {
            "标题": "十二月三日夜桥上看月",
            "作者": "陆游",
            "内容": "常时新月有无间，今夕清晖抵半环。柳外桥高最堪望，凭阑目送下西山。"
        },
        {
            "标题": "八十四吟",
            "作者": "陆游",
            "内容": "七十人稀到，吾过十四年。交游无辈行，怀抱有曾玄。饮敌骑鲸客，行追缩地仙。城南春事动，小蹇又翩翩。"
        },
        {
            "标题": "八月二十二日嘉州大阅",
            "作者": "陆游",
            "内容": "陌上弓刀拥寓公，水边旌旆卷秋风。书生又试戎衣窄，山郡新添画角雄。早事枢庭虚画策，晚游幕府媿无功。草间鼠辈何劳磔，要挽天河洗洛嵩。"
        },
        {
            "标题": "予以壬戌六月十四日入都门癸亥五月十四日去",
            "作者": "陆游",
            "内容": "一百七十里，我行谁谓赊。期年初去国，度宿即还家。事似谈春梦，身如寄客槎。石帆村好在，重理旧桑麻。"
        },
        {
            "标题": "八十一吟",
            "作者": "陆游",
            "内容": "八十古云耄，吾今不啻过。山程雨芒屩，水宿一渔蓑。鸡唱刘琨舞，牛疲甯戚歌。春寒欺短褐，将奈此翁何！"
        },
        {
            "标题": "八月十四夜三叉市对月",
            "作者": "陆游",
            "内容": "去年看月筹边楼，云罅微光如玉钩，主人不乐客叹息，清歌空送黄金舟。今年看月三叉市，纤云不作良宵祟，素娥命鴐洗客愁，我亦倾杯邀共醉。风露万里方渺然，冰轮无辙行碧天。盈盈耿耿意无尽，月不忍落人忘眠。一言欲报广寒殿，茅檐华屋均相见。明年万事不足论，但愿月满人常健。"
        },
        {
            "标题": "八月三日骤凉有感",
            "作者": "陆游",
            "内容": "残暑侵人畏汗沾，清秋乍见月纤纤。自烧熟火添香兽，旋把寒泉注砚蟾。佳客误占萤入户，远书空喜鹊鸣檐。悠然独对清灯卧，谁念柴门老病兼？"
        },
        {
            "标题": "八月二十三夜梦中作",
            "作者": "陆游",
            "内容": "道士上天鹤一只，老僧住庵云半间。去来尽向无心得，痴黠相除到处闲。\n江山千里互明晦，鱼鸟十年相往还。高岩缥缈人不到，醉中为子题其颜。"
        },
        {
            "标题": "八月十四日夜湖山观月",
            "作者": "陆游",
            "内容": "长空露洗玻璃碧，紫金之盘径三尺；忽看擘地出人间，桂树扶疏如淡墨。揽衣独立镜湖边，风露万顷秋渺然；开帆讵必入东海，骑鲸便可追飞仙。冰壼玉瀣侵骨冷，醉看孤鸾舞清影。夜阑归舍人已眠，却倩天风为吹醒。"
        },
        {
            "标题": "八十三吟",
            "作者": "陆游",
            "内容": "石帆山下白头人，八十三回见早春。自爱安闲忘寂寞，天将强健报清贫。枯桐已爨宁求识？弊帚当捐却自珍。桑苎家风君勿笑，它年犹得作茶神。"
        },
        {
            "标题": "八十四吟",
            "作者": "陆游",
            "内容": "新岁八十四，自宜形影孤。睡凭书摈相，愁赖酒枝梧。儿问离骚字，僧传本草图。孰言生计薄，种芋已成区。"
        },
        {
            "标题": "八十三吟",
            "作者": "陆游",
            "内容": "石帆山下白头人，八十三回见草春。自爱安闲忘寂寞，天将强健报清贫。\n枯桐已爨宁求识，弊帚当捐却自珍。桑苧家风君勿笑，它年犹得作茶神。"
        },
        {
            "标题": "巴东遇小雨",
            "作者": "陆游",
            "内容": "暂借清溪伴钓翁，沙边微雨湿孤篷。从今诗在巴东县，不属灞桥风雪中。"
        },
        {
            "标题": "跋冯氏兰亭",
            "作者": "陆游",
            "内容": "茧纸藏昭陵，千载不复见。此本得其骨，殊胜兰亭面。"
        },
        {
            "标题": "巴东遇小雨",
            "作者": "陆游",
            "内容": "西游万里亦何为，欲就骚人乞弃遗。到此宛然诗不进，始知才分有穷时。"
        },
        {
            "标题": "跋冯氏兰亭",
            "作者": "陆游",
            "内容": "堂堂淮阴侯，夫岂哙等伍？放翁评此本，可作兰亭祖。"
        },
        {
            "标题": "八月一日微雨骤凉",
            "作者": "陆游",
            "内容": "流汗沾衣喘不供，孰知有此快哉风！新凉忽觉从天下，残暑真成扫地空。恰转轻雷过林坞，已吹好雨到帘栊。幽人病愈闲无事，剩赋歌诗乐岁丰。"
        },
        {
            "标题": "思蜀",
            "作者": "陆游",
            "内容": "白帝城边八阵碛，青城山下丈人祠。英雄不生僊又去，零落草间多折碑。"
        },
        {
            "标题": "八月四日夜梦中作",
            "作者": "陆游",
            "内容": "太华巉巉敷水长，白驴依旧系斜阳。山深乳洞药炉冷，花发云房醅瓮香。邻叟一樽迎谷口，蛮童三髻拜溪傍。中原俯仰成今古，物外自闲人自忙。"
        },
        {
            "标题": "发黄州泊巴河游马祈寺",
            "作者": "陆游",
            "内容": "南望武昌山，北望齐安城。楚江万顷绿，著我画舫横。云帆不须挂，鼍鼓不须鸣，淡然隐曲几，山水相逢迎。疏雨漏薄日，非阴亦非晴。晚泊巴河市，小陌闻屐声。紫髯刑马地，一怒江汉清。中原今何如？感我白发生。"
        },
        {
            "标题": "八月五日夜半起饮酒作草书数纸",
            "作者": "陆游",
            "内容": "有漏神仙有发僧，碧幮欹枕对秋灯。忽然起索三升酒，飒飒蛟龙入剡藤。"
        },
        {
            "标题": "巴东令廨白云亭",
            "作者": "陆游",
            "内容": "寇公壮岁落巴蛮，得意孤亭缥缈间。常倚曲阑贪看水，不安四壁怕遮山。遗民虽尽犹能说，老令初来亦爱闲。正使官清贪至骨，未妨留客听潺潺。"
        },
        {
            "标题": "涂毒策禅师真赞二首 其二",
            "作者": "陆游",
            "内容": "涂毒不自赞，留待三山老。试问卿上人，赞好莫赞好。\n海中忽起劫初风，北斗柄折须弥倒。"
        },
        {
            "标题": "七月十九日大风雨雷电",
            "作者": "陆游",
            "内容": "雷车动地电火明，急雨遂作盆盎倾。强弩夹射马陵道，屋瓦大震昆阳城。岂独鱼虾空际落，真成盖屐舍中行。明朝雨止寻幽梦，尚听飞涛溅瀑声。"
        },
        {
            "标题": "壬子八月癸卯大风雨拔木飘瓦通夕不能寐",
            "作者": "陆游",
            "内容": "我昔浮江坐贪快，六十幅蒲船尾挂。恶风吹到马当祠，出没蜿蜒舞澎湃。舟人失色急倒樯，共上芦湾望祠拜。风云昼晦性命忧，更复何心问薪菜。颠危仅免葬鱼腹，至今常抱垂堂戒。岂知风雨有兹夕，屋破窗鸣纷百怪。直疑屋外即长江，九转得生那可再。正襟默坐徐自思，忠信固可当丧败。鬼神虽恶技有穷，卷地破山真一噫。明朝倚杖看晴云，兹夕惊心复何在。"
        },
        {
            "标题": "夜登白帝城楼怀少陵先生",
            "作者": "陆游",
            "内容": "拾遗白发有谁怜，零落歌诗遍两川。人立飞楼今已矣，浪翻孤月尚依然。升沈自古无穷事，愚智同归有限年。此意凄凉谁共语，夜阑鸥鹭起沙边。"
        },
        {
            "标题": "涂毒策禅师真赞",
            "作者": "陆游",
            "内容": "骨相瓌奇，风神萧散。貌肃而和，语尽而简。画得者英气逼人，画不得者顶门上一双眼。"
        },
        {
            "标题": "耕罢偶书",
            "作者": "陆游",
            "内容": "新溉东皋亩一锺，乌犍麤足事春农。灞桥风雪吟虽苦，杜曲桑麻兴本浓。老大断非金谷友，生存惟冀酒泉封。莫嘲野饷萧条甚，箭茁蓴丝亦粗供。"
        },
        {
            "标题": "将赴官夔府书怀",
            "作者": "陆游",
            "内容": "病夫喜山泽，抗志自年少。有时缘龟饥，妄出丐鹤料。亦尝厕朝绅，退懦每自笑。正如怯酒人，虽爱不敢釂。一从南昌免，五岁嗟不调。朝廷每哀矜，幕府误辟召。终然歛孤迹，万里游绝徼。民风杂莫徭，封域近无诏。凄凉黄魔宫，峭绝白帝庙。又尝闻此邦，野陋可嘲诮。通衢舞竹枝，谯门对山烧。浮生一梦耳，何者可庆吊？但愁瘿累累，把镜羞自照。"
        },
        {
            "标题": "涂毒策禅师真赞二首 其一",
            "作者": "陆游",
            "内容": "骨相瑰奇，风神萧散。貌肃而和，语尽而简。画得者英气逼人，画不得者顶门上一只眼。"
        },
        {
            "标题": "白帝泊舟",
            "作者": "陆游",
            "内容": "客路闲无事，津亭爽有余。峡江春涨减，瀼岸夜灯疏。老矣孤舟里，依然十载初。倦游思税驾，更觉爱吾庐。"
        },
        {
            "标题": "涂毒策禅师真赞",
            "作者": "陆游",
            "内容": "涂毒不自讚，留待三山老。试问卿上人，讚好莫讚好。海中忽起劫初风，北斗柄折须弥倒。"
        },
        {
            "标题": "入瞿唐登白帝庙",
            "作者": "陆游",
            "内容": "晓入大溪口，是为瞿唐门。长江从蜀来，日夜东南奔。两山对崔嵬，势如塞乾坤，峭壁空仰视，欲上不可扪。禹功何巍巍，尚睹镌凿痕。天不生斯人，人皆化鱼鼋。於时仲冬月，水各归其源。灩澦屹中流，百尺呈孤根。参差层颠屋，邦人祀公孙。力战死社稷，宜享庙貌尊；丈夫贵不挠，成败何足论。我欲伐巨石，作碑累千言。上陈跃马壮，下斥乘骡昏，虽惭豪伟词，尚慰雄杰魂。君王昔玉食，何至歆鸡豚，愿言采芳兰，舞歌荐清尊。"
        },
        {
            "标题": "鹧鸪天（葭萌驿作·七之二）",
            "作者": "陆游",
            "内容": "看尽巴山看蜀山。子规江上过春残。惯眠古驿常安枕，熟听阳关不惨颜。\n\n慵服气，懒烧丹。不妨青鬓戏人间。秘传一字神仙诀，说与君知只是顽。"
        },
        {
            "标题": "白露前一日已如深秋有感",
            "作者": "陆游",
            "内容": "护塞宁须右北平，拂云祠是受降城。谁知此志成虚语，白首灯前听雁声！"
        },
        {
            "标题": "吴体寄张季长",
            "作者": "陆游",
            "内容": "九月十月天雨霜，江南剑南途路长。平生故人阻携手，万里一书空断肠。人生强健已难恃，世事变迁那可常？两家子孙各长大，他年穷达毋相忘。"
        },
        {
            "标题": "堂中以大盆渍白莲花石菖蒲翛然无复暑意睡起",
            "作者": "陆游",
            "内容": "海东铜盆面五尺，中贮涧泉涵浅碧。岂惟冷浸玉芙蕖。青青菖蒲络奇石。长安火云行日车，此间暑气一点无。纱幮竹簟睡正美，鼻端雷起惊僮奴。觉来隐几日初午，碾就壑源分细乳。却拈燥笔写新图，八幅冰绡瘦蛟舞。"
        },
        {
            "标题": "夏夜暑毒不少解起坐庭中",
            "作者": "陆游",
            "内容": "风从高树下，虫抱短莎鸣。小据胡床坐，还夫拄杖行。"
        },
        {
            "标题": "白露前一日已如深秋有感",
            "作者": "陆游",
            "内容": "匹马曾防玉塞秋，岂知八十老渔舟。非无丈二殳堪请，只恐傍人笑白头。"
        },
        {
            "标题": "白乐天诗云倦倚绣床愁不动缓垂绿带髻鬟低辽",
            "作者": "陆游",
            "内容": "王室东迁岁月赊，两京漠漠暗胡沙。绣床倦倚人何在？风雨漫山夜合花！"
        },
        {
            "标题": "夏夜暑毒不少解起坐庭中",
            "作者": "陆游",
            "内容": "窗间有萤过，枕上见星流。欲睡不堪热，长歌起饭牛。"
        },
        {
            "标题": "涉白马渡慨然有怀",
            "作者": "陆游",
            "内容": "我马顾影嘶，忽涉白马津。虽非黄河上，抚事犹悲辛。太行之下吹虏尘，燕南赵北空无人。袁曹百战相持处，犬羊堂堂自来去。"
        },
        {
            "标题": "寄张季长",
            "作者": "陆游",
            "内容": "发不胜簪短褐宽，每因临镜叹衰残。未尝三日不服药，虽满百年终阖棺。旧友岂知常阻阔，一尊那得叙悲欢？锦官花重应如昔，直欲凌风借羽翰。"
        },
        {
            "标题": "访青神尉廨借景亭盖山谷先生旧游也",
            "作者": "陆游",
            "内容": "造朝下白帝，吊古游青神。城头三间屋，聊得岸我巾。元佑太史公，世宁有斯人！瘴烟侵玉骨，老作宜州民。至今杖屦地，来者犹酸辛。密竹翦已空，乔木亦半薪；陂池独渺然，中有鸥鹭驯。人生能自足，一尉可终身。三叹下城去，捩柂春江津。"
        },
        {
            "标题": "白鹤馆夜坐",
            "作者": "陆游",
            "内容": "竹声风雨交，松声波涛翻。我坐白鹤馆，灯青无晤言。廓然心境寂，一洗吏卒喧。袖手哦新诗，清寒媿雄浑。屈宋死千载，谁能起九原？中间李与杜，独招湘水魂。自此竞摹写，几人望其藩？兰苕看翡翠，烟雨啼青猿。岂知云海中，九万击鹏鲲。更阑灯欲死，此意与谁论！"
        },
        {
            "标题": "次季长韵回寄",
            "作者": "陆游",
            "内容": "野人蓬户冷如霜，问讯今惟一季长。旧好自均亲骨肉，新知何怪薄心肠。开书字字论畴昔，遣使年年有故常。万念知公扫除尽，见哀底事独难忘？"
        },
        {
            "标题": "步至西村",
            "作者": "陆游",
            "内容": "一饱无余事，西村偶独行。榰筇息微倦，汲井漱余酲。川阔雁平度，谷虚云乱生。绝知丰岁乐，笑语隔柴荆。"
        },
        {
            "标题": "步至西村",
            "作者": "陆游",
            "内容": "一饱无馀事，西村偶独行。榰筇息微倦，汲井漱馀酲。\n川阔雁平度，谷虚云乱生。绝知丰岁乐，笑语隔柴荆。"
        },
        {
            "标题": "真珠帘",
            "作者": "陆游",
            "内容": "山村水馆参差路。感＿游、正似残春风絮。掠地穿帘，知是竟归何处。镜里新霜空自悯，问几时、鸾台鳌署。迟暮。谩凭高怀远，书空独语。\n\n自古。儒冠多误。悔当年、早不扁舟归去。醉下白苹洲，看夕阳鸥鹭。菰菜鲈鱼都弃了，只换得、青衫尘土。休顾。早收身江上，一蓑烟雨。"
        },
        {
            "标题": "行饭至湖桑堰东小市",
            "作者": "陆游",
            "内容": "饱食无营是处游，偶然来到埭东头。芒鞋也似双凫快，渔艇真如一叶浮。樵担行歌冲暝色，酒旗遮路卖新篘。任朱二老今安在？叹息黄茅拥故丘。"
        },
        {
            "标题": "白塔院",
            "作者": "陆游",
            "内容": "冷翠千竿玉，浮岚万幅屏。凭栏避微雨，挈笠遇归僧。残月明楼角，屯云拥塔层。溪山属闲客，随意倚枯藤。"
        },
        {
            "标题": "白塔道中乘卧舆行",
            "作者": "陆游",
            "内容": "小疾载卧舆，独饮亦薄醉。朝离战平馆，午过白塔市。清寒正宜嬾，摇兀更益睡。所嗟下程早，不得究此味。忽忆从军时，雪夜驰铁骑。壮心谁复识，抚事有余愧。"
        },
        {
            "标题": "绍熙辛亥九月四日雨後白龙挂西北方复雨三日",
            "作者": "陆游",
            "内容": "长空黮闇如欲夜，白龙腾拏见云罅，鳞间出火光照江，尾卷风霆雨如射。老人百岁见未曾，儿童闭门伏床下，发毛惨凛谁复支，性命么微不禁吓。登场已叹禾生耳，出户仍愁泥没胯。皇天生民岂不爱，龙亦何心败吾稼！父老相看出无策，揽涕顿颡号枌社。移床避漏我亦忙，秉烛题诗寄悲吒。"
        },
        {
            "标题": "白龙",
            "作者": "陆游",
            "内容": "九月癸酉暮，白龙见西方。是时久晴明，日落天正苍，玉宇无纤云，凌空独高翔。蜿蜒久乃隐，父老叹未尝。清台占五行，此事实殊常。我非刘子政，聊记以短章。"
        },
        {
            "标题": "大醉归南禅弄影月下有作",
            "作者": "陆游",
            "内容": "昔我变姓名，钓鱼散花洲，有船不用楫，江急听自流。即今客锦城，醉过百花楼，天风吹笋舆，快若凌空游。月露浩无际，指点隘九州。君看尘土中，颇有此乐不？题诗碧玉简，飞僊相答酬。酒醒堕何处？楼台海山秋。"
        },
        {
            "标题": "邻人送菰菜",
            "作者": "陆游",
            "内容": "张苍饮乳元难学，绮季餐芝未免饥。稻饭似珠菰似玉，老农此味有谁知？"
        },
        {
            "标题": "春游二首 其二",
            "作者": "陆游",
            "内容": "穷愁终日竟胡为，老健人间自一奇。每驾柴车游古寺，间骑竹马伴群儿。\n登临兰渚流觞地，萧散狐泉冷饼时。綀布单衣白羽扇，路傍人总道相宜。"
        },
        {
            "标题": "窗前作小土山蓺兰及玉簪最後得香百合并种之",
            "作者": "陆游",
            "内容": "方兰移取遍中林，余地何妨种玉簪。更乞两丛香百合，老翁七十尚童心。"
        },
        {
            "标题": "春游",
            "作者": "陆游",
            "内容": "穷愁终日竟胡为？老健人间自一奇。每驾柴车游古寺，间骑竹马伴群儿。登临兰渚流觞地，萧散狐泉冷饼时。綀布单衣白羽扇，路傍人总道相宜。"
        },
        {
            "标题": "汪给事太夫人程氏挽辞太恭人谕氏挽辞",
            "作者": "陆游",
            "内容": "爵邑恩荣盛乡闾誉望尊。儒科传累叶，上寿萃高门。阡茂新栽柏，堂余旧树萱。故民何以报，沾洒望秋原。耄齿人谁及，高门世共荣。始终膺备福，稚老遇升平。纶綍褒嘉事，乡闾恻怆情。吾诗傥传世，亦足见平生。"
        },
        {
            "标题": "半丈红盛开",
            "作者": "陆游",
            "内容": "满酌吴中清若空，共赏池边半丈红。老子通神谁得似？短筇到处即春风。"
        },
        {
            "标题": "窗下戏咏",
            "作者": "陆游",
            "内容": "飞来山鸟语惺惚，却是幽人半睡中。新竹成阴无弹射，不妨同享北窗风。"
        },
        {
            "标题": "拜敕口号",
            "作者": "陆游",
            "内容": "黄纸如鸦字，今朝下九天。身居镜湖曲，衔带武夷仙。日绝丝毫事，年请百万钱。恭惟优老政，千古照青编。"
        },
        {
            "标题": "半俸自戊辰二月置不复言作绝句",
            "作者": "陆游",
            "内容": "俸券新同废纸收，迎宾仅有一絁裘。日锄幽圃君无笑，犹腾墙东学侩牛。"
        },
        {
            "标题": "迎赦呈王志夫李德孺师伯浑",
            "作者": "陆游",
            "内容": "平明置骑传诏函，帝意欲与东皇参。青城回仗国人喜，金鸡衔赦天恩覃。吾君爱民靡不到，黄纸字密如吴蚕。纪元故事极用九，圣政尽美方登三。嗟余久已去魏阙，梦到豹尾犹毵毵。过郊一月方拜赦，始知身落天西南。欢呼已怪衰病愈，蹈舞更觉春风酣。何当与子归共载，二月起柁江如蓝。"
        },
        {
            "标题": "拜张忠定公祠二十韵",
            "作者": "陆游",
            "内容": "张公世外人，与蜀偶有缘，天将靖蜀乱，生公在人间。厥初大盗兴，乐祸迭相挻，天子辍玉食，贵臣拥戎旃。生杀出喜怒，死者常差肩。公曰此何哉，从之吾欺天。河流触地轴，砥柱屹不迁。胁从尽纵舍，飞章交帝前。上意竟开悟，至仁胜凶残。贵臣不极赏，追还黜其权。安危关社稷，岂惟蜀民全。後来有阿童，握兵事开边，晚策睦州功，上公珥金蝉，势张不可御，北乡挑幽燕。神京遂丘墟，迄今天步艰。时无忠定公，孰能折其奸？我来拜遗祠，乔木含苍烟。死者不可作，愀然衰涕潸。愤切感虏祸，慷慨思公贤。春秋送迎神，谁为歌此篇！"
        },
        {
            "标题": "不入城半年矣作短歌遣兴",
            "作者": "陆游",
            "内容": "我居城西南，渺渺水云乡。舟车皆十里，来住道岂长。今夏我来时，天风吹荷香。再来已孟冬，惨然天霣霜。市南两株柳，叶尽萌已黄。乃知多事人，岁晚虚悲伤。名蓝堕劫火，鞠为瓦砾场。河桥比一新，华表照康庄。成坏莽相寻，推理海芒芒。疾竖造物儿，吾手扼其吭。砥柱天下险，一苇乃可杭。养气倘能全，斯言岂荒唐？"
        },
        {
            "标题": "拜敕口号",
            "作者": "陆游",
            "内容": "扶病中庭拜，君恩抵海深。顿增新禄格，暂拂旧朝簪。心欲先营酒，儿言且赎琴。人生奉祠贵，喜色动山林。"
        },
        {
            "标题": "昼卧闻百舌",
            "作者": "陆游",
            "内容": "雨後郊原已遍犁，阴阴帘幙燕分泥。闲眠不作华胥计，说与春乌自在啼。"
        },
        {
            "标题": "半俸自戊辰二月置不复言作绝句",
            "作者": "陆游",
            "内容": "力请还山又几年，何功月费水衡钱？君思深厚犹惭惧，敢向他人更乞怜！"
        },
        {
            "标题": "闻百舌",
            "作者": "陆游",
            "内容": "春鸟虽儳言，春尽能齰舌，秋蚓与寒螿，亦各知时节。微物顾能此，人乃独不然。君看甘陵党，作孽非由天。"
        },
        {
            "标题": "拜旦表",
            "作者": "陆游",
            "内容": "一封驰奏效嵩呼，清跸何时返故都？只道建炎巡狩礼，谁知故事自祥符！"
        },
        {
            "标题": "初拜再领祠宫之命有感",
            "作者": "陆游",
            "内容": "黄纸初开喜可知，追怀平昔却成悲。生当京国承平日，仕及皇家再造时。小草出山初已误，断云含雨欲何施？儿孙贺罢仍无事，却赴幽人把钓期。"
        },
        {
            "标题": "薄醉遣怀",
            "作者": "陆游",
            "内容": "局蹐蜗庐迮，萧条鹤发新。途穷贫入梦，身老病欺人。带索忘三组，羹藜抵八珍。蓬窗一杯酒，自觉胆轮囷。"
        },
        {
            "标题": "宝积寺",
            "作者": "陆游",
            "内容": "偶来游古寺，景逐眼前生。岩上高僧坐，林间野客行。望穷沧海远，吟久暮云平。此境真难到，登临暂适情。"
        },
        {
            "标题": "饱食",
            "作者": "陆游",
            "内容": "饱食无功媿汗青，灯前顾影叹伶俜。马衰犹养疑知路，龟久当捐为不灵。腰下徒夸绶若若，镜中何止发星星。石帆回首初非远，要及清秋斸茯苓。"
        },
        {
            "标题": "独处",
            "作者": "陆游",
            "内容": "老夫闭门衰疾婴，小儿适有南山行，一奴入市暮未返，愔愔不闻鸟雀鸣。地炉火死冻脚硬，欲作薄粥愁空枪。平生遣日赖诗句，久矣无复吟哦声。但余一点真正念，照了万象犹精明。欲论此事向何许，众中倘遇千人英？"
        },
        {
            "标题": "秋夜纪怀",
            "作者": "陆游",
            "内容": "北斗垂莽苍，明河浮太清。风林一叶下，露草百虫鸣。病入新凉减，诗从半睡成。还思散关路，炬火驿前迎。"
        },
        {
            "标题": "薄粥",
            "作者": "陆游",
            "内容": "薄粥枝梧未死身，饥肠且免转车轮。从来不解周家意，养老常须祝骾人。"
        },
        {
            "标题": "饱食",
            "作者": "陆游",
            "内容": "饱食无功愧汗青，灯前顾影叹伶俜。马衰犹养疑知路，龟久当捐为不灵。\n腰下徒誇绶若若，镜中何止发星星。石帆回首初非远，要及清秋斸茯苓。"
        },
        {
            "标题": "宝剑吟",
            "作者": "陆游",
            "内容": "幽人枕宝剑，殷殷夜有声。人言剑化龙，直恐兴风霆；不然愤狂虏，慨然思遐征。取酒起酹剑：至宝当潜形，岂无知君者，时来自施行。一匣有余地，胡为鸣不平？"
        },
        {
            "标题": "蒙恩封渭南县伯因刻渭南伯印",
            "作者": "陆游",
            "内容": "旋著朝衫拜九天，荣光夜半属星躔。渭南且作诗人伴，敢望移封向酒泉。"
        },
        {
            "标题": "绍兴辛酉予年十七矣距今已六十年追感旧事作",
            "作者": "陆游",
            "内容": "常忆初年十七时，朝朝乌帽出从师。忽逢寒食停供课，正写矾书作赝碑。"
        },
        {
            "标题": "恩封渭南伯唐诗人赵嘏为渭南尉当时谓之赵渭",
            "作者": "陆游",
            "内容": "老向人间久倦游，君恩乞与渭川秋。虚名定作陈惊坐，好句真惭赵倚楼。栈豆十年沾病马，烟波万里著浮鸥。就封他日轻裘去，应过三峰处处留。"
        },
        {
            "标题": "自诒",
            "作者": "陆游",
            "内容": "莫笑幽栖僻，谋生亦未疏。残囷具薄粥，半俸补残书。均节贫无患，安恬疾可除。虽云苦寒近，随手蓄薪樗。"
        },
        {
            "标题": "书叹",
            "作者": "陆游",
            "内容": "尺椽不改结茅初，薄粥犹艰卒岁储。猧子解迎门外客，狸奴知护案间书。深林闲数新添笋，小沼时观旧放鱼。自笑从来徒步惯，归休枉道是悬车。"
        },
        {
            "标题": "下元日五更诣天庆观宝林寺",
            "作者": "陆游",
            "内容": "朝罢琳宫谒宝坊，强扶衰疾具簪裳。拥裘假寐篮舆稳，夹道吹烟桦炬香。楼外晓星犹磊落，山头初日已苍凉。鸣驺应有高人笑，五斗驱君早夜忙。夏白紵云母屏薄望如空，水精帘疏不碍风。美人独立何所似白玉芙蕖秋水中。素绡细织冰蚕缕，清寒不受人间暑。晚来浴罢绿窗闲，自把新诗教鹦鹉。（序）翔鸾矫矫离风尘，眼明见此绝代人。纱窗弄笔消永日，临得黄庭新逼真。飞楼缥缈今何夕？月与玉人同一色。下帘不为九霄寒，自要玲珑看团璧。"
        },
        {
            "标题": "新制道衣示衣工",
            "作者": "陆游",
            "内容": "良工刀尺制黄絁，天遣家居乐圣时。著上朱门应不称，裁成乌帽恰相宜。客撑小艇招垂钓，僧扫虚窗约对棋。宝带貂冠虽看好，定知不入野人诗。"
        },
        {
            "标题": "北窗闲咏",
            "作者": "陆游",
            "内容": "阴阴绿树雨余香，半卷疏帘置一床。得禄仅偿赊酒券，思归新草乞祠章。古琴百衲弹清散，名帖双钩榻硬黄。夜出灞亭虽跌宕，也胜归作老冯唐。"
        },
        {
            "标题": "北窗偶题",
            "作者": "陆游",
            "内容": "帘外燕翩翩，归时在社前。不辞飞渡海，来看赛丰年。"
        },
        {
            "标题": "北窗微阴",
            "作者": "陆游",
            "内容": "露滴林梢花送香，风吹池面雨输凉。蠹书一卷作老伴，麦饭半盂支日长。学道莫如心自肯，杜门真与世相忘。君恩不报虽知媿，稊米安能益太仓。"
        },
        {
            "标题": "题斋壁",
            "作者": "陆游",
            "内容": "残发萧萧不满簪，衰年亦自惜光阴。作碑谀墓已绝笔，紬史藏山犹苦心。穿破绿钱多稚笋，惊飞红雨有幽禽。北窗睡起摩挲眼，更觉清风直万金。"
        },
        {
            "标题": "北窗哦诗因赋",
            "作者": "陆游",
            "内容": "二十来年赋远游，一窗又复寄南州。双鹅戏雨陂塘晓，乱叶飘风院落秋。颜鬓蹉跎愁览镜，江山重复怯登楼。平生事业诗千首，残稿从教处处留。"
        },
        {
            "标题": "书志",
            "作者": "陆游",
            "内容": "往年出都门，誓墓志已决。况今蒲柳姿，俛仰及大耋。妻孥厌寒饿，邻里笑迂拙。悲歌行拾穗，幽愤卧啮雪。千岁埋松根，阴风荡空穴。肝心独不化，凝结变金铁，铸为上方剑，衅以佞臣血。匣藏武库中，出参髦头列。三尺粲星辰，万里静妖孽。君看此神奇，丑虏何足灭！"
        },
        {
            "标题": "北窗哦诗因赋",
            "作者": "陆游",
            "内容": "露下萤飞仲秋月，山围水绕建安城。病多不辨酒中圣，身远且令心太平。数卷蠹书行老矣，一盂蔬饭太憎生。白云只在檐间宿，听我清宵咏句声。"
        },
        {
            "标题": "悲歌行",
            "作者": "陆游",
            "内容": "士如天马龙为友，云梦胸中吞八九，秦皇殿上夺白璧，项羽帐中撞玉斗。张纲本不问狐狸，董龙何足方鸡狗。风埃蹭蹬不自振，宝剑床头作雷吼。忆遇高皇识隆准，岂意孤臣空白首！即今埋骨丈五坟，骨会作尘心不朽。胡不为长星万丈扫幽州？胡不如昔人图复九世雠？封侯庙食丈夫事，龊龊生死真吾羞！"
        },
        {
            "标题": "北窗睡起",
            "作者": "陆游",
            "内容": "杏梢红湿昼初长，睡过窗间半篆香。久厌客游归自好，本无才术老何伤。依蒲不去群鱼乐，点草还惊小蝶忙。堪笑放翁无一事，强将诗句占年光。"
        },
        {
            "标题": "北窗梧叶坐间落四五有感",
            "作者": "陆游",
            "内容": "高梧一叶脱，便觉秋不远。晨起发满梳，梧衰孰云晚。古来追电足，历块或小踠。金鼓噪阵间，此任岂驽蹇。女子则多怨，丈夫当自反。默观忧患机，推见生死本。山林嫌独往，台省亦衮衮。会稽归去来，皋桥住差稳。"
        },
        {
            "标题": "北窗试笔",
            "作者": "陆游",
            "内容": "老来日月速，去若弦上箭；方看出土牛，已复送巢燕。清晨觅缣衣，正午废纨扇。北窗小雨余，盆山郁葱蒨。病体为之轻，一笑玩笔砚。虽无颜柳工，挥洒亦忘倦。纸穷墨渐燥，蛇蚖争入卷。属儿善藏之，勿遣俗子见。"
        },
        {
            "标题": "北窗怀友",
            "作者": "陆游",
            "内容": "中年妄意慕轲雄，白首终希尺寸功。落落要居流俗外，兢兢恐堕异端中。仰天俯地犹多媿，饭豆羹藜已过丰。幸有北窗堪讲学，故交零落与谁同？"
        },
        {
            "标题": "悲歌行",
            "作者": "陆游",
            "内容": "感慨常自悲，发为穷苦辞。偪仄不少伸，梦中亦酸辛。脂车思远道，太息令人老。中原宋舆图，今仍传胡雏！此责在臣子，诸公其可已？谈笑复旧京，令人忆西平。"
        },
        {
            "标题": "悲歌行",
            "作者": "陆游",
            "内容": "读书不能遂吾志，属文不能尽吾才。远游方乐归太早，大药未就老已催。结庐城南十里近，柴门正对湖山开。有时野行桑下宿，亦或恸哭中途回。檀公画计三十六，不如一篇归去来；紫驼之峰玄态掌，不如饭豆羹芋魁；腰间累累六相印，不如高卧鼻息轰春雷。安得宝瑟五十弦，为我写尽无穷哀！"
        },
        {
            "标题": "北窗哦诗因赋二首 其一",
            "作者": "陆游",
            "内容": "二十年来赋远游，一窗又复寄南州。双鹅戏雨陂塘晓，乱叶飘风院落秋。\n颜鬓蹉跎愁览镜，江山重复怯登楼。平生事业诗千首，残稿从教处处留。"
        },
        {
            "标题": "入梅",
            "作者": "陆游",
            "内容": "今年入梅日，云脚垂到地。芬香小麦面，展转北窗睡。甲夜闻雨声，起拜造物赐。三登于此卜，一饱可坐致。语儿高尔囷，戒妇丰尔馈。击壤歌太平，门无督租吏。"
        },
        {
            "标题": "北窗即事二首 其二",
            "作者": "陆游",
            "内容": "北窗最与懒相宜，世上纷纷了不知。露井甘寒初浚后，小山葱茜乍晴时。\n粗餐岂复须鲑菜，蓬户何曾设扊扅。幸有床头藤杖在，登临未遽叹吾衰。"
        },
        {
            "标题": "悲秋",
            "作者": "陆游",
            "内容": "烟草凄迷八月秋，荒村络纬戒衣裘。道人大欠修行力，平地闲生尔许愁。"
        },
        {
            "标题": "北窗偶题",
            "作者": "陆游",
            "内容": "晓晴林鹊喜，昼暖蜜蜂喧。我老诗情尽，逢春亦一言。"
        },
        {
            "标题": "北窗偶题",
            "作者": "陆游",
            "内容": "尔丛香百合，一架粉长春。堪笑龟堂老，欢然不记贫。"
        },
        {
            "标题": "北窗偶题",
            "作者": "陆游",
            "内容": "烟波两鸂鶒，肯为放翁来。菰米犹能给，苍颜得屡开。"
        },
        {
            "标题": "悲歌行",
            "作者": "陆游",
            "内容": "有口但可读离骚，有手但可持蟹螯。人生坠地各有命，穷达祸福随所遭。嗟予一世蹈谤薮，汹如八月秋江涛。尊拳才奋肋已碎，曹射箭尽弓未弢形尪骨悴吹可倒，摧拉未足称雄豪。一身百忧偶得活，残年幸许归蓬蒿。时时照水辄自笑，霜颅雪颌不可薅。脱身仕路弃衫笏，如病癣疥逢爬搔。见事苦迟已莫悔，监戒尚可贻儿曹。勉骑款段乘下泽，州县岂必真徒劳！"
        },
        {
            "标题": "悲秋",
            "作者": "陆游",
            "内容": "秋灯如孤萤，熠熠耿窗户；秋雨如漏壼，点滴连早暮。我岂楚逐臣，惨怆出怨句？逢秋未免悲，直以忧国故。三军老不战，比屋困征赋。可使江淮间，岁岁常列戍？"
        },
        {
            "标题": "悲秋",
            "作者": "陆游",
            "内容": "一抛蓑笠雪溪舟，八载梁州复益州。才破繁华海棠梦，又惊摇落井梧秋。晓班无复趋行殿，晚境惟思老寝丘。病肺经旬疏酒盏，愁来惟是上南楼。"
        },
        {
            "标题": "北窗即事",
            "作者": "陆游",
            "内容": "北窗最与嬾相宜，世上纷纷了不知。露井甘寒初浚後，小山葱蒨乍晴时。粗餐岂复须鲑菜，蓬户何曾设扊?？幸有床头藤杖在，登临未遽叹吾衰。"
        },
        {
            "标题": "北窗病起",
            "作者": "陆游",
            "内容": "一饥可忍万缘轻，况复幽窗疾渐平。更事天公终赏识，欺人鬼子漫纵横。道边尘起频障扇，门外波清剩濯缨。不为褊心憎薄俗，客星祠下是归程。"
        },
        {
            "标题": "悲齿落自解",
            "作者": "陆游",
            "内容": "年运而往君自宽，此生异竟有衰残。语讹嚼废寻常事，只作儿童?齿看。"
        },
        {
            "标题": "北窗即事",
            "作者": "陆游",
            "内容": "衡茅随力葺幽居，扫地焚香乐有余。分食时能下檐鹊，作洲常悔诳池鱼。游归又失相寻客，睡起重开未了书。袖手悠然便终日，不辞世俗笑迂疏。"
        },
        {
            "标题": "北窗偶题四首 其一",
            "作者": "陆游",
            "内容": "两丛香百合，一架粉长春。堪笑龟堂老，欢然不记贫。"
        },
        {
            "标题": "北窗雨中作",
            "作者": "陆游",
            "内容": "郁蒸作不解，风雨来有信，岂惟窗户清，更喜草木润。简编既陈前，灯火亦可近。跂予望圣贤，倾河洗骄吝。扶衰幸未死，吾道其少进。安得平生欢，怀抱为君尽？"
        },
        {
            "标题": "北窗睡起",
            "作者": "陆游",
            "内容": "违物离人不计年，万金难买北窗眠。高怀元在羲皇上，大事已明空劫前。樵路细盘云外岭，钓筒倒插水中天。此时消息君知否？千载巢由未足贤。"
        },
        {
            "标题": "夏日北榭赋诗弈棋欣然有作",
            "作者": "陆游",
            "内容": "异事严州省见稀，幅巾阑角立多时。青林白鸟自成画，急雨好风当有诗。酷信医方逢酒怯，强驱吏牍坐衙迟。悠然笑向山僧说，又得浮生一局棋。"
        },
        {
            "标题": "悲秋",
            "作者": "陆游",
            "内容": "病後支离不自持，湖边萧瑟早寒时。已惊白发冯唐老，又起清秋宋玉悲。枕上数声新到雁，灯前一局欲残棋。丈夫几许襟怀事，天地无情似不知。"
        },
        {
            "标题": "悲秋",
            "作者": "陆游",
            "内容": "形骸枯槁病侵陵，少睡长饥一老僧。霜夜羁愁更无赖，莫收书策且留灯。"
        },
        {
            "标题": "北窗",
            "作者": "陆游",
            "内容": "云开见山雪，院静闻松风，吏去曲肱卧，疑非尘世中。"
        },
        {
            "标题": "北望感怀",
            "作者": "陆游",
            "内容": "荣河温洛帝王州，七十年来禾黍秋。大事竟为朋党误，遗民空叹岁时遒。乾坤恨入新丰酒，霜露寒侵季子裘。食粟本同天下责，孤臣敢独废深忧！"
        },
        {
            "标题": "思北邻韩二翁西邻因庵主南邻章老秀才",
            "作者": "陆游",
            "内容": "韩翁生不识官府，半醉长歌老烟浦。因师老乃学长斋，白饭青蔬自炊煮。二君要是可喜人，未尝一语欺其邻。有过无过姑置之，後生孰能如此真？"
        },
        {
            "标题": "悲秋",
            "作者": "陆游",
            "内容": "残年孤寂不禁秋，醉自凄凉醒更愁。富贵空成守钱虏，吾今何止百宜休。"
        },
        {
            "标题": "秋夜五鼓初起坐堂上至旦",
            "作者": "陆游",
            "内容": "蒸郁不可过，开门星满天。身还倚藤杖，手自酌岩泉。鸡唱犹相续，鸦飞忽已翩。事随朝日出，佳思复茫然。"
        },
        {
            "标题": "登北榭",
            "作者": "陆游",
            "内容": "遶城山作翠涛倾，底事文书日有程？无溷我为挥吏散，独登楼去看云生。香浮鼻观煎茶熟，喜动眉间炼句成。莫笑衰翁淡生活，它年犹得配玄英。"
        },
        {
            "标题": "思北邻韩二翁西邻因庵主南邻章老秀才",
            "作者": "陆游",
            "内容": "乡闾耆宿非复前，老章病死今三年。朝来出门为太息，不见此翁催社钱。我比翁虽差识字，向来推择尝为吏，事功自计无一毫，尚不如翁终日醉。"
        },
        {
            "标题": "悲秋",
            "作者": "陆游",
            "内容": "萧萧衰鬓点新霜，人静房栊易断肠。等是闭门愁里过，任教风雨坏重阳。"
        },
        {
            "标题": "北槛",
            "作者": "陆游",
            "内容": "北槛近中堂，缘阶物自芳。晨清花拱露，地僻藓侵廊。坐久时闲卷，吟余或炷香。终朝无客至，一枕到羲皇。"
        },
        {
            "标题": "暑中北窗昼卧有作",
            "作者": "陆游",
            "内容": "御疾如治河，但当导之东，下流既有归，自然行地中。养生如蓺木，培植要得宜，常使无夭伤，自有干云时。我少本多疾，屡亦频危殆，皇天实相之，警告意有在。中年弃嗜欲，晚岁节饮食，中坚却外慕，魔盛有定力。死生虽天命，人事常相参，茫茫九衢中，百祸起一贪。郊虚暑雨余，巾堕脚不袜。高卧北窗凉，超然寄疏豁。"
        },
        {
            "标题": "登北榭",
            "作者": "陆游",
            "内容": "绕城山作翠涛倾，底事文书日有程。无溷我为挥吏散，独登楼去看云生。\n香浮鼻观煎茶熟，喜动眉间炼句成。莫笑衰翁淡生活，它年犹得配玄英。"
        },
        {
            "标题": "秋雨北榭作",
            "作者": "陆游",
            "内容": "秋风吹雨到江濆，小阁疏帘晚色分。津吏报增三尺水，山僧归入万重云。飘零露井无桐叶，断续烟汀有雁群。了却文书早寻睡，檐声偏爱枕间闻。"
        },
        {
            "标题": "北窗",
            "作者": "陆游",
            "内容": "晏婴长不满五尺，淳于饮能至一石。老无功名未足叹，滑稽玩世亦非昔。当年交友倾一时，谁料蓬门今寂寂！陈山李石千载士，早死当为天下惜。斯文显晦端有命，道悠运促非人力。我今稽山一老农，百岁不死知何益？後生可畏要有人，谁能隐若一敌国？狂言勿发心自惊，归卧北窗还默默。"
        },
        {
            "标题": "北坡梅开久一株独不著花立春日放一枝戏作",
            "作者": "陆游",
            "内容": "日日来寻坡上梅，枯槎忽见一枝开。广寒宫里长生药，医得冰魂雪魄回。"
        },
        {
            "标题": "悲秋",
            "作者": "陆游",
            "内容": "小雨帘栊惨淡天，醉中偏藉乱书眠。梦回有恨无人会，枕伴橙香似昔年。"
        },
        {
            "标题": "北崦",
            "作者": "陆游",
            "内容": "毒热惮轻出，新凉寻旧盟。西郊犹近市，北崦渐谋耕。松菊有佳色，山林无俗情。行行望绩火，一点隔林明。"
        },
        {
            "标题": "北园杂咏",
            "作者": "陆游",
            "内容": "闲伴邻翁去荷鉏，林疏历历见村墟。怪生白鹭飞无数，水落滩生易取鱼。"
        },
        {
            "标题": "北岩采新茶用忘怀录中法煎饮欣然忘病之未去",
            "作者": "陆游",
            "内容": "槐火初钻燧，松风自候汤。携篮苔径远，落爪雪芽长。细啜襟灵爽，微吟齿颊香。归时更清绝，竹影踏斜阳。"
        },
        {
            "标题": "北园篱外放步",
            "作者": "陆游",
            "内容": "北园西出路逶迤，荆作门扉枳缚篱。锄麦正忙人满野，营巢未定鹊争枝。招呼父老尝新酿，约束儿童筑坏陂。遇兴闲行便终日，隔溪绩火已参差。"
        },
        {
            "标题": "北渚",
            "作者": "陆游",
            "内容": "北渚露浓苹叶老，南塘雨过藕花稀。新秋渐近蝉更急，残日已沉鸦未归。铜镜面颜无药驻，玉关勋业与心违。一蓑一笠生涯在，且醉苍苔旧钓矶。"
        },
        {
            "标题": "北园杂咏",
            "作者": "陆游",
            "内容": "西村林外起炊烟，南浦桥边系钓船。乐岁家家俱自得，桃源未必是神仙。"
        },
        {
            "标题": "北斋书志示儿辈",
            "作者": "陆游",
            "内容": "初夏佳风日，颓然坐北斋。百年从落魄，万事忌安排。乡俗能尊老，君恩许赐骸。饥寒虽未免，何足系吾怀！"
        },
        {
            "标题": "春晚",
            "作者": "陆游",
            "内容": "雨足人家插稻秧，蚕生邻女采桑黄。万花扫迹春将暮，百草吹香日正长。闲觅啼莺穿北崦，戏随飞蝶过东冈。飘然且喜身强健，不怪儿曹笑老狂。"
        },
        {
            "标题": "北园杂咏",
            "作者": "陆游",
            "内容": "鉏麦家家趁晚晴，筑陂处处待春耕。小槽酒熟豚蹄美，剩与儿童乐太平。"
        },
        {
            "标题": "读书至夜半灯尽欲睡慨然有感",
            "作者": "陆游",
            "内容": "白发萧萧老空谷，人叹厄穷心自足。东郊晓射堕锦雉，北崦春耕叱黄犊。区区世事何足论，未死断知常闭门。关河好在万里路，理乱不至三家村。夜分灯暗月入户，赋诗肯道儒冠误。饥鹰劲翮高有声，横截陂湖正南去。"
        },
        {
            "标题": "北园杂咏",
            "作者": "陆游",
            "内容": "舍北桥东幽事多，老夫饭饱得婆娑。茅檐日落闻舂相，荻浦烟深有棹歌。"
        },
        {
            "标题": "北园杂咏",
            "作者": "陆游",
            "内容": "岁残已似早春天，隔水横林一抹烟。闻道埭西梅半吐，携儿闲上钓鱼船。"
        },
        {
            "标题": "北园杂咏",
            "作者": "陆游",
            "内容": "东吴霜薄富园蔬，紫芥青菘小雨余。未说春盘供采撷，老夫汤饼亦时须。"
        },
        {
            "标题": "北园杂咏",
            "作者": "陆游",
            "内容": "短筇行乐出柴荆，雪意阑珊却变晴。林际已看春雉起，屋头还听岁猪鸣。"
        },
        {
            "标题": "北园杂咏",
            "作者": "陆游",
            "内容": "暮年身似一虚舟，付与沧波自在流。垂地雪云吹不散，且倾桑落脍槎头。"
        },
        {
            "标题": "访客至北门抵暮乃归",
            "作者": "陆游",
            "内容": "北郭那辞十里遥，上车且用慰无聊。九衢浩浩市声合，四野酣酣雪意骄。清镜新磨临绿浦，长虹横绝度朱桥。归来熟睡明方起，卧听邻墙趁早朝。"
        },
        {
            "标题": "北园杂咏",
            "作者": "陆游",
            "内容": "小桥密接西冈路，支径深通北崦村。老子意行无远近，月中时打野人门。"
        },
        {
            "标题": "被命再领冲佑有感",
            "作者": "陆游",
            "内容": "残骸日益衰，晨夜抱疾痛。地炉得微火，终日不喜动。读书旧成癖，今但坐作梦。未能追鸿冥，乃复分鹤俸。风霜舍边柳，合抱皆手种。眼中人尽非，欲话谁与共？"
        },
        {
            "标题": "北园杂咏",
            "作者": "陆游",
            "内容": "白发萧萧病满身，冻云野渡正愁人。扬鞭大散关头日，曾看中原万里春。"
        },
        {
            "标题": "丙午初冬得心腹痛疾大下而愈羸耗不支方在告卧燕堂东偏闻民间前一夕被盗者慨然有感",
            "作者": "陆游",
            "内容": "愔愔四壁空，宛宛一室奥。雨声静更闻，雨气深不到。\n下帘设纸屏，篝火支药灶。勿言此幽陋，足以养衰眊。\n颇闻闾里间，比夕多狗盗。游徼无乃阙，鳏寡将孰告。\n家贫未决去，禄食当念报。卧痾畴敢安，起立掷吾帽。"
        },
        {
            "标题": "被酒径卧比觉已五鼓矣",
            "作者": "陆游",
            "内容": "俗事驱人挽不回，经年无地濯氛埃。酒酣稍觉客愁破，睡觉忽闻山雨来。窗外树寒无鸟宿，壼中水暖有梅开。五更欲起先惆怅，烛下文书已作堆。"
        },
        {
            "标题": "比得朋旧书多索近诗戏作长句",
            "作者": "陆游",
            "内容": "庭下讼诉如堵墙，案上文书海茫茫，酒酸朒冷不得尝，椎床大叫欲发狂。故人书来索文章，岂知吏责终岁忙。寒龟但欲事缩藏，病骥敢望重腾骧？日曛稍退凫鹜行，小山丛竹堂东厢。呼儿深炷铜炉香，楚骚为我祓不祥。"
        },
        {
            "标题": "北园杂咏十首 其六",
            "作者": "陆游",
            "内容": "闲伴邻翁去荷锄，林疏历历见村墟。怪生白鹭飞无数，水落滩生易取鱼。"
        },
        {
            "标题": "闭户",
            "作者": "陆游",
            "内容": "箪瓢虚道不堪忧，闭户方从造物游。安乐本因无事得，功名常忌有心求。洗除仇怨忘蛮触，收歛光芒静斗牛。儿报床头春瓮熟，人间万事转悠悠。"
        },
        {
            "标题": "碧海行",
            "作者": "陆游",
            "内容": "碧海如镜天无云，众真东谒青童君。九奏铿锵洞庭乐，八角森芒龙汉文。共传上帝新有诏，蚩尤下统旄头军。径持河洛还圣主，更度辽碣清妖氛。幽州螘垤一炬尽，安用咸阳三月焚。艺祖骑龙在帝左，世上但策云台勋。"
        },
        {
            "标题": "书适",
            "作者": "陆游",
            "内容": "北崦千梢竹，东轩八尺床。遍行欣老健，熟睡领新凉。海石陈书几，陶诗贮药囊。时时一到眼，亦足傲羲皇。"
        },
        {
            "标题": "记出游所见",
            "作者": "陆游",
            "内容": "我行初无折简招，出门十里未觉遥。憩装萧萧北崦寺，策蹇渺渺西村桥。眉头那可遣愁到，舌本正要著酒浇。寒风朝作入裘褐，荒祠暮过奠桂椒。平郊烟敛见聚落，细路日落逢渔樵。安得丹青王右辖，为写此段传生绡？"
        },
        {
            "标题": "比从人觅酒皆酸薄戏作此诗",
            "作者": "陆游",
            "内容": "酒尽聊凭折简求，不知人要博凉州。墙隅弃置空三叹，露下萤飞奈此秋。"
        },
        {
            "标题": "闭户",
            "作者": "陆游",
            "内容": "收身归死镜湖傍，闭户悠悠白日长。巷僻断非容驷路，肠枯那有蹴蔬羊。书生正可蹈东海，世事漫思移太行。睡起不知天早暮，坐看萤度篆盘香。"
        },
        {
            "标题": "杏花",
            "作者": "陆游",
            "内容": "江城开岁风雨频，闭合不出俄经旬；忽逢国艳带卯酒，坐觉天地无余春。芳敷正当晨露重，盛丽欲擅年华新。数株欹斜傍山驿，一簇深浅临烟津。徘徊跋马不忍去，只恐飘堕随车尘。念当载酒醉花下，破晓啼莺先唤人。"
        },
        {
            "标题": "秋兴",
            "作者": "陆游",
            "内容": "满簪白发不胜繁，窃禄偷安媿主恩。东馆烟波秋渐瘦，北山雾雨昼多昏。功名蹭蹬身长弃，筹策澜翻舌幸存。堪笑此生虚过尽，一秋闭合听啼猿。"
        },
        {
            "标题": "闭户",
            "作者": "陆游",
            "内容": "乞身林下养衰残，闭户宁容外物干？正使有为终淡泊，未能无疾已轻安。寸阴息念如年永，丈室端居抵海宽。老子尔来深达此，却嫌儿女话团栾。"
        },
        {
            "标题": "入荣州境",
            "作者": "陆游",
            "内容": "一起一伏黄茅冈，崔嵬破丘狐兔藏。炯炯寒日清无光，单单终日行羊肠。村落聚看如惊獐，亦有银钗伏短墙。黄旗翻翻鼓其镗，画角呜咽吹斜阳。长筒吸井熬雪霜，辘轳咿哑官道傍。渺然孤城天一方，传者或云古夜郎，其民简朴士甚良，千里郁为诗书乡。闭合扫地焚清香，老人处处是道场。"
        },
        {
            "标题": "即事",
            "作者": "陆游",
            "内容": "遯居无外事，白日不胜长。诗为穷差进，琴虽老未忘。映窗精试墨，闭合苦留香。年少无相诮，功名事更狂。"
        },
        {
            "标题": "北斋",
            "作者": "陆游",
            "内容": "质衣葺北斋，欹壤略撑拄。窗扉则虚名，聊足度寒暑。独学无与论，推核实劳苦。审观古人意，十亦得四五。无功与子光，相可岂待语。一床宽有余，高卧听檐雨。"
        },
        {
            "标题": "闭户",
            "作者": "陆游",
            "内容": "老人闭户动经月，嬾就东家借蹇驴。身後有名岂如酒，体中不佳聊读书。秦王开图见匕首，汉相徇市载厨车。人间忧怖古如此，莫怪荒畦常荷锄。"
        },
        {
            "标题": "闭合",
            "作者": "陆游",
            "内容": "闭合孤城剩放慵，桐江清绝胜吴松。云收忽见北山雪，月落正闻西寺钟。世味老来无奈薄，土思病後不胜浓。蓴羹岂止方羊酪，轻许平生笑士龙。"
        },
        {
            "标题": "闭户",
            "作者": "陆游",
            "内容": "屏居无一事，闭户常经旬。勿云草舍陋，爱此油窗新。三日不作诗，幽禽语撩人。尺素杂行草，往檄江梅春。"
        },
        {
            "标题": "北斋",
            "作者": "陆游",
            "内容": "新竹侵幽幔，疏莲散远汀。研朱朝点易，捣櫱夜潢经。岩壑知心赏，琴樽乐性灵。会当烦太史，一奏少微星。"
        },
        {
            "标题": "散步东村",
            "作者": "陆游",
            "内容": "偶从北崦缭东岗，曳杖行歌踏夕阳。一径入云多鹿迹，数家临水共渔梁。野风萧瑟知秋早，社酒淋漓喜岁穰。邻曲不须怜老惫，尚能寻句答年光。"
        },
        {
            "标题": "比作陈下瓜麴酿成奇绝属病疡不敢取醉小啜而",
            "作者": "陆游",
            "内容": "翠蔓扶疏采撷忙，麴生系出古淮阳。蹋成明月团团白，酿作新鹅淡淡黄。醅瓮秋凄惊凛冽，糟床夜注爱淋浪，西斋幽事新成谱，首为高人著此方。"
        },
        {
            "标题": "北园杂咏十首 其五",
            "作者": "陆游",
            "内容": "锄麦家家趁晚晴，筑陂处处待春耕。小槽酒熟豚蹄美，剩与儿童乐太平。"
        },
        {
            "标题": "避暑江上",
            "作者": "陆游",
            "内容": "苦热厌城市，初夜临江湍。风从西山来，颇带积雪寒。堰声静尤壮，喷薄如急滩。顿远车马喧，更觉衣裳单。断岸吐缺月，恨不三更看。且随萤火归，城扉欲横关。"
        },
        {
            "标题": "闭户",
            "作者": "陆游",
            "内容": "冠盖长安几番新？放翁只似向来贫。满窗红日价无敌，半榼新醅香动人。宴坐心光无蔽障，横眠踵息自清匀。世间不用询名字，身是无怀上古民。"
        },
        {
            "标题": "假中闭户终日偶得绝句",
            "作者": "陆游",
            "内容": "官身常欠读书债，禄米不供沽酒资。剩喜今朝寂无事，焚香闲看玉溪诗。"
        },
        {
            "标题": "壁老求笑庵诗",
            "作者": "陆游",
            "内容": "台省诸公六出奇，江湖狂客一生痴。无人为问净光老，抚掌掀髯端为谁？"
        },
        {
            "标题": "避暑近村偶题",
            "作者": "陆游",
            "内容": "乞得身归荷圣时，登临筋力未全衰。楚祠草合三叉路，隋寺苔侵半折碑。孤店不妨乘月宿，扁舟频为看山移。红麈冠盖真堪怕，还我平生白接篱。"
        },
        {
            "标题": "梦海山壁间诗不能尽记以其意追补",
            "作者": "陆游",
            "内容": "一剑能清万里尘，谗波深处偶全身。那知九转丹成後，却插金貂侍帝宸。"
        },
        {
            "标题": "梦海山壁间诗不能尽记以其意追补",
            "作者": "陆游",
            "内容": "海上乘云满袖风，醉扪星斗蹑虚空。要知壮观非尘世，半夜鲸波浴日红。"
        },
        {
            "标题": "闲居无客所与度日笔砚纸墨而已戏作长句",
            "作者": "陆游",
            "内容": "水复山重客到稀，文房四士独相依。黄金那得与齐价，白首自应同告归。韫玉面凹观墨聚，浣花理腻觉豪飞。兴阑却欲烧香睡，闲听松声昼掩扉。"
        },
        {
            "标题": "十月十九日大风作寒闭户竟日",
            "作者": "陆游",
            "内容": "霜风卷地起，落叶拥蜗庐。终日澹无事，一窗宽有余。坐多知力耗，食少觉心虚。嬾惰无新句，松声忽起予。"
        },
        {
            "标题": "梦海山壁间诗不能尽记以其意追补",
            "作者": "陆游",
            "内容": "春残枕藉落花眠，正是周家定鼎年。睡起不知秦汉事，一尊闲醉华阳川。"
        },
        {
            "标题": "弊庐",
            "作者": "陆游",
            "内容": "弊庐虽陋甚，鄙性颇所宜。欹倾十许间，草覆实半之。碓声隔柴门，绩火出枳篱。缚木为彘牢，附垣作鸡埘。黄犊放林莽，苍鹅戏陂池。佣耕食于我，客主同爨炊，瓦盎设大杓，葅苋羹园葵，一饱荷锄出，作劳非所辞。上以奉租赋，下以及我私。有钱既沽酒，阡陌恣游嬉。亦有扶持者，婢跣奴髻椎。欲画恨无人，後世考此诗。"
        },
        {
            "标题": "壁老求笑庵诗",
            "作者": "陆游",
            "内容": "车马往来尘暗天，净光欣喜接诸贤。半瓯春茗无多费，且结来生一笑缘。"
        },
        {
            "标题": "秋晚弊庐小葺一室过冬欣然有作",
            "作者": "陆游",
            "内容": "放翁毕竟合躬耕，剩喜东归乐太平。碧瓦新霜寒尚薄，明窗嫩日雨初晴。素琴寻得无弦曲，野饷烹成不糁羹。更说市朝痴太绝，一湖秋水濯尘缨。"
        },
        {
            "标题": "闭户",
            "作者": "陆游",
            "内容": "声利能令智者愚，放翁闭户养迂疏。地炉枯叶夜煨芋，竹笕寒泉晨灌蔬。徇俗不如翻著袜，爱山只合倒骑驴。今朝更有欣然处，万里知心一纸书。"
        },
        {
            "标题": "梦海山壁间诗不能尽记以其意追补",
            "作者": "陆游",
            "内容": "碧海无风镜面平，潮来忽作雪山倾。金桥化出三千丈，闲把松枝引鹤行。"
        },
        {
            "标题": "假中闭户终日偶得绝句",
            "作者": "陆游",
            "内容": "老夫昔是青城客，酒肉淋漓岂本心。还我山家本来面，数拳春笋荐孤斟。"
        },
        {
            "标题": "假中闭户终日偶得绝句",
            "作者": "陆游",
            "内容": "雨声滴滴暮未已，苔晕重重寒更添。知是使君初睡起，清香一线透疏帘。"
        },
        {
            "标题": "避世行",
            "作者": "陆游",
            "内容": "君渴未尝饮鸩羽，君饥未尝食乌喙。惟其知之审，取舍不待议。有眼看青天，对客实少味；有口啖松柏，火食太多事。作官蓄妻孥。陷阱安所避？刀锯与鼎镬，孰匪君自致？欲求人迹不到处，忘形麋鹿与俱逝，杳杳白云青嶂间，千岁巢居常避世。"
        },
        {
            "标题": "三山杜门作歌",
            "作者": "陆游",
            "内容": "我生学步逢丧乱，家在中原厌奔窜。淮边夜闻贼马嘶，跳去不待鸡号旦。人怀一饼草间伏，往往经旬不炊爨。鸣呼！乱定百口俱得全，孰为此者宁非天！"
        },
        {
            "标题": "梦海山壁间诗不能尽记以其意追补四首 其四",
            "作者": "陆游",
            "内容": "春残枕籍落花眠，正是周家定鼎年。睡起不知秦汉事，一尊闲醉华阳川。"
        },
        {
            "标题": "行牌头奴寨之间皆建炎末避贼所经也",
            "作者": "陆游",
            "内容": "今朝霜薄风气和，霁色满野行人多。沙平水浅木叶下，摇楫渡口生微波。建炎避兵奔窜地，谁料白首重经过。四十余年万事改，惟有青嶂高嵯峨。安得西国蒲萄酒，满酌南海鹦鹉螺。侑以吴松长丝之玉鱠，送以邯郸皓齿之清歌。向来丧乱汝所记，大地凛凛忧干戈。偶然不死到老大，为底苦惜朱颜酡？"
        },
        {
            "标题": "避暑松竹间",
            "作者": "陆游",
            "内容": "双松五丈高，万竹一尺围。上有林蝉鸣，下有涧鸟飞。\n正午不见日，我来每忘归。清诗忽陈前，永与世俗违。\n直北有异境，烟汀连钓矶。何当霜雪时，散发槲叶衣。"
        },
        {
            "标题": "避暑松竹间",
            "作者": "陆游",
            "内容": "双柶五丈高，万竹一尺围，上有林蝉鸣，下有涧鸟飞。正午不见日，我来每忘归。清诗忽陈前，永与世俗违。直北有异境，烟汀连钓矶。何当霜雪时，散发槲叶衣？"
        },
        {
            "标题": "九月十八日夜梦避雨叩一僧院有老宿年八十许",
            "作者": "陆游",
            "内容": "画檐急雨倾高秋，夜投丈室灯幽幽。耆年拥毳雪满头，拂拭床敷邀我留。雏猊戏掷香出喉，蓬蓬结成苍玉球。蛮童揭帘侍者忧，触散香烟当罚油。"
        },
        {
            "标题": "步至湖上寓小舟还舍",
            "作者": "陆游",
            "内容": "万壑争流地，身闲得纵观。未能容蟹舍，聊得寄渔竿。远浦樵风急，空山窆石寒。踟蹰不知晚，磔磔有归翰。"
        },
        {
            "标题": "砭愚",
            "作者": "陆游",
            "内容": "储药如丘垄，人愚未易医。信书安用尽，见事可怜迟。错自弹冠日，忧从识字时。今朝北窗卧，句句味陶诗。"
        },
        {
            "标题": "避雨",
            "作者": "陆游",
            "内容": "云如坏山欲塞海，树似奇鬼将搏人。急投民家雨随至，燎衣不觉鸡唱晨。"
        },
        {
            "标题": "春晚出游",
            "作者": "陆游",
            "内容": "禹吾无间圣所叹，治水殆与天同功。三千年事一炊顷，窆石嵯峨烟霭中。"
        },
        {
            "标题": "扁舟皆到门",
            "作者": "陆游",
            "内容": "千钱买轻舟，不复从人借。樵苏晨入市，盐酪夕还舍。岂惟载春秧，亦足获秋稼。有时醉村场，老稚相枕藉。常侵落月行，不畏恶风吓。无为诧轩车，此乐予岂暇。"
        },
        {
            "标题": "灯下读玄真子渔歌因怀山阴故隐追拟",
            "作者": "陆游",
            "内容": "湘湖烟雨长蓴丝，菰米新炊滑上匙。云散後，月斜时，潮落舟横醉不知。"
        },
        {
            "标题": "表侄江垧种竹名筠坡来求诗",
            "作者": "陆游",
            "内容": "奉常遗绪冷如秋，闭户知君颇好修。千里可嗟妨晤语，两书犹喜免沉浮。但令有竹能医俗，何患无天可寄愁。一事却须常自勉，勿容凡子得同游。"
        },
        {
            "标题": "灯下读玄真子渔歌因怀山阴故隐追拟",
            "作者": "陆游",
            "内容": "石帆山下雨空蒙，三扇香新翠箬篷。苹叶绿，蓼花红，回首功名一梦中。"
        },
        {
            "标题": "步至湖上寓小舟还舍五首 其四",
            "作者": "陆游",
            "内容": "万壑争流地，身闲得纵观。未能容蟹舍，聊得寄渔竿。\n远浦樵风急，空山窆石寒。踟蹰不知晚，磔磔有归翰。"
        },
        {
            "标题": "天华寺前遇县令过避之入寺僧皆昼睡",
            "作者": "陆游",
            "内容": "堕絮飞花掠钓船，天华寺下赏春妍。县多官府鸣驺过，僧少丛林避客眠。出网长鱼犹鱍鱍，争泥新燕欲翩翩。典衣剩买旗亭醉，已过旗亭六十年。"
        },
        {
            "标题": "春晚",
            "作者": "陆游",
            "内容": "落絮飞花又满城，年光大半付春酲。蹇驴闲後诗情减，阵马抛来髀肉生。少日雕虫真小技，暮年画饼更虚名。囊中幸有黄庭在，安得高人与细评？"
        },
        {
            "标题": "天台院有小阁下临官道予为名曰玉霄",
            "作者": "陆游",
            "内容": "竹舆冲雨到天台，绿树阴中小阁开。牓作玉霄君会否？要知散吏按行来。"
        },
        {
            "标题": "花时遍游诸家园",
            "作者": "陆游",
            "内容": "为爱名花抵死狂，只愁风日损红芳。绿章夜奏通明殿，乞借春阴护海棠。"
        },
        {
            "标题": "别建安",
            "作者": "陆游",
            "内容": "三十年来云水僧，常挑钵袋系行縢。信缘不作痴巢窟，即是吾家无尽灯。"
        },
        {
            "标题": "别建安",
            "作者": "陆游",
            "内容": "欹帽扬鞭晚出城，驿亭灯火向人明。多情叶上萧萧雨，更把新凉送客行。"
        },
        {
            "标题": "别建安",
            "作者": "陆游",
            "内容": "楚泽吴山已惯行，武夷从昔但闻名。北岩小寺长汀驿，且喜游山第一程。"
        },
        {
            "标题": "花时遍游诸家园",
            "作者": "陆游",
            "内容": "花阴扫地置清尊，烂醉归时夜已分。欲睡未成欹倦枕，轮囷帐底见红云。"
        },
        {
            "标题": "别曾学士",
            "作者": "陆游",
            "内容": "儿时闻公名，谓在千载前。稍长诵公文，杂之韩杜编。夜辄梦见公，皎若月在天，起坐三叹息，欲见亡繇缘。忽闻高轩过，驩喜忘食眠，袖书拜辕下，此意私自怜。道若九达衢，小智妄凿穿。所愿瞻德容，顽固或少痊。公不谓狂疏，屈体与周旋。骑气动原隰，霜日明山川。匏系不得从，瞻望抱悁悁。画石或十日，刻楮有三年。贱贫未即死，闻道期华颠。他时得公心，敢不知所传。"
        },
        {
            "标题": "别建安三首 其三",
            "作者": "陆游",
            "内容": "攲帽扬鞭晚出城，驿亭灯火向人明。多情叶上萧萧雨，更把新凉送客行。"
        },
        {
            "标题": "偶作夜雨诗明日读而自笑别赋一首",
            "作者": "陆游",
            "内容": "俗情向者未全忘，洗以萦帘一缕香。得失故应常浩浩，是非正可付苍苍。残蝉不断知秋近，双燕归来伴昼长。谁识龟堂新力量，东家却笑接舆狂。"
        },
        {
            "标题": "花时遍游诸家园",
            "作者": "陆游",
            "内容": "宣华无树著啼莺，惟有摩诃春水生。故老能言当日事，直将宫锦裹宫城。"
        },
        {
            "标题": "别後寄季长",
            "作者": "陆游",
            "内容": "俗子俗到骨，一揖已溷人;不知此曹面，何处得许尘?我非作崖堑，汝自不可亲。道途逢使君，令我生精神。顿增江山丽，更觉风月新。对床得晤语，倾倒夜达晨。亟起忘缚裤，小醉或堕巾。缭出锦城南，问讯江梅春。煎茶憩野店，唤船截烟津。凄凉吊废苑，萧散夸闲身。暮归度略彴，月出水鳞鳞。思君去已远，此会何由频。"
        },
        {
            "标题": "别荣州",
            "作者": "陆游",
            "内容": "浮生岁岁俱如梦，一枕轻安亦可人。偶落山城无事处，暂还老子自由身。啸台载酒云生屦，僊穴寻梅雨垫巾。便恐清游从此少，锦城车马涨红尘。"
        },
        {
            "标题": "别梅",
            "作者": "陆游",
            "内容": "竹篱数掩傍鱼矶，万点梅花掠地飞。正喜巡檐来索笑，已悲临水送将归。影横月处愁空绝，子满枝时事更非。自古情锺在吾辈，尊前莫怪泪沾衣。"
        },
        {
            "标题": "绍兴庚辰余游谢康乐石门与老洪道士痛饮赋诗",
            "作者": "陆游",
            "内容": "二十余年别石门，灯前感旧欲消魂。人生万事皆如梦，自笑区区记剑痕。"
        },
        {
            "标题": "别王伯高",
            "作者": "陆游",
            "内容": "冷落何人肯见寻，断弦尘匣愧知音。倾家酿酒犹嫌少，入海求诗未厌深。薄宦簿书常衮衮，中年光景易駸駸。香奁赠别非无意，共约跏趺看此心。"
        },
        {
            "标题": "别严和之",
            "作者": "陆游",
            "内容": "器之魂逝已难招，尚有和之慰寂寥。今夜月明空叹息，想君孤棹泊溪桥。"
        },
        {
            "标题": "余为成都帅司参议成将军汉卿为成都路兵钤相",
            "作者": "陆游",
            "内容": "将军胸中备文武，铁马黄旗玉关路。羌胡可灭心自知，富贵有命才可与。夺官置之三硖中，空山猿鸟同朝暮。道逢奇士握手谈，明日家人不知处。平生心事一丹灶，万里生涯两芒屦。东嘉古寺卧高秋，时有巢仙来叩户。山中岂识故将军，但怪英姿凛不群；电眼蝟须长八尺，论丹说剑气凌云。"
        },
        {
            "标题": "别杨秀才",
            "作者": "陆游",
            "内容": "岁暮江头又语离，淡烟衰草不胜悲。俗人愦愦宁知子，心事悠悠欲语谁？灯暗想倾浇闷酒，路长应和赠行诗。人生但要身强健，一笑相从自有时。"
        },
        {
            "标题": "别严和之",
            "作者": "陆游",
            "内容": "千里风烟行路难，旅舟应过子陵滩。人间富贵知何物，莫负君家旧钓竿。"
        },
        {
            "标题": "致斋监中夜与同官纵谈鬼神效宛陵先生体",
            "作者": "陆游",
            "内容": "五客围一炉，夜语穷幻怪。或夸雷可斫，或笑鬼可卖，或陈混沌初，或及世界坏，或言修罗战，百万起睚眦。余谈恣搜抉，所出杂细大，风云堕皮帻，幽坎窥铁械，群号起古聚，孤泣出空廨，妖狐冠髑髅，掩袂弄姿态，空＊伏逸囚，夜半出窃嘬。虽云多闻益，颇犯绮语戒。不如姑置之，投枕休困惫。明当挂祠衣，仆仆愁亟拜。"
        },
        {
            "标题": "别张教授归独登拟岘",
            "作者": "陆游",
            "内容": "小阁敞朱扉，侧车暂息机。行人呼晚渡，幼妇浣秋衣。霜树欹危堞，风鸦满客晖。登临客秋裹，况是送将归。"
        },
        {
            "标题": "乘大风发巴陵",
            "作者": "陆游",
            "内容": "雪溅浪方作，翠台山欲浮。奇哉万顷湖，著我十丈舟。三老请避风，叱去非汝忧。神物识忠信，壮士憎滞留。击鼓催挂帆，挥手别岳州。仰视群鹄翔，下闯百怪囚。衡湘清绝地，恨不从此游。聊须百斛酒，往醉庾公楼。"
        },
        {
            "标题": "赠苏召叟",
            "作者": "陆游",
            "内容": "苏子出俦辈，翩如天际鸿。才华刮眼膜，文字愈头风。岂止千人见，真当四海空。老夫虽耄矣，此论不妨公。"
        },
        {
            "标题": "送苏召叟秀才入蜀效宛陵先生体",
            "作者": "陆游",
            "内容": "士勇赴知己，义重身固轻。尊公况有命，子得辞此行？结庐出门去，迢迢过蛮荆，泝江卜风色，入峡听猿声。万里一纸书，南寄孤雁征，山阴在何处？计子难为情。愿言早来归，邻曲当出迎。檥舟柯桥市，一榼手自倾。"
        },
        {
            "标题": "次韵朝陵叶院察见寄",
            "作者": "陆游",
            "内容": "忆昨翩然别众仙，秋风吹鬓感凋年。虚斋无复客满座，败橐空余诗百篇。高谊未忘林下约，清吟重结社中缘。不教落在尘埃地，万顷烟波一钓船。"
        },
        {
            "标题": "宿黄僊观兵火焚荡之余惟一殿突兀犹在黄僊盖",
            "作者": "陆游",
            "内容": "拔宅翛然上碧虚，神僊岂亦爱吾庐？重门不改云山色，古殿犹存劫火余。翠木萧森高蔽日，黄冠贫窭自畦蔬。残年安得长来此，一碗松肪读隐书。"
        },
        {
            "标题": "丙午十月十三夜梦过一大冢傍人为余言此荆轲",
            "作者": "陆游",
            "内容": "采药游名山，物外富真赏。秋关策蹇驴，雪峡荡孤桨。还乡忽十载，高兴寄遐想。梦行河潼间，初日照仙掌。坡陀荆棘冢，狐兔伏蓁莽。悲歌易水寒，千古见精爽。国雠久不复，惊觉泚吾颡。何时真过兹，薄酹神所飨。"
        },
        {
            "标题": "散步湖堤上时方浚湖水面稍渺弥矣",
            "作者": "陆游",
            "内容": "老觉人间万事轻，不妨闲处得闲行。西山鸟没暮云合，南浦堤平春水生。孤操不渝无鹤怨，淡交耐久有鸥盟。先民幸处吾能胜，生长兵间老太平。"
        },
        {
            "标题": "丙辰上元前一日",
            "作者": "陆游",
            "内容": "弊裘破帽发鬅鬠，宛似山房罢讲僧。身病不禁连夜雨，家贫只挂旧年灯。修椽柳外掀楼角，危槛云间露塔层。自笑闲游本无定，兴阑随处倚枯藤。"
        },
        {
            "标题": "丙午初冬得心腹痛疾大下而愈羸耗不支方在告",
            "作者": "陆游",
            "内容": "愔愔四壁空，宛宛一室奥；雨声静更闻，雨气深不到。下帘设纸屏，篝火支药灶。勿言此幽陋，足以养衰眊。颇闻闾里间，比夕多狗盗，游徼无乃阙，鳏寡将孰告？家贫未决去，禄食当念报，卧痾畴敢安，起立掷吾帽！"
        },
        {
            "标题": "丙寅元日",
            "作者": "陆游",
            "内容": "缥缈初闻寺阁钟，霏微零雨兆年丰。家家椒酒欢声里，户户桃符霁色中。春枕方浓从卖困，社醅虽美倦治聋。从今万事俱抛掷，且作人间百岁翁。"
        },
        {
            "标题": "丙午五月大雨五日不止镜湖渺然想见湖未废时",
            "作者": "陆游",
            "内容": "朝雨暮雨梅正黄，城南积潦入车箱；镜湖无复鍼青秧，直浸山脚白茫茫。湖三百里汉讫唐，千载未尝废陂防，屹如长城限胡羌，啬夫有秩走且僵，旱有灌注水何伤，越民岁岁常丰穰。泆湖谁始谋不臧？使我妇子餍糟糠。陵迁谷变亦何常，会有妙手开湖光。蒲鱼自足被四方，烟艇满目菱歌长。"
        },
        {
            "标题": "甲子岁十月二十四日夜半梦遇故人於山水间饮",
            "作者": "陆游",
            "内容": "拂衣金马门，税驾石帆村。唤起华山梦，招回湘水魂。心亲频握手，目击欲忘言。最喜藤阴下，翛然共一樽。"
        },
        {
            "标题": "题陈伯予主簿所藏秦少游像",
            "作者": "陆游",
            "内容": "晚生常恨不从公，忽拜英姿绘画中。妄欲步趋端有意，我名公字正相同。"
        },
        {
            "标题": "病戒",
            "作者": "陆游",
            "内容": "忧身如忧国，畏病如畏乱；此身虽幸健，敢作无事看？祸福在呼吸，恐惧兼寝饭。人所忽不省，我思尝熟烂。夜卧不安席，晨起宁待旦？虽云亲药石，得失每参半。人情喜一快，往往触剽悍。收功宁使迟，覆败不可玩。"
        },
        {
            "标题": "予素不工书故砚笔墨皆取具而已作诗自嘲",
            "作者": "陆游",
            "内容": "我昔生兵间，淮洛靡安宅。紞髦入小学，童卯聚十百。先生依灵肘，教以兔园册。仅能记姓名，笔砚固不择，灶煤磨断瓦，荻管随手画。稍长游名场，麤若分菽麦。偶窥文房谱，虽慕无由获。笔惟可把握，墨取黑非白，砚得石即已，殆可供捣帛。从渠膏梁子，窃视笑哑哑。"
        },
        {
            "标题": "病後自咏",
            "作者": "陆游",
            "内容": "狂豪扫去得衰残，数啜芳醪兴亦阑。闭户交朋疏索尽，捐书日月破除难。盘除鲜食生蔬美，衣耸吟肩束带宽。赖有一条差自慰，高眠常到日三竿。"
        },
        {
            "标题": "病酒新愈独卧苹风阁戏书",
            "作者": "陆游",
            "内容": "用酒驱愁如伐国，敌虽摧破吾亦病。狂呼起舞先自困，闭户垂帷真庙胜。今朝屏事卧湖边，不但心空兼耳静。自烧沉水瀹紫笋，聊遣森严配坚正。追思昨日乃可笑，倚醉题诗恣豪横。逝从屈子学独醒，免使曹公怪中圣。"
        },
        {
            "标题": "病齿",
            "作者": "陆游",
            "内容": "似病非病臂已瘳，当堕末堕齿难留。一杯藜粥吾所美，幸可自办不待求。既无啮骨犯曲礼，亦免祝鲠烦成周。形骸外物付悠悠，那将老境供闲愁！"
        },
        {
            "标题": "病减",
            "作者": "陆游",
            "内容": "病减停汤熨，身衰赖按摩。书亏平日课，睡比故年多。龟卜占休泰，医方校阙讹。有时还一笑，隔浦起渔歌。"
        },
        {
            "标题": "病後暑雨书怀",
            "作者": "陆游",
            "内容": "发毛萧飒疾初平，云物轮囷气未清。水涨小亭无路到，雨多幽草上墙生。窗昏顿减雠书课，屋老时闻堕瓦声。止酒亡聊还自笑，少年豪饮似长鲸。"
        },
        {
            "标题": "甲子岁十月二十四日夜半梦遇故人於山水间饮",
            "作者": "陆游",
            "内容": "小山绿曲涧，路断得藤阴。忽遇平生友，重论一片心。兴阑棋局散，意豁酒杯深。鸡唱俄惊觉，凄然泪满襟。"
        },
        {
            "标题": "病告中遇风雪作长歌排闷",
            "作者": "陆游",
            "内容": "风雪横街不能出，闭户垂帷养衰疾。黄昏卧听打窗声，聊挽清寒入诗律。公孙布被久有味，子敬青毡暖无匹。石鼎闲烹似爪茶，霜皱旋破如拳栗。蹲鸱足火微点盐，甖粟熬汤旋添蜜。龙蛇(左角右戢)寒笋束，子母累累丹柿实。玉狸试说涎已堕，石芥才尝酒如失。天公付汝亦已厚，饱食长谣抱双膝。丈夫岂为口腹计，壮志常恐无时毕。伐胡疏奏端许前，腰领敢辞膏斧鑕！"
        },
        {
            "标题": "谢池春",
            "作者": "陆游",
            "内容": "七十衰翁，不减少年豪气。似天山、凄凉病骥。铜驼荆棘，洒临风清泪。甚情怀、伴人儿戏。\n\n如今何幸，作个故溪归计。鹤飞来、晴岚暖翠。玉壶春酒，约群仙同醉。洞天寒、露桃开未。"
        },
        {
            "标题": "病酒戏作",
            "作者": "陆游",
            "内容": "新秋风月佳，数夕破酒戒。饮少辄醉眠，衰早颇自怪。高舂未离枕，眩转疑屋坏。家人具鸡豚，熟视不能嘬。尚无千里蒪，敢觅镜湖蟹。一杯苦藬齑，价直裟婆界。"
        },
        {
            "标题": "宿黄仙观兵火焚荡之馀惟一殿突兀犹在黄仙盖与许旌阳同时飞升者",
            "作者": "陆游",
            "内容": "拔宅翛然上碧虚，神仙岂亦爱吾庐。重门不改云山色，古殿犹存劫火馀。\n翠木萧森高蔽日，黄冠贫窭自畦蔬。残年安得长来此，一椀松肪读隐书。"
        },
        {
            "标题": "寓叹",
            "作者": "陆游",
            "内容": "忆昔建炎南渡时，兵间脱死命如丝。奉亲百口一身在，许国寸心孤剑知。坐有客瘖堪共醉，身今病忘莫求医。出门但畏从人事，临水登山却未衰。"
        },
        {
            "标题": "病後作",
            "作者": "陆游",
            "内容": "骨相坐一寒，仕宦经百谪。晚入文昌省，又坐烦言啧。诏昼复收召，付以大典册。期年甫奏篇，皇恐亟自劾。归来稽山下，三食新获麦。草履布裙襦，徒步老阡陌。今年疾屡作，怳若将归客。道士言犯土，拜章安舍宅。巫言神去干，翦纸招魂魄。把臂忽自悟，此岂屋漏脉？尽去囊中药，默观鼻端白。正气徐自还，鬼子何足磔！"
        },
        {
            "标题": "病酒述怀",
            "作者": "陆游",
            "内容": "闲处天教著放翁，草庐高卧筰桥东。数茎白发悲秋後，一醆青灯病酒中。李广射归关月堕，刘琨啸罢塞云空。古人意气凭君看，不待功成固已雄。"
        },
        {
            "标题": "纵笔",
            "作者": "陆游",
            "内容": "拖得乌藤到处行，看山看水眼犹明。但期少健游潼华，岂必长生似老彭。一緉青鞋吾事了，半甔绿酒万缘轻。安知不作希夷叟，生长兵间老太平。"
        },
        {
            "标题": "病後小健戏题",
            "作者": "陆游",
            "内容": "行年九十未龙锺，惭愧天公久见容。醉解病人诗解廋，不如世世作春农。"
        },
        {
            "标题": "病後往来湖山间戏书",
            "作者": "陆游",
            "内容": "周公居东三食新，夷吾在鲁丘厄陈；圣贤忧患尚如此，况我本是羁穷人。今秋危病辄不死，余业自笑坚顽身。结茅所幸得佳处，石帆天镜无纤尘。扪萝峭壁上采药，腰斧长歌行负薪。寻僧独泛若耶月，携友共采湘湖蓴。蠡亡范金陋勾践，斯颂刻石憎嬴秦，不如一酹禹祠去，恶衣菲食真吾邻。"
        },
        {
            "标题": "病後登山亭",
            "作者": "陆游",
            "内容": "野客双蓬鬓，空山一草亭。睡魔欺茗薄，疾竖怯丹灵。治世穷冯衍，残年老管宁。安居得後死，不敢恨飘零。"
        },
        {
            "标题": "并山东南闲步至野人吴氏居乃归",
            "作者": "陆游",
            "内容": "信步闲行遍四邻，拥篱老稚看纶巾。人随世换朋侪少，志与年衰感慨频。梅送冷香横雪岸，雁翻孤影下烟津。丰年何地酬君赐，剩向旗亭作醉人。"
        },
        {
            "标题": "病後晨兴食粥戏书",
            "作者": "陆游",
            "内容": "蝴蝶庄周安在哉！达人聊借作嘲诙。不知自此随缘住，更把晨窗粥几杯？"
        },
        {
            "标题": "病後衰甚非篮舆不能出门感叹有赋",
            "作者": "陆游",
            "内容": "酒兴诗情尚自如，形骸可怪顿成疏。平生只倚双凫舄，此日常须一鹿车。寂寂岂惟惭邓禹，厌厌更觉类曹蜍。晚窗弄笔聊湔袚，数首清诗手自书。"
        },
        {
            "标题": "初寒病中有感",
            "作者": "陆游",
            "内容": "楚水枫林霜露新，白头一叟正吟呻。牛衣未起王章疾，马磨何伤许靖贫。治道本来存简册，神州谁与静烟尘？新亭对泣犹稀见，况觅夷吾一辈人！"
        },
        {
            "标题": "病少间作",
            "作者": "陆游",
            "内容": "身如水有沤，病如云无根，方其未散间，妄谓有我存；沤坏水渺然，云灭宁遗痕？回首乃可笑，妄想生怨恩。念我曩昔时，一笏朝帝阍。既老复何为，钓鱼石帆村。今年病卧久，惨痛不可言，一念忽超诣，二竖皆忙奔。吾居本广大，谈笑决其藩。还持一尊酒，往酹湘水魂。"
        },
        {
            "标题": "夜归塼街巷书事",
            "作者": "陆游",
            "内容": "近坊灯火如昼明，十里东风吹市声；远坊寂寂门尽闭，只有烟月无人行。谁家小楼歌恼侬？余响缥缈萦帘栊。苦心自古乏真赏，此恨略与吾曹同。归来空斋卧凄冷，灯前病骨巉巉影。独吟古调遣谁听，聊与梅花分夜永。"
        },
        {
            "标题": "病思",
            "作者": "陆游",
            "内容": "夜窗孤影怯青灯，瘦著秋衣欲不胜。光景正如寒圃蝶，情怀却羡病寮僧。篝炉冷落烧残叶，禅榻欹斜倚古藤。莫怪颓然遗世事，鬓丝日日镜中增。"
        },
        {
            "标题": "病起惫甚有叹",
            "作者": "陆游",
            "内容": "残年迫衰谢，一病不枯梧。书倩傍人读，行须稚子扶。冥心付天地，毕世钓江湖。无米博佳传，虚名那可图？"
        },
        {
            "标题": "病少愈偶作二首 其一",
            "作者": "陆游",
            "内容": "萧条白发卧蓬庐，虚读人间万卷书。遇事始知闻道晚，抱疴方悔养生疏。\n高门赫赫何关我，薄俗纷纷莫问渠。羸疾少苏思一出，夕阳门巷驾柴车。"
        },
        {
            "标题": "衡门独立",
            "作者": "陆游",
            "内容": "春归堪笑又匆匆，水白秧青细雨蒙。溪鸟低飞画桥外，路人相值绿阴中。宋清药券贫来积，李贺诗囊病後空。惟有剧谈能一洗，芳尊那得故人同？"
        },
        {
            "标题": "再次前韵",
            "作者": "陆游",
            "内容": "少壮即今安在哉？轻舟访旧莫轻回。儿童拥岸迎舟入，妇女窥篱喜客来。多难只成双鬓改，流年更著暮笳催。放怀鱼鸟平生事，少住茅檐尽此杯。"
        },
        {
            "标题": "病思",
            "作者": "陆游",
            "内容": "窗扉寂寂秋将晚，灯火昏昏夜向阑。不是暮年能耐病，道人心地本来宽。"
        },
        {
            "标题": "病起山居日有幽事戏作二首 其一",
            "作者": "陆游",
            "内容": "灵府超然外物轻，静中谈笑却三彭。晴窗风竹参差影，霜树山禽格磔声。\n客出异苗咨药品，僧携奇篆乞书评。幽居亦未全无事，更用人间有姓名。"
        },
        {
            "标题": "病稍平示儿辈",
            "作者": "陆游",
            "内容": "人与鸦俱晓，天凭雁送秋。极知生意尽，强为汝曹留。药饵倾残橐，风霜迫故裘。倚屏搔短发，且复寄悠悠。"
        },
        {
            "标题": "病起杂言",
            "作者": "陆游",
            "内容": "国不可以无菑眚，身不可以无疢疾。无菑之国乱或更速，无疾之身死或无日。昆夷玁狁无害於周之王，辟士富国无救于隋之亡。壮夫一卧多不起，速死未必皆羸尪。古来恶疾弃空谷，往往更得度世方。我年九十理不长，况复三日病在床，天公念之亦已至，儆戒不使须臾忘。起居饮食每自省，常若严师畏友在我傍。跻民仁寿则非职，且为老惫鍼膏肓。"
        },
        {
            "标题": "九月一日未明起坐",
            "作者": "陆游",
            "内容": "病骨清羸八十余，空斋凄冷五更初。忽闻云表新来雁，起读灯前未竟书。坐久屡传鸡喔喔，梦残犹化蝶蘧蘧。葨功渐毕身无事，约束家童种晚蔬。"
        },
        {
            "标题": "病起偶到复庵",
            "作者": "陆游",
            "内容": "经旬羸卧怯登临，偶忆东庵试一寻。新竹初成迷栈路，断云不散抱城阴。陂池绿静龟鱼乐，亭馆苍凉草树深。欲把一杯无奈嬾，病来触目动归心。"
        },
        {
            "标题": "病小减复作三首 其一",
            "作者": "陆游",
            "内容": "一身真剩长，两月抱沉绵。吟作楚人语，耸成山字肩。\n灾从季主卜，药欠宋清钱。弥老弥堪笑，藜羹且信缘。"
        },
        {
            "标题": "病少愈偶作",
            "作者": "陆游",
            "内容": "病入秋来不可当，便从此逝亦何伤！百钱布被敛首足，三寸桐棺埋涧岗。但恨著书终草草，不嫌徂岁去堂堂。今朝生意才丝发，便拟街头醉放狂。"
        },
        {
            "标题": "南堂杂兴八首 其六",
            "作者": "陆游",
            "内容": "十里城南禾黍村，白头心事与谁论。惰偷已坠先人训，迂拙仍辜圣主恩。\n病退时时亲蠹简，兴来往往出柴门。斜阳倚杖君知否，收点鸡豚及未昏。"
        },
        {
            "标题": "病少愈偶作二首 其二",
            "作者": "陆游",
            "内容": "病入秋来不可当，便从此逝亦何伤。百钱布被敛首足，三寸桐棺埋涧岗。\n但恨著书终草草，不嫌徂岁去堂堂。今朝生意才丝发，便拟街头醉放狂。"
        },
        {
            "标题": "病疟後偶书",
            "作者": "陆游",
            "内容": "秋色已萧然，曲肱清夜眠。孤灯欺病後，薄酒慰愁边。药物从人乞，文章畏客传。惟应一篷艇，湖海送凋年。"
        },
        {
            "标题": "病思",
            "作者": "陆游",
            "内容": "西山雪外巢松客，南岳岩前洗钵僧。平日寄怀常在此，秋风剩欲办行縢。"
        },
        {
            "标题": "病思六首 其一",
            "作者": "陆游",
            "内容": "水碓舂粳滑胜珠，地炉燔芋软如酥。老来自爱盘餐美，安得高人共破除。"
        },
        {
            "标题": "还家",
            "作者": "陆游",
            "内容": "天津桥上醉骑驴，一锦囊诗一束书。作客况当多病後，还家已过暮春初。泥深村巷人谁顾，草满园畦手自鉏。不为衰迟思屏迹，此心元向利名疏。"
        },
        {
            "标题": "病退颇思远游信笔有作",
            "作者": "陆游",
            "内容": "平日身如不系舟，曾从楚尾客秦头。风生江浦千帆晓，月落山城一笛秋。万事只能催白发，百年终是卧荒丘。扶衰强项君休笑，尚忆人间汗漫游。"
        },
        {
            "标题": "病起镜中见白发此去七十无十寒暑矣偶得长句",
            "作者": "陆游",
            "内容": "短鬓萧条失故青，人间真似宿邮亭。正令宽作十年梦，安用更留三日醒。覆瓿书成空自苦，击辕歌罢遣谁听？客来若觅衰翁处，睡起悠然倚素屏。"
        },
        {
            "标题": "病起游近村",
            "作者": "陆游",
            "内容": "老人摧颓绝造请，门设常关草生径。一年三百六十日，三百五十九日病。一日不病出忘归，绕村处处扣柴扉。水东溪友新酒熟，舍北园公菰菜肥。平生养气心不动，黜陟虽闻了如梦。从今病愈即相寻，共听糟床滴春瓮。"
        },
        {
            "标题": "病起小饮",
            "作者": "陆游",
            "内容": "病起新霜满鬓蓬，凭高一笑与谁同？酒如渌静春江水，人有鸿荒太古风。野寺钟来夕阳外，寒山空插乱云中。一官正尔妨人乐，只合沧浪狎钓翁。"
        },
        {
            "标题": "病起初夏",
            "作者": "陆游",
            "内容": "头风间作已全轻，山雨虽频却快晴。窗外时时度花片，木梢处处送莺声。地偏无客谈闲事，麦熟逢人乐太平。不为衰迟辜节物，一瓯羊骆荐朱樱。"
        },
        {
            "标题": "病小减复作三首 其三",
            "作者": "陆游",
            "内容": "晨粥半茶碗，秋衣一布裘。酒惟诗里见，山向梦中游。\n卜繇儿能测，药方僧为求。重阳无半月，尚泥菊花不。"
        },
        {
            "标题": "病小愈喜晴",
            "作者": "陆游",
            "内容": "云边采药喜身轻，灯下观书觉眼明。扰扰已空浮世事，依依还作苦吟声。又为天地几年客，顿觉轩窗三日晴。深媿山童怜寂寞，风炉传法煮芜菁。"
        },
        {
            "标题": "病思",
            "作者": "陆游",
            "内容": "短发萧萧不满簪，更堪衰疾日侵寻。数匙淡饭支残息，一篆清香印本心。小径古苔遗鹤毳，空堂坏甃有虫吟。悠然更起扁舟兴，秋水门前五尺深。"
        },
        {
            "标题": "病目废书终日危坐",
            "作者": "陆游",
            "内容": "肺渴常止酒，目昏复捐书。蒲团坐袖手，一窗宽有余。心知世缘薄，分与钟鼎疏。湛然千仞渊，养此径寸珠。光明照忧患，何适不自娱。白云可与友，晴空闲卷舒。"
        },
        {
            "标题": "病思",
            "作者": "陆游",
            "内容": "行携驯鹿寄消摇，共饱山蔬与药苗。本自入山缘服玉，不应忘味待闻韶。"
        },
        {
            "标题": "病中偶书",
            "作者": "陆游",
            "内容": "灯火青荧古屋深，挂冠境界已駸駸。竹枝影瘦横残月，戡杵声寒续暮砧。病觉死生真大事，老知道德愧初心。经龛禅版殊当勉，嬾学莎蛩事苦吟。"
        },
        {
            "标题": "病起书怀二首 其二",
            "作者": "陆游",
            "内容": "酒酣看剑凛生风，身是天涯一秃翁。扪虱剧谈空自许，闻鸡浩叹与谁同。\n玉关岁晚无来使，沙苑春生有去鸿。人寿定非金石永，可令虚死蜀山中。"
        },
        {
            "标题": "病小减复作三首 其二",
            "作者": "陆游",
            "内容": "卫养元无术，衰残只自悲。扶行十步地，强坐一炊时。\n枕藉漆园语，呻吟栗里诗。灾年未易过，那敢望期颐。"
        },
        {
            "标题": "暮春龟堂即事四首 其一",
            "作者": "陆游",
            "内容": "风日初和昼漏长，萧然巾屦集茆堂。雨馀千叠暮山绿，花落一溪春水香。\n断简椟中尘委积，故人墓上草荒凉。尔来幸有宽怀处，病退床头减药囊。"
        },
        {
            "标题": "病起寄曾原伯兄弟",
            "作者": "陆游",
            "内容": "意象殊非昨，筋骸劣自持。衰如霜後木，愁抵盎中丝。风雪书来少，江山梦到迟。出门还惘惘，倚杖独移时。"
        },
        {
            "标题": "病退",
            "作者": "陆游",
            "内容": "病退身仍健，春回日渐长。神诃金鼎药，龙出玉函方。美睡三竿日，安禅半篆香。残年已如许，幸复起膏肓。"
        },
        {
            "标题": "病疟两作而愈",
            "作者": "陆游",
            "内容": "久出天魔境，胡为疟鬼来？亦知无妄疾，毕竟不为灾。引睡须书卷，支羸赖粥杯。微风起秋色，樽酒亦时开。"
        },
        {
            "标题": "病思",
            "作者": "陆游",
            "内容": "卖剑还山学老农，不堪衰与病交攻。将军闭户方锄菜，处士携家欲赁舂。残齿强留终臲卼，病腰扶拜苦龙锺。壮游谁信梁州日，大雪登城望夕烽？"
        },
        {
            "标题": "和范舍人病後二诗末章兼呈张正字",
            "作者": "陆游",
            "内容": "士生不及庆历初，下方元佑当勿疏。请看蛟龙得云雨，岂比鸟雀驯阶除。舍人起视北门草，学士归著东观书。剑外老农亦吐气，酿酒畦花常晏如。"
        },
        {
            "标题": "病起山居日有幽事戏作二首 其二",
            "作者": "陆游",
            "内容": "鹤骨龟肠欲不禁，扶衰初喜罢呻吟。盆山冰释书窗暖，药灶香浓道院深。\n笔健乍临新获帖，手生重理旧传琴。闭门局促还堪恨，云海何时豁此心。"
        },
        {
            "标题": "和范舍人病後二诗末章兼呈张正字",
            "作者": "陆游",
            "内容": "放衙元不为春酲，澹荡江天气未清。欲赏园花先梦到，忽闻檐雨定心惊。香云不动熏笼暖，蜡泪成堆斗帐明。关陇宿兵胡未灭，祝公垂意在尊生。"
        },
        {
            "标题": "病小减复作",
            "作者": "陆游",
            "内容": "一身真剩长，两月抱沉绵。吟作楚人语，耸成山字肩。灾从季主卜，药欠宋清钱。弥老弥堪笑，藜羹且信缘。"
        },
        {
            "标题": "病思",
            "作者": "陆游",
            "内容": "江上秋风芦荻声，鱼虾日日厌煎烹。病来作意停鲜食，留得青钱买放生。"
        },
        {
            "标题": "病起遇晴有作",
            "作者": "陆游",
            "内容": "十日春雨霪，百疾投间作。呻吟虽甚苦，饮啗尚自若。筋骸则已疲，正气亦消铄。行年垂八十，所恃岂在药。魔军累百万，指顾可尽缚。君看仁义师，何至用韬略。川云忽破散，平地见日脚。无人画此翁，缥渺立孤鹤。"
        },
        {
            "标题": "暮秋遣兴二首 其一",
            "作者": "陆游",
            "内容": "改尽朱颜白尽头，杜门亦复弊貂裘。断鸿影外玉关月，病骥嘶中青海秋。\n孤坐向空书咄咄，闲吟随处送悠悠。如虹壮气终难豁，安得云涛万里舟。"
        },
        {
            "标题": "病中观辛夷花",
            "作者": "陆游",
            "内容": "馀生垂九十，一病理一衰。旬月不自保，敢作期岁期。\n粲粲女郎花，忽满庭前枝。繁华虽少减，高雅亦足奇。\n持杯酹花前，事亦未可知。明年傥未死，一笑当解颐。"
        },
        {
            "标题": "病中偶得名酒小醉作此篇是夕极寒",
            "作者": "陆游",
            "内容": "一壶花露拆黄縢，醉梦酣酣唤不应。屏暖半销香鸭火，窗寒初结研蟾冰。\n诗囊羞涩悲才尽，药裹纵横觉病增。早挂朝衣归去是，贵人谁记接茵凭。"
        },
        {
            "标题": "病愈看镜",
            "作者": "陆游",
            "内容": "镜中稍复旧朱颜，一笑衰翁乃尔顽。三百瓮齑消未尽，不知更著几年还？"
        },
        {
            "标题": "病中绝句",
            "作者": "陆游",
            "内容": "酒钱自昔从人乞，诗思出门何处无？青篛织蓬菅织席，此生端欲老江湖。"
        },
        {
            "标题": "病中排闷",
            "作者": "陆游",
            "内容": "面骨峥嵘鬓雪新，承平版籍有遗民。心虽愿继无传学，力不能支已废身。开卷眼昏如隔雾，拥炉肺渴欲生尘。老庞亦有儿孙念，付与天公不问人。"
        },
        {
            "标题": "病中久止酒有怀成都海棠之盛",
            "作者": "陆游",
            "内容": "碧鸡坊里海棠时，弥月兼旬醉不知。马上难寻前梦境，樽前谁记旧歌辞？目穷落日横千嶂，肠断春风把一枝。说与故人应不信，茶烟禅榻鬓成丝。"
        },
        {
            "标题": "病中遣怀",
            "作者": "陆游",
            "内容": "菘芥煮羹甘胜蜜，稻粱炊饭滑如珠。上方香积宁过此？惭愧天公养病夫。"
        },
        {
            "标题": "病雁",
            "作者": "陆游",
            "内容": "芦洲有病雁，雪霜摧羽翰，不辞道路远，置身湖海宽。稻粱亦满目，鸣声自辛酸。我正与此同，百忧双鬓残。东归忽十载，四忝侍祠官。虽云幸得饱，早夜不敢安。乃知学者心，羞媿甚饥寒。读我病雁篇，万锺均一箪。"
        },
        {
            "标题": "成都岁暮始微寒小酌遣兴",
            "作者": "陆游",
            "内容": "革带频移纱帽宽，茶铛欲熟篆香残。疏梅已报先春信，小雨初成十月寒。身似野僧犹有发，门如村舍强名官。鼠肝虫臂元无择，遇酒犹能罄一欢。"
        },
        {
            "标题": "病中怀故庐",
            "作者": "陆游",
            "内容": "我家山阴道，湖水淡空蒙，小屋如舴艋，出没烟波中。天寒橘柚黄，霜落罢亚红。祈蚕箫鼓闹，赛雨鸡豚空。叉鱼有竭作，刈麦无遗功。去年一月留，行役嗟匆匆。今年归兴动，舣舟待秋风。社饮可欠我，寄书约邻翁。"
        },
        {
            "标题": "病愈偶书",
            "作者": "陆游",
            "内容": "枯蓬万里寄飘风，晚落江头号放翁。冉冉流年秋镜里，悠悠残梦晓笳中。扫除药裹病良已，弃置酒杯愁自空。闲处固应容老子，卧看年少起新丰。"
        },
        {
            "标题": "道中病疡久不饮酒至鱼梁小酌因赋长句",
            "作者": "陆游",
            "内容": "我行浦城道，小疾屏杯酌。癣疥何足言，亦复妨作乐。\n此身会当坏，百岁均电雹。胡为过自惜，惫卧困针烙。\n未尝脍噞喁，况敢烹郭索。今朝寓空驿，窗户寒寂寞。\n悠然忽自笑，顿解贪爱缚。红烛映绿樽，奇哉万金药。"
        },
        {
            "标题": "道中病疡久不饮酒至鱼梁小酌因赋长句",
            "作者": "陆游",
            "内容": "我行蒲城道，小疾屏杯酌。癣疥何足言，亦复妨作乐。此身会当坏，百岁均电雹。胡为过自惜，惫卧困鍼烙？未尝脍噞喁，况敢烹郭索。今朝寓空驿，窗户輈寂寞。悠然忽自笑，顿解贪爱缚。红烛映绿樽，奇哉万金药。"
        },
        {
            "标题": "病中遣怀",
            "作者": "陆游",
            "内容": "人生长短无百岁，八十五年行九分。堪笑痴翁作黠计，欲将绳子系浮云。"
        },
        {
            "标题": "病中示儿辈",
            "作者": "陆游",
            "内容": "去去生方远，冥冥死即休。狂思攘鬼手，危至服丹头。有剑知谁与？无香可得留。惟应勤孝谨，事事监恬侯。"
        },
        {
            "标题": "病中偶得名酒小醉作此篇是夕极寒",
            "作者": "陆游",
            "内容": "一壼花露拆黄縢，醉梦酣酣唤不应。屏暖半销香鸭火，窗寒初结研蟾冰。诗囊羞涩悲才尽，药裹纵横觉病增。早挂朝衣归去是，贵人谁记接茵凭！"
        },
        {
            "标题": "病中遣怀",
            "作者": "陆游",
            "内容": "家贫不与身添业，病久宁非天儆予？扫尽世间闲忿欲，小园烟雨种春蔬。"
        },
        {
            "标题": "病中简仲弥性唐克明苏训直",
            "作者": "陆游",
            "内容": "移疾还家暂曲肱，依然耐久北窗灯。心如泽国春归雁，身是云堂旦过僧。细雨佩壶寻废寺，夕阳下马吊荒陵。小留莫厌时追逐，胜社年来冷欲冰。"
        },
        {
            "标题": "病中思出游",
            "作者": "陆游",
            "内容": "病境虽犹在，秋天已自清。闲思寻酒伴，嬾畏主诗盟。烟艇桐江去，篮舆剡县行。会心随处住，便足了余生。"
        },
        {
            "标题": "病中绝句",
            "作者": "陆游",
            "内容": "少时谈舌挟风雷，病後逢人口嬾开。安得东皋隐君子，相看无语只衔杯。"
        },
        {
            "标题": "病中遣怀",
            "作者": "陆游",
            "内容": "放生何足为爱物，施药因行聊结缘。山舍老翁无事业，只将闲事占流年。"
        },
        {
            "标题": "谢池春 其三",
            "作者": "陆游",
            "内容": "七十衰翁，不减少年豪气。似天山、凄凉病骥。铜驼荆棘，洒临风清泪。\n甚情怀、伴人儿戏。"
        },
        {
            "标题": "病中绝句",
            "作者": "陆游",
            "内容": "半脱貂裘雪满鞍，惯将豪举压儒酸。病来意气浑非昨，一炷香烟帐底看。"
        },
        {
            "标题": "病中观辛夷花",
            "作者": "陆游",
            "内容": "余生垂九十，一病理一衰；旬月不自保，敢作期岁期？粲粲女郎花，忽满庭前枝，繁华虽少减，高雅亦足奇。持杯酹花前，事亦未可知。明年傥未死，一笑当解颐。"
        },
        {
            "标题": "病中遣怀",
            "作者": "陆游",
            "内容": "开皱紫栗如拳大，带叶黄柑染袖香。天与山家讲邻好，江天昨夜有新霜。"
        },
        {
            "标题": "病中绝句",
            "作者": "陆游",
            "内容": "酒味醺人睡味浓，午时高枕到昏钟。经旬不见西窗日，世上应无嬾似侬。"
        },
        {
            "标题": "病中忽有眉山士人史君见过欣然接之口占绝句",
            "作者": "陆游",
            "内容": "蜀语初闻喜复惊，依然如有故乡情。绛罗饼餤玻璃酒，何日蟆颐伴我行？"
        },
        {
            "标题": "病中绝句",
            "作者": "陆游",
            "内容": "青荧犹有佛灯明，点滴时闻竹露声。欲睡不成还起坐，丽谯风顺报三更。"
        },
        {
            "标题": "病中绝句",
            "作者": "陆游",
            "内容": "造物今年悯我劳，微痾得遂闭门高。黄紬被暖青毡稳，不怕郊原雪意豪。"
        },
        {
            "标题": "和范待制秋兴三首 其二",
            "作者": "陆游",
            "内容": "睡脸馀痕印枕纹，秋衾微润覆炉熏。井桐摇落先霜尽，衣杵凄凉带月闻。\n佛屋纱灯明小像，经奁鱼蠹蚀真文。身如病骥惟思卧，谁许能空万马群。"
        },
        {
            "标题": "病中数辱曾无逸架阁见问今日忽闻徙居走笔奉",
            "作者": "陆游",
            "内容": "病羸不办揽衣迎，剥啄空惭扣户声。凡药岂能驱二竖，清心幸足制三彭。巷南僦屋傥可问，岁晚囊衣吾亦行。不为朝天愁路涩，夜窗灯火要寻盟。"
        },
        {
            "标题": "病愈小健戏作",
            "作者": "陆游",
            "内容": "路入江村跨蹇驴，鞍前分挂两囊书。兴来到处沽新酒，不为闲愁要破除。"
        },
        {
            "标题": "病中遣怀",
            "作者": "陆游",
            "内容": "鲜肥莫事肤寸舌，萧散何辜七尺躯？山路岂无孤店宿，渡头亦有小舟呼。"
        },
        {
            "标题": "病愈小健戏作",
            "作者": "陆游",
            "内容": "入市归村不跨驴，蝇头细字夜钞书。身安自胜闲官职，不是虚名暗折除。"
        },
        {
            "标题": "病中戏书",
            "作者": "陆游",
            "内容": "微疾饯余灾，时须药裹开。禽惊杵声去，蜂认蜜香来。闭户知长日，全生幸散村。晚凉幽兴动，强到竹边回。"
        },
        {
            "标题": "春晚闲步门外",
            "作者": "陆游",
            "内容": "病退扶行力尚微，悠然随意出荆扉。蜂贪酿蜜争花去，燕喜分泥傍水飞。午渴坼瓶尝煮酒，晴暄开笥换单衣。踌躇已久归犹嬾，更向溪头坐钓矶。"
        },
        {
            "标题": "病中杂咏十首",
            "作者": "陆游",
            "内容": "伐性无蛾眉，腐肠无旨酒，斋居亦得疾，果无第一手。才不如嵇康，疏嬾则过之；虽有绝交书，不作幽愤诗。"
        },
        {
            "标题": "沁园春·一别秦楼",
            "作者": "陆游",
            "内容": "一别秦楼，转眼新春，又近放灯。忆盈盈倩笑，纤纤柔握，玉香花语，雪暖酥凝。念远愁肠，伤春病思，自怪平生殊未曾。君知否，渐香消蜀锦，泪渍吴绫。\n\n难求系日长绳。况倦客飘零少旧朋。但江郊雁起，渔村笛怨，寒釭委烬，孤砚生冰。水绕出围，烟昏云惨，纵有高台常怯登。消魂处，是鱼笺不到，兰梦无凭。"
        },
        {
            "标题": "病中戏书三首 其二",
            "作者": "陆游",
            "内容": "微疾饯馀灾，时须药裹开。禽惊杵声去，蜂认蜜香来。\n闭户知长日，全生幸散材。晚凉幽兴动，彊到竹边回。"
        },
        {
            "标题": "病足久败游山之兴山中道人多见问戏作示之",
            "作者": "陆游",
            "内容": "病侵腰股作蹒跚，九折途生布武间。东姥自无缘见佛，北公那有力移山。买来芒屦真虚费，扶上篮舆亦渐艰。赖有舂陵数峰在，虚窗高卧看孱颜。"
        },
        {
            "标题": "东斋偶书",
            "作者": "陆游",
            "内容": "华发萧萧不满簪，强扶衰病著朝衫。寒厅静似阿兰若，佳客少于优钵昙。诗酒放怀穷亦乐，文移肆骂老难堪。弃官若遂飘然计，不死扬州死剑南。"
        },
        {
            "标题": "病中杂咏十首",
            "作者": "陆游",
            "内容": "半黄半绿柳满城，欲开未开梅有情。放翁一病又百日，回视新春如隔生。"
        },
        {
            "标题": "病中夜半",
            "作者": "陆游",
            "内容": "萧萧欲脱犹吟叶，耿耿微明未灭灯。夜半不眠闲倚壁，使君清似北山僧。"
        },
        {
            "标题": "病足累日不能出庵门折花自娱",
            "作者": "陆游",
            "内容": "频报园花照眼明，蹒跚正废下堂行。拥衾又听五更雨，屈指元无三日晴。不奈病何抛酒醆，麤知春在赖莺声。一枝自浸铜瓶水，喜与年光未隔生。"
        },
        {
            "标题": "病中自遣",
            "作者": "陆游",
            "内容": "少时揣无才，一意守贫贱，穷阎依马磨，小石写驴券。中年更可笑，憔悴客异县，何曾得一饱，尘土空满面。即今况已病，百衰相俱见。虽然亦自重，未忍悲秋扇。"
        },
        {
            "标题": "病中夜思",
            "作者": "陆游",
            "内容": "一病辄兼旬，百忧集双鬓，药里堆床满，生意垂欲尽。时闻雀翻更，频看灯落烬。平生学六经，白首颇自信。拳拳服仁义，念念去骄吝；所觊未死间，犹有分寸进。"
        },
        {
            "标题": "初冬",
            "作者": "陆游",
            "内容": "落叶纷纷十月时，今年霜比去年迟。山猿引子饮幽涧，野鹊结巢争堕枝。岭北片云生峭绝，桥东残水漾沦漪。病衰自怪诗情尽，造物撩人乃尔奇！"
        },
        {
            "标题": "病中杂咏十首",
            "作者": "陆游",
            "内容": "华陀囊书久已焚，思邈玉函秘不闻。从医火攻固下策，遣化饭香方普熏。触人正自坐愚直，学道今当输拙勤。勿言将智耄已及，後死或可与斯文。"
        },
        {
            "标题": "病中杂咏十首",
            "作者": "陆游",
            "内容": "击壤林间送此生，欣欣东作到西成。泥深宿麦苗初长，叶落柔桑眼已生。枹鼓无声盗衰息，文书简出吏清平。西游携得蹲鸱种，且共山家玉糁羹。"
        },
        {
            "标题": "病中卧闻舂声",
            "作者": "陆游",
            "内容": "妄想说梅犹止渴，真闻舂米固忘饥。未论炊熟香生甑，已觉抄来雪满匙。"
        },
        {
            "标题": "病中杂咏十首",
            "作者": "陆游",
            "内容": "身似头陀不出家，杜陵归老有桑麻。茶煎小鼎初翻浪，灯映寒窗自结花。残药渐离愁境界，乱书重理淡生涯。等闲一事还超俗，断纸题诗字乱斜。"
        },
        {
            "标题": "病中戏书",
            "作者": "陆游",
            "内容": "食笋动衰疾，清羸逾两旬。药囊随卧起，诗句杂吟呻。架足书签蠹，窗凝酒榼尘。免从官乞假，且喜是闲身。"
        },
        {
            "标题": "癸丑重九登山亭追怀顷在兴元常以是日猎中梁",
            "作者": "陆游",
            "内容": "生年六十九重阳，辙遍秦吴岁月长。南郑从戎嗟尚壮，中梁纵猎最难忘。离披雉拂雕鞍堕，独（左单人右束）狐穿古冢藏。梦断酒醒今万里，亦逢佳节重悲伤。"
        },
        {
            "标题": "病中自遣三首 其三",
            "作者": "陆游",
            "内容": "少时揣无才，一意守贫贱。穷阎依马磨，小石写驴券。\n中年更可笑，憔悴客异县。何曾得一饱，尘土空满面。\n即今况已病，百衰相俱见。虽然亦自重，未忍悲秋扇。"
        },
        {
            "标题": "病中夜兴",
            "作者": "陆游",
            "内容": "病疟秋来久未平，草堂遥夜不胜清。疾风递响惊林叶，列宿收芒避月明。百计不能逃白发，一生堪笑役虚名。钓车且作桐江梦，莫念安西万里行。"
        },
        {
            "标题": "病中杂咏十首",
            "作者": "陆游",
            "内容": "久病身犹困，闲游性已成。未停汤熨事，即理水云程。投宿忘街陌，论交失姓名。醉怜花坞好，恐是牡丹坪。"
        },
        {
            "标题": "病中遣怀六首 其一",
            "作者": "陆游",
            "内容": "人生长短无百岁，八十五年行九分。堪笑痴翁作黠计，欲将绳子系浮云。"
        },
        {
            "标题": "初夏杂咏",
            "作者": "陆游",
            "内容": "病退身仍健，年侵趣更高。芳醪溢蛮榼，短褐束郿绦。本不营三窟，何由挫一毫。烟帆几时挂？长啸破秋涛。"
        },
        {
            "标题": "病中夜赋",
            "作者": "陆游",
            "内容": "客如病鹤卧还起，灯似孤萤阖复开。苜蓿花催春事去，梧桐叶送雨声来。荣河温洛几时复？志士仁人空自哀。但使胡尘一朝静，此身不恨死蒿莱。"
        },
        {
            "标题": "玻璃江",
            "作者": "陆游",
            "内容": "玻璃江水千尺深，不如江上离人心。君行未过青衣县，妾心先到峨嵋阴。金樽共酹不知晓，月落烟渚天横参。车轮无角那得住，马蹄不方何处寻？空凭尺素寄幽恨，纵有绿绮谁知音？愁来只欲掩屏睡，无奈梦断闻疏碪。郎马蹄不方，何处认郎踪？"
        },
        {
            "标题": "病足昼卧梦中谵谆乃诵尚书也既觉口占绝句",
            "作者": "陆游",
            "内容": "人能不食十二日，惟书安可一日无。唐虞虽远典谟在，病卧蓬窗时嗫嚅。"
        },
        {
            "标题": "宿城头舖小饮而睡",
            "作者": "陆游",
            "内容": "亭传临江浒，床敷息我劳。屋茅残月冷，庭树北风鏖。虚市饶新兔，村场有浊醪。气衰仍病著，小饮不能豪。"
        },
        {
            "标题": "病中杂咏十首",
            "作者": "陆游",
            "内容": "自我居湖曲，渔樵日往来。只知年屡改，不觉老相催。小浦潮痕长，长堤草色回。逢春心自在，莫道已成灰。"
        },
        {
            "标题": "病著",
            "作者": "陆游",
            "内容": "病著今年剧，衰来次第新。茅茨安久处，刍豢罢前陈。零落闲边句，逍遥事外身。村东褚草蕈，一笑得常珍。"
        },
        {
            "标题": "病中戏书",
            "作者": "陆游",
            "内容": "五十忽过二，流年消壮心。避人便小疾，移竹喜微阴。洗瓮闲篘酒，焚香静斫琴。镜中青鬓在，切莫遣愁侵。"
        },
        {
            "标题": "病思六首 其二",
            "作者": "陆游",
            "内容": "杀物求君舌本肥，是非岂复待深思。即今不足何时足，小甑香粳日两炊。"
        },
        {
            "标题": "病中自遣",
            "作者": "陆游",
            "内容": "一鸦振羽鸣，窗色忽已缟。众鸟次第来，各矜语言好。病夫正拥被，宛若儿在褓。跣婢职衣襦，丫童谨除扫。红日已入帘，吾岂尚恨早？悠然一杯粥，顽钝聊自保。"
        },
        {
            "标题": "病中卧闻舂声",
            "作者": "陆游",
            "内容": "丘嫂羹存先戛釜，山僧斋竟始鸣钟。孰知造物独怜我，一日未尝无夕舂。"
        },
        {
            "标题": "感秋",
            "作者": "陆游",
            "内容": "南山射虎漫豪雄，投老还乡一秃翁。世味扫除和蜡尽，生涯零落并锥空。秋惊蠹叶凋残绿，病著衰颜失旧红。笠泽松陵家世事，一竿惟是待西风。"
        },
        {
            "标题": "书适",
            "作者": "陆游",
            "内容": "细读养生主，长歌归去来。山僧借水品，溪父送琴材。病退稀求药，身闲日探梅。今宵喜无寐，岷下有书回。"
        },
        {
            "标题": "病中杂咏十首",
            "作者": "陆游",
            "内容": "身是人间一老樵，城南烟水寄迢迢。寻人偶到金家?，取米时经杜浦桥。小市孤村鸡喔喔，断山幽谷雨萧萧。吾曹自养无能尔，楚客应无隐可招。"
        },
        {
            "标题": "病足昼卧梦中谵谆乃诵尚书也既觉口占绝句",
            "作者": "陆游",
            "内容": "唐虞已远三千岁，每诵遗书涕泗潸。济济九官十二牧，我独不得居其间！"
        },
        {
            "标题": "病中杂咏十首",
            "作者": "陆游",
            "内容": "半年不读书，顾影疑非我。乃知百年中，如此过亦可。书能作汝祟，识字果非福。明年倘未死，乐哉驾黄犊！"
        },
        {
            "标题": "病中有述二首各五韵",
            "作者": "陆游",
            "内容": "万事有常理，中智皆能知。祸福如白黑，不待诹蓍龟。疾患初萌芽，未有旦夕危。每能自省察，百鬼安能窥？一怠生百疾，速死乃自诒。"
        },
        {
            "标题": "病中有述二首各五韵",
            "作者": "陆游",
            "内容": "为国恃久安，变起最莫测。释楚为外惧，此实计之得。吾侪学养生，事事当自克。老无声色娱，戒惧在饮食。要须铭盘盂，下箸如对敌。"
        },
        {
            "标题": "东冈樱桃已过殊不知",
            "作者": "陆游",
            "内容": "病著寒侵怕出门，萧萧烟雨暗江村。一樽阙与梅花别，过尽樱桃一足言。"
        },
        {
            "标题": "病思六首 其三",
            "作者": "陆游",
            "内容": "江上秋风芦荻声，鱼虾日日厌煎烹。病来作意停鲜食，留得青钱买放生。"
        },
        {
            "标题": "病中雨夜",
            "作者": "陆游",
            "内容": "蹭蹬今如此，沉绵不复支。心随形共悴，年与智俱衰。雨急孤灯暗，云深断雁悲。旧书空满架，惆怅负明时。"
        },
        {
            "标题": "幽居",
            "作者": "陆游",
            "内容": "青门不种故侯瓜，拣得湖山便寄家。老境一廛依水竹，壮游万里犯风沙。气衰那办饮无算，病著更知生有涯。莫道吾庐全索寞，墙东新补数株花。"
        },
        {
            "标题": "病中戏书三首 其一",
            "作者": "陆游",
            "内容": "五十忽过二，流年消壮心。避人便小疾，移竹喜微阴。\n洗瓮闲篘酒，焚香静斲琴。镜中青鬓在，切莫遣愁侵。"
        },
        {
            "标题": "病中杂咏十首",
            "作者": "陆游",
            "内容": "天远不可问，将如此老何！老惊诗思退，贫欠药钱多。剡县寻僧宿，桐江买酒歌。市桥新柳色，又是一年过。"
        },
        {
            "标题": "春尽记可喜数事",
            "作者": "陆游",
            "内容": "微雨洗浮埃，苍颜一笑开。僧招行药圃，儿报得琴材。病退初尝酒，春残已过灾。邻家赛神会，自喜亦能来。"
        },
        {
            "标题": "岁暮遣兴",
            "作者": "陆游",
            "内容": "病著愁侵并不支，孤村况遇岁残时。水轩客散成舒啸，山寺僧来得剧棋。铜鸭香生风嫋嫋，竹鸡声断雨丝丝。新诗锻炼功何似，问著衰翁自不知。"
        },
        {
            "标题": "病中戏咏",
            "作者": "陆游",
            "内容": "八十行加二，清秋住故山。新凉足眠睡，旧疾害跻攀。雪白纷残鬓，栀黄染病颜。疲牛卧斜日，羸马?枯菅。贫废儿孙学，慈生仆妾顽。赎衣时已迫，贷米岁方艰。齑钵僧嘲薄，盘餐客笑悭。从今谢还往，惟有掩柴关。"
        },
        {
            "标题": "病中自遣",
            "作者": "陆游",
            "内容": "孤灯如露萤，熠熠北窗下；我亦气仅属，厌厌迫衰谢。平生更事熟，生死等昼夜。行年八十五，八十九已化。虽云病恼侵，处此亦闲暇。人扶时出门，清溪带茆舍。"
        },
        {
            "标题": "送三兄赴奏邸",
            "作者": "陆游",
            "内容": "兄年十七弟始生，弟今白发森千茎；所期相就毕此生，一尊浊酒得共倾。往年虽穷犹半菽，两年糠核苦不足。书生志欲及天下，贫贱不得收骨肉。过悲复恐兄意伤，忍涕不觉涕已滂。早朝霜露戒衣薄，愿书此语欢或忘。闭门病衰百无用，日望兄归有余俸。早从丞相乞湖州，莫待异时思少游。"
        },
        {
            "标题": "泊公安县",
            "作者": "陆游",
            "内容": "秦关蜀道何辽哉！公安渡头今始回。无穷江水与天接，不断海风吹月来。船窗帘卷萤火闹，沙渚露下苹花开。少年许国忽衰老，心折柁楼长笛哀。"
        },
        {
            "标题": "泊三江口",
            "作者": "陆游",
            "内容": "迟明离武昌，薄暮次黄冈。勿言触热行，一雨三日凉。北窗荻萧萧，南窗江茫茫。玄云一池墨，碧线半篆香。尚无车马尘，况复争夺场。徐行勿挂帆，此乐殊未央。"
        },
        {
            "标题": "壬子九日登山小酌",
            "作者": "陆游",
            "内容": "老怀多感惊佳节，病骨宜寒喜薄霜。玉脍齑中橙尚绿，彩猫糕上菊初黄。几年虚负登高兴，何许重寻落帽狂？浅酌易醒归薄暮，又成支枕独焚香。"
        },
        {
            "标题": "病中作",
            "作者": "陆游",
            "内容": "此事明明在默存，一身元有一乾坤。不忧竖子居盲上，已见真人出面门。力守谁能发底火？深潜自足美灵根。用功若到无功处，千载乘云不足言。"
        },
        {
            "标题": "舟过玉津",
            "作者": "陆游",
            "内容": "玻璃江上送残春，叠鼓催颿过玉津。蜀苑莺花初破梦，巴山风月又关身。幅巾久别忘朝帻，短剑惟思隐市尘。莫倚诸公容此老，西曹那许吐车茵。"
        },
        {
            "标题": "舟过梅坞胡氏居爱其幽邃为赋一诗",
            "作者": "陆游",
            "内容": "稽山翠入家家窗，此家清绝无与双。丹葩绿树锦绣谷，清波白石玻璃江。一堤茂草有眠犊，数掩短篱无吠尨。北轩商略可散发，借与放翁倾酒缸。"
        },
        {
            "标题": "雨中泊赵屯有感",
            "作者": "陆游",
            "内容": "归燕羁鸿共断魂，荻花枫叶泊孤村。风吹暗浪重添缆，雨送新寒半掩门。鱼市人烟横惨淡，龙祠箫鼓闹黄昏。此身且健无余恨，行路虽难莫更论。"
        },
        {
            "标题": "病中作",
            "作者": "陆游",
            "内容": "牧羊知治民，解牛得养生，一理傥造微，何事不可明。我老抱病久，颇窥古人情。唐尧授四时，帝道所以成。周家七百年，王业本农耕，造端无甚奇，至今称太平。人生正如此，默默要无营；心君但高拱，万物安能撄！"
        },
        {
            "标题": "泊上虞县",
            "作者": "陆游",
            "内容": "鄞江久不到，乘兴偶东游。涨水崩沙岸，归云抱县楼。吟余声混混，梳罢发飕飕。喜见时平象，新丝入市稠。"
        },
        {
            "标题": "舟中作",
            "作者": "陆游",
            "内容": "蘧蒢作帆三版船，渔灯夜泊阊门边。烟波四万八千顷，造物推排作水仙。"
        },
        {
            "标题": "病中作",
            "作者": "陆游",
            "内容": "破裘缝更暖，粝食美无余。摩诘病说法，虞卿穷著书。身羸支枕久，足蹇下堂疏。今日晴窗好，幽怀得细摅。"
        },
        {
            "标题": "病中作",
            "作者": "陆游",
            "内容": "床席呻吟里，衡茅隐约中。空兴年往叹，未著日新功。世远言犹在，身危道岂穷。但能无愧怍，天地本来公。"
        },
        {
            "标题": "舟中作二首 其一",
            "作者": "陆游",
            "内容": "籧篨作帆三版船，渔灯夜泊阊门边。烟波四万八千顷，造物推排作水仙。"
        },
        {
            "标题": "病中作",
            "作者": "陆游",
            "内容": "老鹤辽天兴未穷，此生光景自匆匆。家为逆旅相逢处，身在严装欲发中。涩眼尚于书有味，孤愁殊觉酒无功。挥戈草檄今谁记，岁晚江边白发翁。"
        },
        {
            "标题": "病中作",
            "作者": "陆游",
            "内容": "老躯百病集，颓然仰天呼。汝病勿怨天，药石幸可扶。寓形天地间，疾病谁能无？不从酒色来，病自无根株。但使元气在，虽剧行当苏。哀哉忿欲子，永弃元化炉。"
        },
        {
            "标题": "病中杂咏十首 其三",
            "作者": "陆游",
            "内容": "华佗囊书久已焚，思邈玉函秘不闻。从医火攻固下策，遣化饭香方普熏。\n触人正自坐愚直，学道今当输拙勤。勿言将智耄已及，后死或可与斯文。"
        },
        {
            "标题": "新春感事八首终篇因以自解",
            "作者": "陆游",
            "内容": "玻璃江上柳如丝，行乐家家要及时。只怪今朝空巷出，使君人日宴蟆颐。"
        },
        {
            "标题": "病中作",
            "作者": "陆游",
            "内容": "一病二十日，直愁难自还。残书不成读，长昼只供闲。风舞迎霜叶，云昏欲雨山。临窗忽自笑，诗思又相关。"
        },
        {
            "标题": "病中杂咏十首 其十",
            "作者": "陆游",
            "内容": "自我居湖曲，渔樵日往来。只知年屡改，不觉老相催。\n小浦潮痕长，长堤草色回。逢春心自在，莫道已成灰。"
        },
        {
            "标题": "记梦",
            "作者": "陆游",
            "内容": "我梦结束游何邦，小憩野馆临幽窗。千峰庐山锦绣谷，一水蜀道玻璃江。春耕叱犊翁眉厖，晓汲负盎女髻双。忽然梦断已鸡唱，拥衾坐待邻钟撞。"
        },
        {
            "标题": "壬子九日登山小酌",
            "作者": "陆游",
            "内容": "老怀多感惊佳节，病骨宜寒喜薄霜。玉脍齑中橙尚绿，彩猫糕上菊花黄。\n几年虚负登高兴，何许重寻落帽狂。浅酌易醒归薄暮，又成支枕独焚香。"
        },
        {
            "标题": "病中作",
            "作者": "陆游",
            "内容": "豫章濒大江，气候颇不令，孟冬风薄人，十室八九病。外寒客肺胃，下湿攻脚胫，俗巫医不艺，呜呼安托命！我始屏药囊，治疾以清静。幻妄消六尘，虚白全一性。三日体遂轻，成此不战胜。长年更事多，苦语君试听。"
        },
        {
            "标题": "泊蕲口泛月猢中",
            "作者": "陆游",
            "内容": "炎天倦长路，月夕泛平湖。晃漾披银阙，清寒住玉壶。钓丝萦藻荇，蓬艇入菰蒲。自别蜻蜓浦，斯游十载无。"
        },
        {
            "标题": "泊虎头滩下",
            "作者": "陆游",
            "内容": "大舟已泊灯火明，小舟犹行闻橹声。虎头崔嵬鹿角横，人生实难君勿轻。"
        },
        {
            "标题": "予年十六始识叶晦叔於西湖上後二十七年晦叔",
            "作者": "陆游",
            "内容": "故人零落久山丘，谁记京华第一流。曹霸挥毫空万马，庖丁投刃解千牛，相逢梦境何劳记，追想青年未免愁。雷电取将遗稿尽，他年虚有茂陵求。"
        },
        {
            "标题": "十月九日与客饮忽记去年此时自锦屏归山南道",
            "作者": "陆游",
            "内容": "去年纵猎韩坛侧，玉鞭自探南山雪。今年痛饮蜀江边，金杯却吸峨眉月。竹枝歌舞新教成，凄怨传得三巴声。城头筑观出云雨，峨眉正与阑干平。酒酣诗就掷杯去，醉蹋玻璃江上路。悬知幽涧断桥边，已有梅花开半树。"
        },
        {
            "标题": "病中作",
            "作者": "陆游",
            "内容": "苦雨侵衰骨，余寒著弊裘。病多辞社饮，贫甚辍春游。日日亲蔬圃，时时弄钓舟。回头语造物，与子两无求。"
        },
        {
            "标题": "泊舟湖桥酒楼下",
            "作者": "陆游",
            "内容": "缥缈云边罨画楼，空蒙雨外木兰舟。谁知老子清狂甚，独占城南十里秋？"
        },
        {
            "标题": "病中杂咏十首 其二",
            "作者": "陆游",
            "内容": "伐性无蛾眉，腐肠无旨酒。斋居亦得疾，果无第一手。\n才不如嵇康，疏懒则过之。虽有绝交书，不作幽愤诗。"
        },
        {
            "标题": "病中作",
            "作者": "陆游",
            "内容": "浮世寄酣枕，劳生居漏船。已悲身老大，更著病沈绵。亲旧动千里，欢娱无百年。床头周易在，端拟绝韦编。"
        },
        {
            "标题": "送王成之给事",
            "作者": "陆游",
            "内容": "我昔扬帆掠吴楚，夜泊秦淮听春雨。明朝冠盖拥长亭，误辱诸公问良苦。是时众中初识公，天骥蹴踏万马空。知心投分财数语，玉麈谡谡生清风。冶城醉墨鸦栖壁，长干祖道花照席。公方闭户试诸生，坐叹江山少颜色。尔来俛仰三十春，欲话旧游无故人。岂知邂逅逢一笑，使我肝胆还轮囷。衰迟少复入城市，虚左屡招惭主意。忽闻上印却凄然，悔不日日从公醉。朝廷三载虚一相，如公早合鸾台上。荣河温洛久胡沙，此段功名勿多让。"
        },
        {
            "标题": "卜居三山已四十年矣暇日有感聊赋五字",
            "作者": "陆游",
            "内容": "薄宦非初志，幽居不计年。稚松成偃盖，小竖亦华颠。生理凭耕稼，光阴付醉眠。从来慕园绮，一著要争先。"
        },
        {
            "标题": "初秋即事",
            "作者": "陆游",
            "内容": "帘栊雨过不胜清，秋气依依似有情。高栋尚余双燕宿，短莎先放百虫鸣。挑灯剩欲开书秩，擘蟹时须近酒觵。却媿邻家常作苦，探租黄犊待寒耕。"
        },
        {
            "标题": "今年立冬後菊方盛开小饮",
            "作者": "陆游",
            "内容": "胡床移就菊花畦，饮具酸寒手自携。野实似丹仍似漆，村醪如蜜复如齑。传芳那解烹羊脚，破戒犹惭擘蟹脐。一醉又驱黄犊出，冬晴正要饱耕犁。"
        },
        {
            "标题": "耒阳令曾君寄禾谱农器谱二书求诗",
            "作者": "陆游",
            "内容": "欧阳公谱西都花，蔡公亦记北苑茶，农功最大置不录，如弃六艺崇百家。曾侯奋笔谱多稼，儋州读罢深咨嗟。一篇秧马传海内，农器名数方萌芽。令君继之笔何健，古今一一辨等差。我今八十归抱耒，两编入手喜莫涯。神农之学未可废，坐使末俗惭浮华。"
        },
        {
            "标题": "卜居三山已四十年矣暇日有感聊赋五字",
            "作者": "陆游",
            "内容": "泥古衰犹学，开荒夜亦耕。屋芟生草盖，釜撷野蔬烹。白稻雨中熟，黄鸦桑下鸣。残云忽吐日，喜对小窗明。"
        },
        {
            "标题": "卜居二首 其二",
            "作者": "陆游",
            "内容": "南浮七泽吊沉湘，西溯三巴掠夜郎。自信前缘与人薄，每求宽地寄吾狂。\n雪山水作中"
        },
        {
            "标题": "正月二日晨出大东门是日府公宴移忠院",
            "作者": "陆游",
            "内容": "成都春事早，开岁已暄妍。爁尾传杯後，遨头出郭前。争门金騕褭，满野绣辎軿。白发花边醉，何妨似少年。"
        },
        {
            "标题": "午枕",
            "作者": "陆游",
            "内容": "老嬾开编早欠伸，强搔短发照青荧。齑盐二十年前梦，尚想长廊撼夜铃。"
        },
        {
            "标题": "不如茅屋底四首 其二",
            "作者": "陆游",
            "内容": "南伐逾铜柱，西征出玉关。不如茅屋底，高枕看青山。"
        },
        {
            "标题": "捕虎行",
            "作者": "陆游",
            "内容": "山村牧童遭虎噬，血肉俱尽余双髻。家人行哭觅遗骨，道路闻之俱掩涕。州家督尉宿山中，已淬药箭攒长弓。明朝得虎彻槛阱，缫丝捣?歌年丰。"
        },
        {
            "标题": "平明出小东门观梅",
            "作者": "陆游",
            "内容": "知心多别离，慰眼易零落。东风吹梅花，烂漫照城郭。晴日千堆雪，偏宜马上看。逢迎无几日，不惜犯春寒。明年花发时，我在两京道。花香固无尽，我亦未遽老。脱帽发如漆，看花心未灰。平戎那得妨持酒，会有诗传剑外来。"
        },
        {
            "标题": "不如茅屋底",
            "作者": "陆游",
            "内容": "列鼎宾筵盛，笼坊从骑都。不如茅屋底，醉倒唤儿扶。"
        },
        {
            "标题": "不如茅屋底",
            "作者": "陆游",
            "内容": "南伐踰铜柱，西征出玉关。不如茅屋底，高枕看青山。"
        },
        {
            "标题": "秋日山居四首 其三 午枕",
            "作者": "陆游",
            "内容": "茗碗兵休戒老兵，客来剥啄急须应。为言余正理公事，半落乌纱枕曲肱。"
        },
        {
            "标题": "不如茅屋底",
            "作者": "陆游",
            "内容": "火齐堆盘起，珊瑚列库藏。不如茅屋底，父子事耕桑。"
        },
        {
            "标题": "杜叔高秀才雨雪中相过留一宿而别口诵此诗送",
            "作者": "陆游",
            "内容": "久客方知行路难，关山无际水漫漫。风吹欲倒孤城远，雪落如簁野寺寒。暮挈衣囊投土室，晨沽村酒挂驴鞍。文章一字无人识，胸次徒劳万卷蟠。"
        },
        {
            "标题": "新晴午枕初起信笔",
            "作者": "陆游",
            "内容": "闭户日陶然，晴窗春已妍。华胥梦中国，龙汉劫初年。浩浩尘扬海，茫茫杵倚天。何妨驾孤鹤，小憩华山前。"
        },
        {
            "标题": "午枕",
            "作者": "陆游",
            "内容": "茅檐一杯淡藜粥，有底工夫希鼎餗？书中至味人不知，隽永无穷胜粱肉。老夫享此七十年，每媿天公赋予偏。清泉洗釜煎山茗，满榻松风清昼眠。"
        },
        {
            "标题": "不如茅屋底四首 其三",
            "作者": "陆游",
            "内容": "火齐堆盘起，珊瑚列库藏。不如茅屋底，父子事耕桑。"
        },
        {
            "标题": "不如茅屋底",
            "作者": "陆游",
            "内容": "铸印大如斗，佩剑长挂颐。不如茅屋底，睡到日高时。"
        },
        {
            "标题": "不如茅屋底四首 其一",
            "作者": "陆游",
            "内容": "铸印大如斗，佩剑长拄颐。不如茅屋底，睡到日高时。"
        },
        {
            "标题": "晡後领客仅见烛而罢戏作短歌",
            "作者": "陆游",
            "内容": "忍睡出坐衙，扶病起觞客。本来世味薄，况复酒户迮。谵谆时强语，嵬昂已颓帻。烧烛不盈寸，归卧弄书册。我来未获稻，客里今食麦。怅望稽山云，飞去无六翮。"
        },
        {
            "标题": "步出万里桥门至江上",
            "作者": "陆游",
            "内容": "久坐意不怿，掩卷聊出游。一筇吾事足，安用车与驺。浮生了无根，两踵蹋百州。常忆航巨海，银山卷涛头。一日新雨霁，微茫见流求。西行亦足快，纵猎南山秋。腾身刺猛虎，至今血溅裘。命薄每自笑，校尉略已侯。短剑隐市尘，浩歌醉江楼。颇疑屠博中，可与共奇谋。丈夫等一死，灭贼报国雠。徙倚万里桥，寒日堕前洲。"
        },
        {
            "标题": "布金院",
            "作者": "陆游",
            "内容": "万里西来了宿缘，凭鞭欹帽过年年。山寒院落开炉月，霜重郊原斸芋天。浅碧鳞鳞人度彴，长空杳杳鸟冲烟。夜投萧寺清无寐，楼角三更月满川。"
        },
        {
            "标题": "步至湖上寓小舟还舍",
            "作者": "陆游",
            "内容": "细浪随摇楫，新凉入岸巾。断行初到雁，空担暮归人。漫道贫非病，谁知嬾是真？疏钟起诗思，迢递度烟津。"
        },
        {
            "标题": "青溪道中行古松间因少留瀹茶而行",
            "作者": "陆游",
            "内容": "露湿青松细细香，旋呼拄杖踏斜阳。三生旧发游山愿，一卷新传辟谷方。云外未论笙鹤近，尘中实厌簿书忙。拾樵汲涧俱清绝，聊为煎茶一据床。"
        },
        {
            "标题": "野步至近村",
            "作者": "陆游",
            "内容": "耳目康宁手足轻，村墟草市遍经行。孝经章里观初学，麦饭香中喜太平。妇女相呼同夜绩，比邻竭作事春耕。勿言野饁无盐酪，笋蕨何妨淡煮羹。"
        },
        {
            "标题": "数日不出门偶赋",
            "作者": "陆游",
            "内容": "湖上蜗庐仅自容，寸怀无奈百忧攻。补衣未竟迫秋露，待饭不来闻午钟。稚子挟书勤质问，邻翁释耒间过从。今朝一笑君知否，满瓮新醅粥面醲。"
        },
        {
            "标题": "嘲布谷",
            "作者": "陆游",
            "内容": "时令过清明，朝朝布谷鸣。但令春促驾，那为国催耕。红紫花枝尽，青黄麦穗成。从今可无语，倾耳舜弦声。"
        },
        {
            "标题": "步至湖上寓小舟还舍",
            "作者": "陆游",
            "内容": "病堕支离境，闲寻漫浪游。湖平天镜晓，出峭石帆秋。赊酒家家许，看花处处留。归途倦扶杖，却上钓鱼舟。"
        },
        {
            "标题": "雨後绝凉偶作",
            "作者": "陆游",
            "内容": "槐阴日色薄，桐叶雨声长。林下有余适，城中无此凉。浮瓜寒水碧，斸药小鉏香。未许陶潜达，华簪何足忘。"
        },
        {
            "标题": "步至近村",
            "作者": "陆游",
            "内容": "药物扶持疾渐平，布裘絮帽出柴荆。荒堤经雨多牛迹，村舍无人有碓声。数蝶弄香寒菊晚，万鸦回阵夕枫明。老翁随意闲成句，不似刘侯要取名。"
        },
        {
            "标题": "步至湖上寓小舟还舍",
            "作者": "陆游",
            "内容": "山居苦无事，携稚出门行。酒贱逢人醉，农闲到处耕。巷牛听晚笛，池鹜唼枯萍。东望生秋兴，楼台压缭城。"
        },
        {
            "标题": "雨晴步至山亭欲遂游东村不果",
            "作者": "陆游",
            "内容": "村陋垣屋颓，岁晚风雨横。泥涂绝还往，餐粥养衰病。药囊杂书卷，白发满清镜。一榻卧兼旬，不践墙下径。乌鹊忽报晴，霜重节侯正。厌供冻砚愁，颇动蜡屐兴。山楹快远眺，松吹惬幽听。地瘦药苗稀，叶脱木枝劲。东村未为远，脚力不济胜。三叹入荆扉，跏趺学僧定。"
        },
        {
            "标题": "晚饭後步至门外并溪而归",
            "作者": "陆游",
            "内容": "徐行摩腹出荆扉，掠面风尖酒力微。市步空船迎荻去，湖堤轻担卖鱼归。潺潺沙窦鸣残水，莽莽平芜衬落晖。商略最关诗思处，满村砧杵捣秋衣。"
        },
        {
            "标题": "项里溪上见珍禽日溪鹊相随数十步不去",
            "作者": "陆游",
            "内容": "涉溪来过东溪老，断枝槁叶纷如扫。忽逢溪鹊昔未识，言语惺憁羽毛好。异哉驯狎若可呼，迹虽甚疏情有余。上穿苍烟立高树，下踏白石窥游鱼。老夫日日溪头行，见此不妨双眼明。定交物外从今始，岂独沙鸥可与盟。"
        },
        {
            "标题": "步至湖上寓小舟还舍五首 其三",
            "作者": "陆游",
            "内容": "病堕支离境，闲寻漫浪游。湖平天镜晓，山峭石帆秋。\n赊酒家家许，看花处处留。归途倦扶杖，却上钓鱼舟。"
        },
        {
            "标题": "步至湖上寓小舟还舍",
            "作者": "陆游",
            "内容": "凄凉怀古地，惨澹暮秋天。红树秦驰道，青山禹庙壖。湖风飘断角，墟日起孤烟。老恨功名晚，无人共著鞭！"
        },
        {
            "标题": "自雪堂登四望亭因历访苏公遗迹至安国院",
            "作者": "陆游",
            "内容": "我醉飞屐登孱颜，拄杖出没风烟间。三山葱曨鲛鳄静，九关肃穆虎豹闲。几年金骨炼绿髓，此日始得穷跻攀。老僊归侍紫皇案，空有野水流淙潺。蜿蜒翠阜围绿野，似岭非岭山非山。向来龙蛇满雪壁，雷电下取何时还？名花亦已天上去，居人指似题诗处。九十一翁不识公，我抱此恨知无穷。"
        },
        {
            "标题": "野步至近村",
            "作者": "陆游",
            "内容": "随意出柴荆，清寒作晚晴。风吹雁北乡，云带月东行。童稚争追逐，渔樵习送迎。白头宁复仕，惟此饯余生。"
        },
        {
            "标题": "村社祷晴有应",
            "作者": "陆游",
            "内容": "丛祠牲酒走村村，赖是龙归为解纷。爽气收回骑月雨，快风散尽满天云。数峰缥缈如屏面，一浦涟漪作簟纹。犹胜楚人箫鼓里，九歌哀怨下湘君。"
        },
        {
            "标题": "步至东庄",
            "作者": "陆游",
            "内容": "泽国寒虽晚，霜天已迫冬。荞花雪无际，稻米玉新舂。身已风中叶，人方饭後钟。儿能哀老子，努力事春农。"
        },
        {
            "标题": "步过县南长桥游南山普宁寺山高处有塔院及小",
            "作者": "陆游",
            "内容": "偶扶藤杖过南津，野寺长桥发兴新。暂就清溪照须鬓，不妨翠雾湿衣巾。山萦细栈疑无路，树落崩崖欲压人。朝暮有程常猝猝，何因携酒上嶙峋？"
        },
        {
            "标题": "醉中步月湖上",
            "作者": "陆游",
            "内容": "闰馀时节早，天气已凄冷。悠哉曳杖行，乐此清夜永。\n霜风锼病骨，林月写孤影。新诗得复忘，薄酒吹易醒。\n浮生役声利，百岁常鼎鼎。清游倘可继，终老谢人境。"
        },
        {
            "标题": "记梦",
            "作者": "陆游",
            "内容": "梦泛扁舟禹庙前，中流拂面风泠然。楼台缥缈知几叠，云物点缀多余妍。莲房芡觜采无主，渔歌菱唱声满川。梦中了了知是梦，却恐燕语来惊眠。弄桡顾谓共载客，乖离不记经几年。即今相逢两幻质，转盼变灭如飞烟。斯言未竟客大笑，人生寓世岂独坚。元章嘉叟君所见，一别丹旐俱翩翩。君知梦觉本无异，勿为画饼流馋涎。我惭俯首梦亦断，尚觉细浪鸣船舷。"
        },
        {
            "标题": "余年二十时尝作菊枕诗颇传於人今秋偶复采菊",
            "作者": "陆游",
            "内容": "采得黄花作枕囊，曲屏深幌閟幽香；唤回四十三年梦，灯暗无人说断肠。"
        },
        {
            "标题": "步虚",
            "作者": "陆游",
            "内容": "瀛海日月渊，蓬壼仙圣宅。驾鹤一时游，海面日夜窄。人生蜉蝣耳，一哄瓦瓮中。天地广如许，谁能发其蒙？丹书千卷藏一尘，子能求之勿从人。晴窗趺坐春满腹，昆仑待得丹芝熟。"
        },
        {
            "标题": "五月十日晓寒甚闻布谷鸣有感",
            "作者": "陆游",
            "内容": "弊裤久当脱，短褐竟未送。老怯五更寒，重衾拥残梦。群虱方得意，饱血藏衣缝。竹簟何时陈？纨扇殆无用。长夏叠叠来，岁月疾飞鞚。妄怀畎亩忧，太息欲谁控？"
        },
        {
            "标题": "题尊信斋",
            "作者": "陆游",
            "内容": "于虖孔孟何其卓，如天日月地海岳。正令举世皆杨墨，邪正岂复劳商榷。\n虽然此道久横流，执热其谁不思濯。鲁邹遗书世皆读，要以尊信为善学。\n吾友希真盖其人，不肯俯首为龌龊。羹藜饭豆欲老矣，功虽未竟志则悫。\n我居山阴子在闽，阙然不见千里邈。泽中久雨道路绝，叩户忽闻声剥啄。\n尊信二字子所知，妙质岂复须斤斲。伏生九十语已讹，失旦自惭犹喔喔。"
        },
        {
            "标题": "步虚",
            "作者": "陆游",
            "内容": "微风吹碧海，细细生龙鳞，半醉骑一鹤，去谒青华君。归来天风急，吹我过缑山，锵然哦诗声，清晓落人间。人间仰视空浩浩，远孙白发尘中老。初见姬翁礼乐新，千九百年如电扫。"
        },
        {
            "标题": "步虚",
            "作者": "陆游",
            "内容": "一瓢小如茧，芳醪溢其中，醉此一市人，吾瓢故无穷。不言术神奇，要是心广大；觞豆有德色，笑子乃尔隘。岳阳楼中横笛声，分明为子说长生。金丹养成不自服，度尽世人朝玉京。"
        },
        {
            "标题": "宿鱼梁驿五鼓起行有感",
            "作者": "陆游",
            "内容": "少时谈舌坐生风，管葛奇才自许同。闭户著书千古计，变名学剑十年功。酒起顿觉狂堪笑，睡醒才知梦本空。它日故人能忆我，葛僊矶畔觅渔翁。"
        },
        {
            "标题": "冬夜读书示子聿",
            "作者": "陆游",
            "内容": "世间万事有乘除，自笑羸然七十余。布被藜羹缘未尽，闭门更读数年书。"
        },
        {
            "标题": "步虚",
            "作者": "陆游",
            "内容": "曩者过洛阳，宫阙侵云起；今者过洛阳，萧然但荒垒。铜驼卧深棘，使我恻怆多；可怜陌上人，亦复笑且歌。世事茫茫几成坏，万人看花身独在。北邙秋风吹野蒿，古冢渐平新冢高。"
        },
        {
            "标题": "枕上闻布谷声",
            "作者": "陆游",
            "内容": "老去惟思日月迟，更堪青鬓总成丝。无端催取流年去，最恨溪头布谷儿。"
        },
        {
            "标题": "余年二十时尝作菊枕诗颇传於人今秋偶复采菊",
            "作者": "陆游",
            "内容": "少日曾题菊枕诗，蠹编残稿锁蛛丝。人间万事消磨尽，只有清香似旧时。"
        },
        {
            "标题": "隐趣",
            "作者": "陆游",
            "内容": "归老家山一幅巾，俗间那可与知闻。举杯每属江头月，赠客时缄谷口云。行采菖蒲缘藓磴，卧浮舴艋入鸥群。力营隐趣君无怪，作得闲人要十分。"
        },
        {
            "标题": "雨过行视舍北菜圃因望北村久之",
            "作者": "陆游",
            "内容": "吴牛啮草卧斜阳，乌臼青红未饱霜。急趁路乾来寓目，十分闲事却成忙。"
        },
        {
            "标题": "柴怀叔殿院世彩堂",
            "作者": "陆游",
            "内容": "卷服貂冠世间有，荣悴纷纷翻覆手。不如御史老莱衣，世彩堂中奉春酒。北斗为觞山作豆，凤竹鸾丝太中寿。今年宗祀降恩纶，太中拜前公拜後。呜呼人谁无父母，盛事有及公家否？万锺苦晚三釜薄，人生此恨十八九。我欲杀青书孝友，愧非太史马牛走。圣朝若遣采诗官，尚可为公图不朽。"
        },
        {
            "标题": "村居酒熟偶无肉食煮菜羹饮酒",
            "作者": "陆游",
            "内容": "歌凤伥伥类楚狂，畏牺龊龊笑蒙庄。著书幸可俟後世，对客从嗔卧大床。三亩青蔬了盘箸，一缸浊酒具杯觞。丈夫穷达皆常事，富贵何妨食万羊。"
        },
        {
            "标题": "雨过行视舍北菜圃因望北村久之",
            "作者": "陆游",
            "内容": "蔬畦蹑屐惬幽情，检挍园丁日有程。得雨尚悭须灌溉，我来时听桔槔声。"
        },
        {
            "标题": "菜羹",
            "作者": "陆游",
            "内容": "青菘绿韭古嘉蔬，蓴丝菰白名三吴。台心短黄奉天厨，熊蹯驼峰美不如。老农手自辟幽圃，土如膏肪水如乳。供家赖此不外取，襏襫宁辞走烟雨。鸡豚下箸不可常，况复妄想太官羊。地炉篝火煮菜香，舌端未享鼻先尝。"
        },
        {
            "标题": "秋思",
            "作者": "陆游",
            "内容": "闲愁正可资诗酒，小疾安能减食眠。一亩旋租畦菜地，千钱新买钓鱼船。"
        },
        {
            "标题": "采药有感",
            "作者": "陆游",
            "内容": "蒹葭记霜露，蟋蟀谨岁月，古人于物理，琐细不敢忽。我少读苍雅，衰眊今白发。中间婴疢疾，过日常卒卒。涧毛春可求，山药秋可掘，虽云力探讨，疑义未免阙。屏居朋友散，奥妙谁敢发？穷理已矣夫，置?当自罚。"
        },
        {
            "标题": "采药",
            "作者": "陆游",
            "内容": "篢子编成细箬新，独穿空翠上嶙峋。丹砂岩际朝暾日，狗杞云间夜吠人。络石菖蒲蒙绿发，缠松薜荔长苍鳞。金貂谒帝我未暇，且作人间千岁身。"
        },
        {
            "标题": "残春无几述意二首 其一",
            "作者": "陆游",
            "内容": "试笔书盈纸，烹茶睡解围。新蔬供冷面，熟练制单衣。\n雏燕飞初稳，残花见渐稀。年衰学不进，默默讼吾非。"
        },
        {
            "标题": "残春无几述意",
            "作者": "陆游",
            "内容": "试笔书盈纸，烹茶睡解围。新蔬供冷面，熟练制单衣。雏燕飞初稳，残花见渐稀。年衰学不进，默默讼吾非。"
        },
        {
            "标题": "雨过行视舍北菜圃因望北村久之二首 其一",
            "作者": "陆游",
            "内容": "蔬畦蹑屐惬幽情，检校园丁日有程。得雨尚悭须灌溉，我来时听桔槔声。"
        },
        {
            "标题": "残春无几述意二首 其二",
            "作者": "陆游",
            "内容": "衰疾来无已，流年过若驰。家贫食易美，身老梦常悲。\n草长增蛙怒，花空失蝶期。不堪多难日，更赋送春诗。"
        },
        {
            "标题": "招邻父啜菜羹",
            "作者": "陆游",
            "内容": "老境遗人事，穷居砭世肓。茅檐听雪滴，瓦鼎爇松肪。不愿封侯印，惟求煮菜方。杯羹须及热，剩欲唤君尝。"
        },
        {
            "标题": "秋夜闻兰亭天章寺钟",
            "作者": "陆游",
            "内容": "绝湖上兰亭，不过一炊顷。湖废缭堤行，往返常毕景。犹有古寺钟，迢迢下重岭。烟云含莽苍，风露共凄冷。萧然草堂卧，度此清夜永。百念一洗空，於焉发深省。"
        },
        {
            "标题": "贫甚戏作长句示邻曲",
            "作者": "陆游",
            "内容": "百屋堆钱四壁空，人生志愿孰能同？萧条齿发难藏老，冷落杯盘可讳穷？斸笋不思鄣夏日，典衣那计御霜风。知心幸有邻翁在，一笑相从草莽中。"
        },
        {
            "标题": "残春无几述意",
            "作者": "陆游",
            "内容": "衰疾来无已，流年过右驰。家贫食易美，身老梦常悲。草长增蛙怒，花空失蝶期。不堪多难日，更赋送春诗。"
        },
        {
            "标题": "读书",
            "作者": "陆游",
            "内容": "尧庭君相都俞盛，阙里师生博约深。我读残编食忘味，朱弦三叹有遗音。"
        },
        {
            "标题": "追凉至安隐寺前",
            "作者": "陆游",
            "内容": "枕石何妨更漱流，一凉之外岂他求。寺楼无影月卓午，桥树有声风变秋。残历半空心悄怆，岸巾徐步发飕飀。定知从此清宵梦，常在沙边伴白鸥。"
        },
        {
            "标题": "冬夜",
            "作者": "陆游",
            "内容": "翩翩残历不满纸，坎坎叠鼓无停挝。白残未消古鼎火，灯暗尚结寒缸花。长安故人日已远，锦江小筑天之涯。拘挛动觉吏有责，幽独更似僧无家。卧闻沙雁叫空阔，想见雪谷森谽＊。起提一笔扫疋纸，入卷飒飒奔龙蛇。"
        },
        {
            "标题": "残暑得小雨颇凉",
            "作者": "陆游",
            "内容": "午暑不可触，忽惊如许凉！轩窗云作暝，草木雨生香。蒲叶先秋霣，蝉声入夜长。自欣无一事，岸帻倚胡床。"
        },
        {
            "标题": "早自偏门入城晚出南堰门以归",
            "作者": "陆游",
            "内容": "早从偏门入，暮从南堰归。鲍郎山前路，空翠浮烟霏。秋令忽已深，病骨频添衣。向来慕功名，常恐斯心违。乃今知其难，崦嵫迫残晖。伯鸾与幼安，尚友或庶几。到家亦既夕，青灯耿窗扉，且复取书读，父子穷相依。"
        },
        {
            "标题": "残腊二首",
            "作者": "陆游",
            "内容": "破腊春先到，微阴日易醺。鸟声犹寂寂，木意已欣欣。云起山分叠，风生水蹙纹。断肠何处笛，偏向醉中闻？"
        },
        {
            "标题": "快晴",
            "作者": "陆游",
            "内容": "地辟天开斗柄回，今年红日遍池台。新阳苏醒春前柳，轻暖医治雪後梅。瓦屋螺青披雾出，锦江鸭绿抱山来。衰翁也逐儿童喜，旋拨文书近酒杯。"
        },
        {
            "标题": "残腊二首",
            "作者": "陆游",
            "内容": "残腊无多日，吾生又一年。林塘明夕照，墟落淡春烟。山色危栏角，梅花绿酒边。岁时元自好，老病独凄然。"
        },
        {
            "标题": "残春",
            "作者": "陆游",
            "内容": "过了清明日愈迟，年华不复在辛夷。谁知绿叶阴成处，正是青天露坐时。茂草满庭喧鼓吹，嫩汤出鼎试枪旗。衰翁敢作明年计？剩与东君惜语离。"
        },
        {
            "标题": "苍桧",
            "作者": "陆游",
            "内容": "北风卷野天昼晦，雨如弩镞穿屋背。老夫下床行蹑履，稚子抱书坐持盖。岂无长楸与巨竹，干折枝携共颠沛。孰能不动安如山？屹立庭前独苍桧。"
        },
        {
            "标题": "岁暮作",
            "作者": "陆游",
            "内容": "鱼贯长条兔卧盘，往来聊续里闾欢。旧符又拟新年换，残历都无半纸看。梅影横斜春尚浅，角声悲壮夜将阑。坚顽敢望今如许，戏说期颐强自宽。"
        },
        {
            "标题": "岁暮出游",
            "作者": "陆游",
            "内容": "残历消磨无半纸，一年光景又成非。瓦沟雪水滴欲尽，江路梅花开尚稀。竹院篝灯留度宿，旗亭夸酒劝无归。此身自笑知何似，万里辽天一鹤飞。"
        },
        {
            "标题": "蚕麦",
            "作者": "陆游",
            "内容": "村村桑暗少桑姑，户户麦丰无麦奴。又是一年春事了，缫丝捣麦笑相呼。"
        },
        {
            "标题": "残历",
            "作者": "陆游",
            "内容": "残历不盈纸，苦寒侵弊裘。岁猪鸣屋角，傩鼓转街头。未死犹当学，长贫肯复忧。雪晴农事起，且复议租牛。"
        },
        {
            "标题": "苍桧",
            "作者": "陆游",
            "内容": "北风捲野天昼晦，雨如弩镞穿屋背。老夫下床行蹑屐，稚子抱书坐持盖。\n岂无长楸与巨竹，干折枝摧共颠沛。孰能不动安如山，屹立庭前独苍桧。"
        },
        {
            "标题": "雨後快晴步至湖塘",
            "作者": "陆游",
            "内容": "齿豁从教道字讹，负薪陌上且行歌。古人亦自逢时少，吾辈何疑忤俗多。山扫黛痕如尚湿，湖开镜面似新磨。亦知大有抓髯处，无奈西流白日何！"
        },
        {
            "标题": "山中观残菊追怀眉山师伯浑",
            "作者": "陆游",
            "内容": "空山菊花瘦如棘，倾倒满地枝三尺。阴风冷雨不相贷，烂草苍苔共狼藉。人虽委弃渠自香，讵必泛酒登华堂。君不见仁人志士穷死眉山阳，空使後世传文章！"
        },
        {
            "标题": "残年",
            "作者": "陆游",
            "内容": "残年迫钟漏，病骨怯风霜。投帻早当去，强颜徒自伤。\n文符纷似雨，讼诉进如墙。笑杀沧浪客，微官有许忙。"
        },
        {
            "标题": "残年",
            "作者": "陆游",
            "内容": "残年垂八十，高卧岂逃名。泥巷多牛迹，茅檐有碓声。炊菰觞父老，煮枣哺雏婴。遣戍虽传说，何时复两京？"
        },
        {
            "标题": "秭归醉中怀都下诸公示坐客",
            "作者": "陆游",
            "内容": "长谣为子说天涯，四座听歌且勿哗。蛮俗杀人供鬼祭，败舟触石委江沙。此身长是沧浪客，何日能为饱暖家？坐忆故人空有梦，尺书不敢到京华。"
        },
        {
            "标题": "钱道人不饮酒食肉囊中不畜一钱所须饭及草屦",
            "作者": "陆游",
            "内容": "万里飘如不系船，空囊短褐过年年。食时无饭芒鞋破，只向街头旋乞钱。"
        },
        {
            "标题": "天王寺迪上人房五十年前友人王仲信同题名尚",
            "作者": "陆游",
            "内容": "绿遶青围古会稽，城东河上古招提。巳公茅屋曾游处，渭北山人半醉题。暂憩不妨停画楫，幽寻还得杖青藜。旧人死尽惟残屋，竹密云深步步迷。"
        },
        {
            "标题": "残雨",
            "作者": "陆游",
            "内容": "五更残雨滴檐头，探借天公一月秋。只道风吹云散尽，数声桑下又鸣鸠。"
        },
        {
            "标题": "赠猫",
            "作者": "陆游",
            "内容": "裹盐迎得小狸奴，尽护山房万卷书。惭愧家贫策勋薄，寒无毡坐食无鱼。"
        },
        {
            "标题": "沧滩",
            "作者": "陆游",
            "内容": "百夫正欢助鸣橹，舟中对面不得语。须臾人散寂无哗，惟闻百丈转两车。\n呕呕哑哑车转急，舟人已在沙际立。雾敛芦村落照红，雨馀渔舍炊烟湿。\n故乡回首已千山，上峡初经第一滩。少年亦慕宦游乐，投老方知行路难。"
        },
        {
            "标题": "天王寺迪上人房五十年前友人王仲信同题名尚在",
            "作者": "陆游",
            "内容": "绿绕青围古会稽，城东河上古招提。巳公茅屋曾游处，渭北山人半醉题。\n暂憩不妨停画楫，幽寻还得杖青藜。旧人死尽惟残屋，竹密云深步步迷。"
        },
        {
            "标题": "残年",
            "作者": "陆游",
            "内容": "残年迫锺漏，病骨怯风霜。投帻早当去，强颜徒自伤。文符纷似雨，讼诉进如墙。笑杀沧浪客，微官有许忙！"
        },
        {
            "标题": "残年",
            "作者": "陆游",
            "内容": "残年光景易駸駸，屏迹江村不厌深。新麦熟时蚕上簇，晚莺啼处柳成阴。短檠已负观书眼，孤剑空怀许国心。惟有云山差可乐，杖藜谁与伴幽寻？"
        },
        {
            "标题": "醉中示客",
            "作者": "陆游",
            "内容": "四座无哗听我歌，百年生计一烟蓑。清尊潋潋犹狂在，白发萧萧奈老何！远适安能缩地脉？高眠聊足养天和。吾徒看尽人间事，莫爱车前印几窠。"
        },
        {
            "标题": "曹公",
            "作者": "陆游",
            "内容": "二袁刘表笑谈无，眼底英雄不足图。赤壁归来应叹息，人间更有一周瑜！"
        },
        {
            "标题": "钱道人不饮酒食肉囊中不畜一钱所须饭及草屦",
            "作者": "陆游",
            "内容": "误辱君王赐镜湖，身随鸥鹭寄菰蒲。行年八十犹强健，欲伴先生去得无？"
        },
        {
            "标题": "沧滩",
            "作者": "陆游",
            "内容": "百夫正讙助鸣橹，舟中对面不得语。须臾人散寂无哗，惟闻百丈转两车。呕呕哑哑车转急，舟人已在沙际立。雾歛芦村落照红，雨余渔舍炊烟湿。故乡回首已千山，上峡初经第一滩。少年亦慕宦游乐，投老方知行路难。"
        },
        {
            "标题": "残腊",
            "作者": "陆游",
            "内容": "残腊去春才十日，衰翁古老已三年。乳糜但喜分香钵，银胜那思映彩鞭。万里当时嗟漫浪，一窗此日困沉绵。清泉白石无人到，且结梅花淡淡缘。"
        },
        {
            "标题": "残腊",
            "作者": "陆游",
            "内容": "残腊无多寒渐薄，新春已近日微长。棋枰散後轩窗静，梅坞归来襟袖香。海雾笼山青淡淡，河堤瀦水白茫茫。鹭飞前导生游兴，笑岸纶巾上野航。"
        },
        {
            "标题": "游万州岑公洞",
            "作者": "陆游",
            "内容": "大业征辽发闾左，军兴书檄煎膏火。此时也复有闲人，自引岩泉拾山果。後六百岁吾来游，洞中正夏凄如秋。乳石床平可坐卧，水作珠帘月作钩。十年神游八极表，浮名坐觉秋豪小。试问岑公迎我不？鹤飞忽下青松杪。"
        },
        {
            "标题": "晦日西窗怀故山",
            "作者": "陆游",
            "内容": "今朝休日仍无客，茶罢西窗卧解衣。白发已侵残梦境，绿苔应满旧渔矶。桃源鸡犬尘凡隔，杜曲桑麻梦想归。赖有小山聊慰眼，幽篁丛桂雨霏霏。"
        },
        {
            "标题": "曾仲躬见过适遇予出留小诗而去次韵二绝",
            "作者": "陆游",
            "内容": "地僻元无俗客来，蓬门只欲为君开。山横翠黛供诗本，麦卷黄云足酒材。"
        },
        {
            "标题": "曾仲躬见过适遇予出留小诗而去次韵二绝",
            "作者": "陆游",
            "内容": "数树山花草舍东，想公系马落残红。那知老子耶溪上，正泛朝南暮北风。"
        },
        {
            "标题": "曾原伯屡劝居城中而仆方欲自梅山入云门今日",
            "作者": "陆游",
            "内容": "借得僧房似钓船，兼旬散发醉江天。酒能作病真如此，穷乃工诗却未然。闲似白鸥虽自许，健如黄犊已无缘。秋高更欲移家去，先葺云门屋数椽。"
        },
        {
            "标题": "草堂拜少陵遗像",
            "作者": "陆游",
            "内容": "清江抱孤村，杜子昔所馆。虚堂尘不扫，小径门可款。公诗岂纸上，遗句处处满。人皆欲拾取，志大才苦短。计公客此时，一饱得亦罕。厄穷端有自，宁独坐房琯。至今壁间像，朱绶意萧散。长安貂蝉多，死去谁复算。"
        },
        {
            "标题": "浣花赏梅",
            "作者": "陆游",
            "内容": "老子人间自在身，插梅不惜损乌巾。春回积雪层冰里，香动荒山野水滨。带月一枝低弄影，背风千片远随人。石家楼上贪吹笛，肯放朝朝玉树新。"
        },
        {
            "标题": "蹭蹬",
            "作者": "陆游",
            "内容": "少慕功名颇自奇，一生蹭蹬鬓成丝。市楼酒美贫何预，斗柄春回老不知。黑帜游魂应有数，白衣效命永无期。鱼梁东畔牛栏北，举世谁能识此悲？"
        },
        {
            "标题": "草亭独坐",
            "作者": "陆游",
            "内容": "扫地垂帘坐草亭，东风吹颊醉初醒。睡蛇死後魔无力，疾竖降来药有灵。在手残梅香淡泊，傍檐幽鸟语丁宁。老人不是神通妙，世事元来要饱经。"
        },
        {
            "标题": "草书歌",
            "作者": "陆游",
            "内容": "倾家酿酒三千石，闲愁万斛酒不敌。今朝醉眼烂岩电，提笔四顾天地窄。忽然挥扫不自知，风云入怀天借力。神龙战野昏雾腥，奇鬼摧山太阴黑。此时驱尽胸中愁，槌床大叫狂堕帻。吴牋蜀素不快人，付与高堂三丈壁。"
        },
        {
            "标题": "扇子峡山腹有草阁小亭极幽邃意其非俗人居也",
            "作者": "陆游",
            "内容": "绝境慰人心，谁家住玉岑？乱云生翠窦，密雪洒青林。高阁临空豁，孤亭隐邃深。定知非俗士，橹急不容寻。"
        },
        {
            "标题": "即事",
            "作者": "陆游",
            "内容": "草衣木食更何求，穴处巢居过即休。尚恨未能全省事，一竿风月钓沧洲。"
        },
        {
            "标题": "夏四月渴雨恐害布种代乡邻作插秧歌",
            "作者": "陆游",
            "内容": "浸种二月初，插秧四月中，小舟载秧把，往来疾於鸿。吴盐雪花白，村酒粥面浓，长歌相赠答，宛转含豳风。日暮飞桨归，小市鼓冬冬。起居问尊老，勤俭教儿童。何人采此谣，为我告相公，不必赐民租，但愿常年丰。"
        },
        {
            "标题": "饭昭觉寺抵暮乃归",
            "作者": "陆游",
            "内容": "身堕黄尘每慨然，携儿萧散亦前缘。聊凭方外巾盂净，一洗人间匕箸膻。静院春风传浴鼓，画廊晚雨湿茶烟。潜光寮里明窗下，借我消摇过十年。"
        },
        {
            "标题": "仗锡平老具舟车迎前天衣印老印悉遣还策杖访",
            "作者": "陆游",
            "内容": "鱼鼓声中白巾，南山笋蕨一番新。长安不是无卿相，林下平津独可人。"
        },
        {
            "标题": "拆号前一日作",
            "作者": "陆游",
            "内容": "飘零随处是生涯，断梗飞蓬但可嗟。稚子欢迎先入梦，从兵结束待还家。食眠屡失身多病，忧愧相乘发易华。隔日寄声为薄具，石榴应有未开花。"
        },
        {
            "标题": "游近村",
            "作者": "陆游",
            "内容": "度堑穿林脚愈轻，凭高望远眼犹明。霜凋老树寒无色，风掠枯荷飒有声。泥浅不侵双草屦，身闲常对一棋枰。茆檐蔬饭归来晚，已发城头长短更。"
        },
        {
            "标题": "策杖",
            "作者": "陆游",
            "内容": "山翁老病入腰膂，坐觉诸儿行步奔。暂出衡门须策杖，千回上树更堪论！"
        },
        {
            "标题": "杂题",
            "作者": "陆游",
            "内容": "三生元是出家人，一念差来堕荐绅。二寸楮冠双草屦，天公还我水云身。"
        },
        {
            "标题": "自题传神",
            "作者": "陆游",
            "内容": "识字深村叟，加巾下版僧。檐挑只草屦，壁倚一乌藤。得酒犹能醉，逢山未怯登。莫论明日事，死至亦腾腾。"
        },
        {
            "标题": "仗锡平老具舟车迎前天衣印老印悉遣还策杖访之作二绝句奉送兼简平 其二",
            "作者": "陆游",
            "内容": "鱼鼓声中白氎巾，南山笋蕨一番新。长安不是无卿相，林下平津独可人。"
        },
        {
            "标题": "仗锡平老具舟车迎前天衣印老印悉遣还策杖访",
            "作者": "陆游",
            "内容": "画舫篮舆不许前，白头行脚意超然。舜江禹穴千山水，尽在高人拄杖边。"
        },
        {
            "标题": "插花",
            "作者": "陆游",
            "内容": "有花君不插，有酒君不持，时过花枝空，人老酒户衰。今年病止酒，虚负菊花时。早梅行可探，家酝绿满卮，君不强一醉，岁月复推移。新诗亦当赋，勿计字倾欹。"
        },
        {
            "标题": "洞庭春色",
            "作者": "陆游",
            "内容": "壮岁文章，暮年勋业，自昔误人。算英雄成败，轩裳得失，难如人意，空丧天真。请看邯郸当日梦，待炊罢黄粱徐欠伸。方知道，许多时富贵，何处关身。\n\n人间定无可意，怎换得、玉鲙丝莼。且钓竿渔艇，笔床茶灶，闲听荷雨，一洗衣尘。洛水秦关千古后，尚棘暗铜驼空怆神。何须更，慕封侯定远，图像麒麟。"
        },
        {
            "标题": "七月二十四日作",
            "作者": "陆游",
            "内容": "闲拂青铜一惘然，此生应老海云边。凉颸入袂诗初就，幽鸟呼人梦不全。天上鹊归星渚冷，月中桂长露华鲜。射胡羽箭凋零尽，坐负心期四十年！"
        },
        {
            "标题": "初夏燕堂睡起",
            "作者": "陆游",
            "内容": "歌凤平生类楚狂，山城迟暮得深藏。洗春雨过清阴合，掠水风生绿藻凉。晨几砚凹涵墨色，午窗杯面聚茶香。功名到手浑闲事，此兴他年未易忘。"
        },
        {
            "标题": "巢山",
            "作者": "陆游",
            "内容": "巢山避世纷，身隐万重云。半谷传樵响，中林过鹿群。虫锼叶成篆，风蹙水生纹。不蹋溪桥路，僊凡自此分。"
        },
        {
            "标题": "开东园路北至山脚因治路傍隙地杂植花草",
            "作者": "陆游",
            "内容": "避俗从来恨不深，家园栽种偶成阴。西连几曲菖蒲涧，东接无穷薝卜林。乌臼谷寒迎野步，金沙泉冷洗尘襟。清音可写吾诗拙，它日君来试抱琴。"
        },
        {
            "标题": "乌栖曲",
            "作者": "陆游",
            "内容": "楚王手自格猛兽，七泽三江为苑囿。城门夜开待猎归，万炬照空如白昼。乐声前後震百里，树树栖乌尽惊起。宫中美人谓将旦，发泽口脂费千万。乐声早暮少断时，莫怪栖乌无稳枝。"
        },
        {
            "标题": "感事六言八首 其七",
            "作者": "陆游",
            "内容": "李白嵚崎历落，嵇康潦倒粗疏。生世当行所乐，巢山喜遂吾初。"
        },
        {
            "标题": "抄书",
            "作者": "陆游",
            "内容": "书生习气重见书喜欲狂。捣蘖潢剡藤，辛苦补散亡。且作短檠伴，未暇名山藏。故家借签帙，旧友饷朱黄。皇坟探八索，奇字穷三苍。储积山崇崇，探求海茫茫。一笑语儿子：此是却老方。"
        },
        {
            "标题": "闲中偶咏",
            "作者": "陆游",
            "内容": "断编残稿本徒劳，横得虚名亦已叨。不识狐书那是博？尚分鹤料敢言高。巢山且欲营丹灶，跨海何当看雪涛。与世不谐终自许，笑人苦劝学餔糟。"
        },
        {
            "标题": "巢山",
            "作者": "陆游",
            "内容": "短发巢山客，人知姓字谁？穿林双不借，取水一军持。渴鹿群窥涧，惊猿独袅枝。何曾畜笔砚，景物自成诗。"
        },
        {
            "标题": "感事六言",
            "作者": "陆游",
            "内容": "李白嶔崎历落，嵇康潦倒粗疏。生世当行所乐，巢山喜遂吾初。"
        },
        {
            "标题": "巢菜并序",
            "作者": "陆游",
            "内容": "冷落无人佐客庖，庾郎三九困讥嘲。此行忽似蟆津路，自候风烛煮小巢。"
        },
        {
            "标题": "寄赵昌甫并简徐斯远",
            "作者": "陆游",
            "内容": "我诗非大手，我酒亦小户，得游名胜间，独以用心苦。赵子乃宿士，山立谁敢侮。寓名祝融祠，蓑笠卧烟雨。高吟三千篇，一字无尘土。朱先少许可，书每说昌甫。虽云忍饥瘦，得丧亦相补。嗟君与斯远，文中真二虎。我老日益衰，想像气如缕。"
        },
        {
            "标题": "书意",
            "作者": "陆游",
            "内容": "巢山远下湿，止酒谢中乾。麤得养生妙，孰能非意干？挂冠身始贵，屏药疾方安。自笑犹多事，时时把钓竿。"
        },
        {
            "标题": "山居",
            "作者": "陆游",
            "内容": "平生杜宇最相知，遗我巢山一段奇。茶磑细香供隐几，松风幽韵入哦诗。溪边拂石同儿钓，竹下开轩唤客棋。几许放翁新事业，不教虚过太平时。"
        },
        {
            "标题": "立夏",
            "作者": "陆游",
            "内容": "赤帜插城扉，东君整驾归。泥新巢燕闹，花尽蜜蜂稀。槐柳阴初密，帘栊暑尚微。日斜汤沐罢，熟练试单衣。"
        },
        {
            "标题": "朝饥食齑面甚美戏作",
            "作者": "陆游",
            "内容": "一杯齑餺飥，老子腹膨脝。坐拥茅檐日，山茶未用烹。"
        },
        {
            "标题": "朝饥食齑面甚美戏作二首 其二",
            "作者": "陆游",
            "内容": "一杯齑馎饦，手自芼油葱。天上苏陀供，悬知未易同。"
        },
        {
            "标题": "朝中措",
            "作者": "陆游",
            "内容": "镜湖俯仰两青天。万顷玻璃一叶船。拈棹舞，拥蓑眠。不作天仙作水仙。"
        },
        {
            "标题": "朝饥示子聿",
            "作者": "陆游",
            "内容": "水云深处小茅茨，雷动空肠惯忍饥。外物不移方是学，俗人犹爱未为诗。生逢昭代虽虚过，死见先亲幸有辞。八十到头终强项，欲将衣钵付吾儿。"
        },
        {
            "标题": "晨起",
            "作者": "陆游",
            "内容": "海燕翩将乳，戎葵粲己繁。鱼船初入市，蒪担未过门。年耄停朝课，家贫省小餐。所欣行药处，秧稻遍村村。"
        },
        {
            "标题": "朝饥食齑面甚美戏作二首 其一",
            "作者": "陆游",
            "内容": "一杯齑馎饦，老子腹膨脝。坐拥茅檐日，山茶未用烹。"
        },
        {
            "标题": "朝晴",
            "作者": "陆游",
            "内容": "宿雨初收云四归，小山草木丽朝晖。翩然双鹊从檐下，言语分明诉湿衣。"
        },
        {
            "标题": "春近山中即事",
            "作者": "陆游",
            "内容": "节物贫家有故常，春盘腊粥逐时忙。悠悠岁月催双鬓，草草鸡豚荐一觞。人意自殊平日乐，梅花宁减故时香？小园新展西南角，挂树青萝百尺长。"
        },
        {
            "标题": "菩萨蛮",
            "作者": "陆游",
            "内容": "小院蚕眠春欲老。新巢燕乳花如扫。幽梦锦城西。海棠如旧时。\n\n当年真草草。一棹还吴草。题罢惜春诗。镜中添鬓丝。"
        },
        {
            "标题": "六月九日夜步月至朝真观",
            "作者": "陆游",
            "内容": "朝斗真人有旧祠，追凉老子曳筇枝。从来步月难为客，此夕听琴合有诗。竹院沉沉闻漏永，玉绳耿耿看星移。殷懃更作重来约，迨及冰轮未缺时。"
        },
        {
            "标题": "朝中措 其三 代谭德称作",
            "作者": "陆游",
            "内容": "咚咚傩鼓饯流年。烛焰动金船。彩燕难寻前梦，酥花空点春妍。"
        },
        {
            "标题": "朝中措",
            "作者": "陆游",
            "内容": "湘湖烟雨长莼丝。菰米新炊滑上匙。云散后，月斜时。潮落舟横醉不知。"
        },
        {
            "标题": "朝中措",
            "作者": "陆游",
            "内容": "长安拜免几公卿。渔父横眠醉未醒。烟艇小，钓车腥。遥指梅山一点青。"
        },
        {
            "标题": "初寒老身颇健戏书",
            "作者": "陆游",
            "内容": "过雁声悲落叶稠，孤村景物更禁秋。穷谙客路风尘恶，老判人间岁月遒。酒号贤人真古语，疾为竖子岂吾忧。山房幸有初寒备，且傍篝炉拥褐裘。"
        },
        {
            "标题": "朝雨",
            "作者": "陆游",
            "内容": "午夜星照泥，平旦云行西。小屋古泽中，天昏雨凄凄。避湿升我堂，垂翅闵老鸡；所欣园中蔬，冒土青满畦。门无今雨客，路滑愁长堤。一杯且复睡，物理何足齐！"
        },
        {
            "标题": "闲身",
            "作者": "陆游",
            "内容": "炊烟漠漠闭柴荆，聊用闲身答太平。重碧飞觞心未老，硬黄临帖眼犹明。吴蚕满箔含桃熟，垄麦登车搏黍鸣。补劓息黥今有地，问君何处用虚名？"
        },
        {
            "标题": "朝雨",
            "作者": "陆游",
            "内容": "中夜星照泥，平旦云行西。小屋古泽中，天昏雨凄凄。\n避湿升我堂，垂翅闵老鸡。所欣园中蔬，冒土青满畦。\n门无今雨客，路滑愁长堤。一杯且复睡，物理何足齐。"
        },
        {
            "标题": "嘲畜猫",
            "作者": "陆游",
            "内容": "甚矣翻盆暴，嗟君睡得成！但思鱼餍足，不顾鼠纵横。欲骋衔蝉快，先怜上树轻。朐山在何许？此族最知名。"
        },
        {
            "标题": "古谓不如意事十常八九虽出于好功名者之言闲",
            "作者": "陆游",
            "内容": "归志初谐老遽催，良辰常与病俱来。酒虽已熟恨无菊，雪苦不成空见梅。朋旧乖离心每折，山川悠邈首频回。人生败意无穷达，莫厌相逢笑口开。"
        },
        {
            "标题": "雨晴游洞宫山天庆观坐间复雨",
            "作者": "陆游",
            "内容": "近水松篁锁翠微，洞天宫殿对清晖。快晴似为酴醾计，急雨还妨燕子飞。道士昼闲丹灶冷，山童晓出药苗肥。拂床不用勤留客，我困文书自怕归。"
        },
        {
            "标题": "初寒老身颇健戏书",
            "作者": "陆游",
            "内容": "一身百病老难支，病减身轻偶此时。窗暖不妨聊假寐，囊空久已罢招医。山炉巉绝香生岫，鏊研坡陀墨满池。个里生涯君莫厌，痴人至死不曾知。"
        },
        {
            "标题": "朝中措",
            "作者": "陆游",
            "内容": "晴山滴翠水挼蓝。聚散渔舟两复三。横埭北，断桥南。侧起船篷便作帆。"
        },
        {
            "标题": "车轩花时将过感怀",
            "作者": "陆游",
            "内容": "小轩风月得婆娑，尽付流年与啸歌。细数一春今过半，正令百岁亦无多。还家常恐难全璧，阅世深疑已烂柯。只欲闭门搘倦枕，晚风无奈落花何！"
        },
        {
            "标题": "嘲梅未开",
            "作者": "陆游",
            "内容": "梅蕊如红稻，中藏无尽香。何时来鼻境？更待几番霜。"
        },
        {
            "标题": "车中作",
            "作者": "陆游",
            "内容": "秋天近霜霰，吴地少风麈。时驾小车出，始知闲客真。新交孰倾盖？往事漫沾巾。处处皆堪隐，桃源莫问津。"
        },
        {
            "标题": "雨晴至园中",
            "作者": "陆游",
            "内容": "入夏经月雨，园路久已荒。今朝偶一到，蒿艾如人长。岂惟蛙黾豪，颇觉蜂蝶狂。怅然怀故山，舍东百本桑。迨此积雨余，枝叶沃以光。父老适相遇，藉草挥一觞。一觞颓然醉，笑语相扶将。赋诗示儿子，此乐未易忘。"
        },
        {
            "标题": "车中作",
            "作者": "陆游",
            "内容": "雨过未生麈，寒轻不著人。断云飞苑路，高柳暗天津。憔悴非平日，呻吟又一春。丝毫宁有补？空负耦耕身。"
        },
        {
            "标题": "史院书怀",
            "作者": "陆游",
            "内容": "後死与斯文，犹能读典坟。虽惭千载事，要是一生勤。石磑霏霏雪，铜炉袅袅云。扶衰又秋晚，何以报吾君？"
        },
        {
            "标题": "车中作",
            "作者": "陆游",
            "内容": "雨过未生尘，寒轻不著人。断云飞苑路，高柳暗天津。\n憔悴非平日，呻吟又一春。丝毫宁有补，空负耦耕身。"
        },
        {
            "标题": "车轩花时将过感怀",
            "作者": "陆游",
            "内容": "社雨晴时燕子飞，园林何许觅芳菲。江山良是人谁在？天地无私春又归。残史有期成汗简，修门即日挂朝衣。人生念念皆堪悔，敢效渊明叹昨非。"
        },
        {
            "标题": "亲旧或见嘲终岁杜门戏作解嘲",
            "作者": "陆游",
            "内容": "十年萧散住林间，只是幽居不是闲。续得茶经新绝笔，补成僧史可藏山。诗题紫阁凭云寄，药报青城附鹤还。自笑何曾总无事，枉教人道闭柴关。"
        },
        {
            "标题": "喜杨廷秀秘监再入馆",
            "作者": "陆游",
            "内容": "公去蓬山轻，公归蓬山重，锦囊三千篇，字字律吕中。文章实公器，当与天下共。吾尝评其妙，如龙马受鞚。燕许亦有名，此事恐未梦。呜呼大厦倾，孰可任梁栋？愿公力起之，千载传正统；时时醉黄封，高咏追屈宋。我如老苍鹘，寂寞愁独弄。杖屦勤来游，雪霁梅欲动。"
        },
        {
            "标题": "鱼池将涸车水注之",
            "作者": "陆游",
            "内容": "清波溜溜入新渠，邻曲来观乐有余。试手便同三日雨，满陂已活十千鱼。喜如雷动风行际，快若天开地辟初。万物但令俱有托，吾曹安取爱吾庐！"
        },
        {
            "标题": "嘲子聿",
            "作者": "陆游",
            "内容": "讲诵多吴语，勾提学佐书。夜分灯未彻，晨起发慵梳。饱食园官菜，少留溪友鱼。能怜乃翁病，身自举篮舆。"
        },
        {
            "标题": "闻傅氏庄紫笑花开急棹小舟观之",
            "作者": "陆游",
            "内容": "日长无奈清愁处，醉里来寻紫笑香。漫道闲人无一事，逢春也似蜜蜂忙。"
        },
        {
            "标题": "陈伯予见过喜予强健戏作",
            "作者": "陆游",
            "内容": "寒无毡坐甑生尘，此老年来乃尔贫。两颊如丹君会否，胸中原自有阳春！"
        },
        {
            "标题": "重九怀独孤景略",
            "作者": "陆游",
            "内容": "昔逢重九日，初识独孤君。并辔洮河马，联诗剑阁云。已悲吴蜀远，更叹死生分。安得持卮酒，浇君丈五坟。"
        },
        {
            "标题": "致仕后即事十五首 其七",
            "作者": "陆游",
            "内容": "沉绵分已饯馀生，造物苛留未遣行。今日下床还健在，一编来就小窗明。"
        },
        {
            "标题": "夜归偶怀故人独孤景略",
            "作者": "陆游",
            "内容": "买醉村场半夜归，西山落月照柴扉。刘琨死後无奇士，独听荒鸡泪满衣！"
        },
        {
            "标题": "有怀独孤景略",
            "作者": "陆游",
            "内容": "富贵世间元不乏，此君才大独难成。喑呜意气千人废，娴雅风流一座倾。韬略岂劳平大敌，文章亦足主齐盟。荒山野水涪州路，肠断西风薤露声。"
        },
        {
            "标题": "读陈蕃传",
            "作者": "陆游",
            "内容": "莫笑书生一卷书，唐虞事业正关渠。汉廷若有真王佐，天下何须费扫除。"
        },
        {
            "标题": "陈阜卿先生为两浙转运司考试官时秦丞相孙以",
            "作者": "陆游",
            "内容": "冀北当年浩莫分，斯人一顾每空群。国家科第与风汉，天下英雄惟使君。後进何人知大老？横流无地寄斯文。自怜衰钝辜真赏，犹窃虚名海内闻。"
        },
        {
            "标题": "沉绵",
            "作者": "陆游",
            "内容": "沉绵久未平，寂寞闭柴荆。危叶先霜坠，残萤冒雨明。记书由默诵，得食出躬耕。此事吾亲验，方当告後生。"
        },
        {
            "标题": "比作陈下瓜曲酿成奇绝属病疡不敢取醉小啜而已",
            "作者": "陆游",
            "内容": "翠蔓扶疏采撷忙，曲生糸出古淮阳。蹋成明月团团白，酿作新鹅淡淡黄。\n醅瓮秋凄惊凛冽，糟床夜注爱淋浪。西斋幽事新成谱，首为高人著此方。"
        },
        {
            "标题": "晨出",
            "作者": "陆游",
            "内容": "昧爽睡餍足，起扶藜杖行。关山开晓色，草木度秋声。市晚船初发，奴勤地已耕。道边多野菜，小摘助晨烹。"
        },
        {
            "标题": "送陈怀叔赴上皋酒官却还都下",
            "作者": "陆游",
            "内容": "奇才初试发硎刀，疋马秋风到上皋。地近虽同三辅重，时平无复五陵豪。极知稳步烟霄路，却要微知郡县劳。归去平津开首燕，吐茵应复忤西曹。"
        },
        {
            "标题": "晨过天庆",
            "作者": "陆游",
            "内容": "萝月挂团璧，松风号急滩。孤灯经院晓，残雪醮坛寒。剩欲闲扶杖，何妨醉堕冠。诗成兴不尽，万里跨青鸾。"
        },
        {
            "标题": "陈少监饷澄清堂酒",
            "作者": "陆游",
            "内容": "酣畅年来岂易逢，齑汤蜜汁亦时中。玉醅忽逐春风至，一吸悬知百榼空。"
        },
        {
            "标题": "菖蒲",
            "作者": "陆游",
            "内容": "雁山菖蒲昆山石，陈叟持来慰幽寂。寸根蹙密九节瘦，一拳突兀千金直。清泉碧缶相发挥，高僧野人动颜色。盆山苍然日在眼，此物一来俱扫迹。根蟠叶茂看愈好，向来恨不相从早。所嗟我亦饱风霜，养气无功日衰槁。"
        },
        {
            "标题": "寄溧阳周丞文璞周寄诗卷殊可喜",
            "作者": "陆游",
            "内容": "满握珠玑何自来，晴窗初喜拆书开。信哉天下有奇作，久矣名家多异才！隔阔经年如许进，超腾它日若为陪？山阴道上霜天好，安得相从赋早梅？"
        },
        {
            "标题": "起晚戏作",
            "作者": "陆游",
            "内容": "地偏身饱闲，秋爽睡殊美。老鸡每愧渠，三唱呼未起。厨人罢晨汲，童子愁屣履。惰慵虽可嘲，安静良足喜。心空梦亦少，酣枕甘若醴。不学多事人，南柯豪众蚁。"
        },
        {
            "标题": "寄题连江陈氏拂石轩",
            "作者": "陆游",
            "内容": "平生闻说西江水，百丈奫沦深见底，渔舟来去白鸥飞，上有纶巾隐君子。作诗自许辈陶谢，啸傲烟云弄清泚。纷纷声利满人间，耳本不闻安用洗。李公过江号高流，逸气凛凛横清秋；沙边一笑偶邂逅，扫石荫松相献酬。浩歌声断七十载，尚寄万壑风飕飀。放翁老惫狂未歇，买船欲作西江游。"
        },
        {
            "标题": "陈让堰市中遇吴氏老自言七十六岁与语久之及",
            "作者": "陆游",
            "内容": "就店煮茶古堰边，偶逢父老便忘年。嗟予空忝十年长，闻道惭无一日先。壮子当门能碌碌，诸孙承业亦翩翩。熟思游宦终何得？悔不从公曝背眠。"
        },
        {
            "标题": "晨读道书",
            "作者": "陆游",
            "内容": "家贫悔嗜酒，年迈思学道；虽云善补过，见事恨不早。儒生守章句，忽忽遂将老，岩间得奇书，足以慰华皓。丹液下注脐，黄云上通脑。海山行当归，白发何足扫。"
        },
        {
            "标题": "成都书事",
            "作者": "陆游",
            "内容": "剑南山水尽清晖，濯锦江边天下稀。烟柳不遮楼角断，风花时傍马头飞。芼羹笋似稽山美，斫脍鱼如笠泽肥。客报城西有园卖，老夫白首欲忘归。"
        },
        {
            "标题": "晨起自山园归书室",
            "作者": "陆游",
            "内容": "世事苦纷纷，村墟寂不闻。穿林拾蝉蜕，隔浦数鸥群。摇落初飘叶，高舂未散云。归来书满眼，犹足肆吾勤。"
        },
        {
            "标题": "晨起独行绿阴间",
            "作者": "陆游",
            "内容": "楸槐阴里漏朝晖，芳草离离露渐稀。不恨过时尝煮酒，且欣平旦著生衣。病逢鍼药如差减，贫比箪瓢尚庶几。惟是未能忘习气，乱书随日又成围。"
        },
        {
            "标题": "晨雨",
            "作者": "陆游",
            "内容": "挥汗驱蚊废夜眠，清晨一雨便翛然。凉生池阁衣巾爽，润入园林草木鲜。青蒻云腴开斗茗，翠甖玉液取寒泉。饭余一枕华胥梦，不怪门生笑腹便。"
        },
        {
            "标题": "晨镜",
            "作者": "陆游",
            "内容": "晨起览清镜，有叟鬓已皤，馘黄色类栀，面皱纹如靴。熟视但惊叹，初不相谁何；久乃稍醒悟，举手自摩挲。与汝周旋久，流年捷飞梭，生当老病死，求脱理则那？切勿强撑拄，据鞍效廉颇，惟须勤把酒，暂遣衰颜酡。"
        },
        {
            "标题": "晨起至参倚斋示子聿",
            "作者": "陆游",
            "内容": "似仙犹火食，比古未巢居。老子麤全节，小儿能著书。下帘留乳燕，投饭出潜鱼。幸好隆中客，无为起草庐。"
        },
        {
            "标题": "寄题朱元晦武夷精舍五首 其二",
            "作者": "陆游",
            "内容": "蝉蜕岩间果是无，世人妄想可怜渠。有方为子换凡骨，来读晦庵新著书。"
        },
        {
            "标题": "成都书事",
            "作者": "陆游",
            "内容": "大城少城柳已青，东台西台雪正晴。莺花又作新年梦，丝竹常闻静夜声。废苑烟芜迎马动，清江春涨拍堤平。尊中酒满身强健，未恨飘零过此生。"
        },
        {
            "标题": "晨起有感",
            "作者": "陆游",
            "内容": "痛饮可以豪，谢病可以高，计之顾不审，老与世俗鏖。丈夫本自许，四十拥旌旄，上马不回顾，贼穴穷腥臊。渭桥耻未雪，孰谓弓可櫜？此志竟悠悠，徂岁行滔滔。一官客长安，烛下束弊袍，岂惟叹龙锺，行恐悲焄蒿。吾曹议古人，後亦观吾曹；浮云易变灭，公议终坚牢。"
        },
        {
            "标题": "成材将还盱江幕以诗四章为贶次韵其二以识别",
            "作者": "陆游",
            "内容": "漂泊干戈到越山，不妨还正切云冠。乾坤策内窥真象，龙虎炉中养旧丹。静爱白云归远岫，时邀明月下层峦。此身已作长闲计，祗愿朝廷四海安。"
        },
        {
            "标题": "成都大阅",
            "作者": "陆游",
            "内容": "千步球场爽气新，西山遥见碧嶙峋。令传雪岭蓬婆外，声震秦川渭水滨。旗脚倚风时弄影，马蹄经雨不沾尘。属櫜缚裤毋多恨，久矣儒冠误此身。"
        },
        {
            "标题": "成都大阅",
            "作者": "陆游",
            "内容": "千步毬场爽气新，西山遥见碧嶙峋。令传雪岭蓬婆外，声震秦川渭水滨。\n旗脚倚风时弄影，马蹄经雨不沾尘。属櫜缚裤毋多恨，久矣儒冠误此身。"
        },
        {
            "标题": "晨起出南堂",
            "作者": "陆游",
            "内容": "晓枕华胥谁唤回，下堂拽杖一悠哉！啼鸦已逐晨光起，飞鹭初冲宿霭来。石路少行生蔓草，柴扉多闭长莓苔。身闲亦未全无事，检校幽花几树开。"
        },
        {
            "标题": "东堂晨起有感",
            "作者": "陆游",
            "内容": "不解飞车越九州，青鞋处处为山留。百年未尽且作梦，三日闲行聊散愁。世上几经华表柱，尊前好在黑貂裘。龙泉幸是无人斸，莫露光芒上斗牛。"
        },
        {
            "标题": "晨至湖上",
            "作者": "陆游",
            "内容": "园古逢秋好，身闲与嬾宜。空堂赏疏豁，重阁望参差。竹粉有新意，松风含古姿。低回惭禄米，官事少於诗。"
        },
        {
            "标题": "晨起复睡",
            "作者": "陆游",
            "内容": "衰翁卯饮易上面，泽国春寒偏著人。下榻一杯还就枕，不嫌鼾睡聒比邻。"
        },
        {
            "标题": "晨起行园中",
            "作者": "陆游",
            "内容": "老病厌嚣烦，晨兴步小园。草深移旧路，竹茂失颓垣。未暇从鱼乐，惟思与石言。人家寻每得，拄杖印苔痕。"
        },
        {
            "标题": "晨起坐南堂书触目",
            "作者": "陆游",
            "内容": "林塘天与占深幽，一把茆轻万户侯。漠漠断云开复合，纤纤微雨落还收。奇峰角立千螺晓，远水平铺疋练秋。诗料满前吾老矣，笔端无力固宜休。"
        },
        {
            "标题": "晨起对镜",
            "作者": "陆游",
            "内容": "双鬓成丝高颊颧，晓窗临镜意茫然。朱颜岂是一朝去，暗铄潜消五十年！"
        },
        {
            "标题": "晨至湖上二首 其二",
            "作者": "陆游",
            "内容": "园古逢秋好，身闲与懒宜。空堂赏疏豁，重阁望参差。\n竹粉有新意，松风含古姿。低回惭禄米，官事少于诗。"
        },
        {
            "标题": "寄题栝苍陈伯予主簿平楚亭",
            "作者": "陆游",
            "内容": "琵琶洲上暮山奇，五十余年役梦思。与子定交虽可乐，念身垂老亦成悲。远游倦似风枝鹊，愁思多於茧盎丝。安得往寻平楚约，一樽相属醉题诗？"
        },
        {
            "标题": "晨入省中偶书",
            "作者": "陆游",
            "内容": "清风拂画帘，初日照素壁。花枝蝶小憩，草叶露时滴。房栊阒无人，沟水声激激。摩挲语枯筇，伴我住幽寂。"
        },
        {
            "标题": "成都行",
            "作者": "陆游",
            "内容": "倚锦瑟，击玉壶，吴中狂士游成都。成都海棠十万株，繁华盛丽天下无。青丝金络白雪驹，日斜驰遣迎名姝。燕脂褪尽见玉肤，绿鬟半脱娇不梳。吴绫便面对客书，斜行小草密复疏；墨君秀润瘦不枯，风枝雨叶笔笔殊。月浸罗＊清夜徂，满身花影醉索扶。东来此欢堕空虚，坐悲新霜点鬓须。易求合浦千斛珠，难觅锦江双鲤鱼。"
        },
        {
            "标题": "晨起南窗晴日可爱戏作一绝",
            "作者": "陆游",
            "内容": "萧散山林一幅巾，天公乞与自由身。茅檐不似宫塼暖，日满南窗也可人。"
        },
        {
            "标题": "晨起偶得五字戏题稿後",
            "作者": "陆游",
            "内容": "推枕悠然起，吾诗忽欲成。虽云无义语，犹异不平鸣。有得忌轻出，微瑕须细评。平生五字句，垂老媿长城。"
        },
        {
            "标题": "晨起行园中",
            "作者": "陆游",
            "内容": "晨日未出林，庭户有爽气。僮奴课薪水，老子自拥篲。稻陂方闵雨，草木亦憔悴。群蛙汝何心，尚复作鼓吹？"
        },
        {
            "标题": "春晚南堂晨起二首 其一",
            "作者": "陆游",
            "内容": "秋风树瘦劲，春露叶扶疏。夙兴立堂上，短发未暇梳。\n高谢世俗撄，游于物之初。青黄灾断木，三四调群狙。\n长生岂有巧，要令方寸虚。今年幸差健，小雨聊荷锄。"
        },
        {
            "标题": "寄陈伯予主簿",
            "作者": "陆游",
            "内容": "今年闰余时今早，十月霜风吹客倒。老夫畏寒不出门，数步邻家迹如扫。此时陈子独何勇，饥僮瘦马长安道。绝知涵养与人别，吐气如虹失衰老。孟轲浩然正应尔，岂比区区养梨枣。万锺于子本何加？一官未免从人讨。世谁不达子独穷，熟念令人恶怀抱。石渠天禄正须才，往乞杨雄太玄草。"
        },
        {
            "标题": "晨起闲步",
            "作者": "陆游",
            "内容": "飞红掠地送春忙，嫩绿成阴带露香。听彻晓天莺百啭，却随飞蝶度横塘。"
        },
        {
            "标题": "风顺舟行甚疾戏书",
            "作者": "陆游",
            "内容": "昔者远戍南山边，军中无事酒如川。呼卢喝雉连暮夜，击兔伐狐穷岁年。壮士春芜卧白骨，老夫晨镜悲华颠。可怜使气尚未减，打鼓顺流千斛船。"
        },
        {
            "标题": "晨起偶题",
            "作者": "陆游",
            "内容": "城远不闻长短更，上方钟鼓自分明。幽居不负秋来睡，末路偏谙世上情。大事岂堪重破坏，穷人难与共功名。风炉歙钵生涯在，且试新寒芋糁羹。"
        },
        {
            "标题": "晨至湖上",
            "作者": "陆游",
            "内容": "剑南无剧暑，长夏更宜人。啼鸟常终日，幽花不减春。荷香浮绿酒，藤露落乌巾。莫作天涯想，翛然梦里身。"
        },
        {
            "标题": "寄陈伯予主簿",
            "作者": "陆游",
            "内容": "今年闰馀时令早，十月霜风吹客倒。老夫畏寒不出门，数步邻家迹如扫。\n此时陈子独何勇，饥僮瘦马长安道。绝知涵养与人别，吐气如虹失衰老。\n孟轲浩然正应尔，岂比区区养梨枣。万钟于子本何加，一官未免从人讨。\n世谁不达子独穷，熟念令人恶怀抱。石渠天禄正须才，往乞扬雄太玄草。"
        },
        {
            "标题": "晨起看山饮酒",
            "作者": "陆游",
            "内容": "爱山入骨髓，嗜酒在膏肓。跌宕风烟外，歌呼麴蘖傍。虚窗天柱晓，小瓮橐泉香。垂老叨微禄，无忙。"
        },
        {
            "标题": "暇日弄笔戏书三首 其三",
            "作者": "陆游",
            "内容": "胸怀几云梦，形骸一槁木。虽客长安城，未始忘退缩。\n古来豪杰士，强半死空谷。耐事勿动心，贫贱岂汝独。"
        },
        {
            "标题": "绍兴中予初仕为宁德主簿与同官饮酒食蛎房甚",
            "作者": "陆游",
            "内容": "昔仕闽江日，民淳簿领闲。同寮飞酒海，小吏擘蚝山。梦境悠然逝，羸躯独尔顽。所嗟晨镜里，非复旧朱颜。"
        },
        {
            "标题": "雪中独酌",
            "作者": "陆游",
            "内容": "金尊玉瀣有何好？不堪生世忽忽老。朱颜忽已谢晨镜，白骨行看闭秋草。骇浪嵯峨风作之，蛟龙血人以为嬉；畏涂寄命三十载，赖有痛饮纾吾悲。莫惊醉眼炯如电，假钺犹堪行督战；指麾突骑取辽阳，雪洒辕门夜传箭。"
        },
        {
            "标题": "晨雨",
            "作者": "陆游",
            "内容": "过云生谷暗，既雨却窗明。低燕争泥语，浮鱼逆水行。山川增秀色，草木有奇声。处处青秧满，长歌乐太平。"
        },
        {
            "标题": "岁暮感怀以余年谅无几休日怆已迫为韵",
            "作者": "陆游",
            "内容": "我壮已早衰，晨镜每惆怅；药物姑自持，耆老曷敢望。造物有乘除，贫悴博无恙。归乡更多感，朋旧尽凋丧。客来多避席，谓我丈人行。此意讵敢忘，报子以直谅。"
        },
        {
            "标题": "岁暮感怀十首以馀年谅无几休日怆已迫为韵 其三",
            "作者": "陆游",
            "内容": "我壮已早衰，晨镜每惆怅。药物姑自持，耆老曷敢望。\n造物有乘除，贫悴博无恙。归乡更多感，朋旧尽凋丧。\n客来多避席，谓我丈人行。此意讵敢忘，报子以直谅。"
        },
        {
            "标题": "晨至湖上二首 其一",
            "作者": "陆游",
            "内容": "剑南无剧暑，长夏更宜人。啼鸟常终日，幽花不减春。\n荷香浮绿酒，藤露落乌巾。莫作天涯想，翛然梦里身。"
        },
        {
            "标题": "晨起待子聿归",
            "作者": "陆游",
            "内容": "老人盥栉罢，坐待汝晨省；忽思隔重关，怀抱增耿耿。小雨暗北窗，谁与慰凄冷？卷书默袖手，奈此清昼永！悬知河桥下，亦已唤舴艋。长路归当饥，呼童具汤饼。"
        },
        {
            "标题": "晨坐道室有感",
            "作者": "陆游",
            "内容": "一钵青精便有余，世间万事总成余。手挥弦上乌栖曲，口诵岩间鸟迹书。丹气初升勤沐浴，芝房未熟饱耘锄。碧霄腾举人人事，莫恋污渠与臭帤。"
        },
        {
            "标题": "晨起颇寒饮少酒作草数幅",
            "作者": "陆游",
            "内容": "衣食无多悉自营，今年真个是归耕。屏居大泽群嚣息，乍得清寒百体轻。桥北潦收波浅碧，埭西霜近叶微赬。一杯弄笔元无法，自爱龙蛇入卷声。"
        },
        {
            "标题": "东屯呈同游诸公",
            "作者": "陆游",
            "内容": "十月霜雕枫树林，清溪白石称幽寻。按行老子诛茆地，惆怅孤臣许国心。走马平沙嫌路近，传杯小阁喜寒侵。也思试索梅花笑，冻蕊疏疏欲不禁。"
        },
        {
            "标题": "城北青莲院方丈壁间有画燕子者过客多题诗予",
            "作者": "陆游",
            "内容": "明窗短壁拂蛛丝，常是江边送客时。留滞锦城生白发，不如巢燕有归期。"
        },
        {
            "标题": "城北夜",
            "作者": "陆游",
            "内容": "端居厌孤寂，偶系北城舟。天地凄凉色，江湖汗漫游。萤光矜暗夜，虫语报新秋。老去功名意，青灯映布裯。"
        },
        {
            "标题": "城南道中有感",
            "作者": "陆游",
            "内容": "行李萧然一束书，城南触目更愁予。市门乞食僧持钵，关路哦诗客跨驴。残发无多真已矣，名山未去独何欤？芒鞋可卖身犹健，红树青霜十月初。"
        },
        {
            "标题": "城东马上作",
            "作者": "陆游",
            "内容": "割鲜藉草醉春醪，仰看鸣髇百尺高。杜老何妨希稷契，孔明本自陋袁曹。边头插羽无传檄，箧里盘鵰有旧袍。寄语长安众年少，妓围不似猎围豪。"
        },
        {
            "标题": "城东逆旅",
            "作者": "陆游",
            "内容": "店家乞火燎征衣，湿竹生薪不受吹。更甚从戎戍边日，正如随计入关时。百年扰扰梦相似，万事悠悠心自知。赖有床头周易在，不妨清坐忍朝饥。"
        },
        {
            "标题": "城东醉归深夜复呼酒作此诗",
            "作者": "陆游",
            "内容": "冬夜走马城东回，追风逐电何雄哉！五门鼓动灯火闹，意气忽觉如章台。归来脱靴靴满霜，月明如水浸野堂。梅花满手不可负，催炽兽炭传清觞。书生所怀未易料，会与君王扫燕赵。只愁渐老不禁寒，卧载辎车君勿笑。"
        },
        {
            "标题": "城北青莲院方丈壁间有画燕子者过客多题诗予",
            "作者": "陆游",
            "内容": "一双掠水燕来初，万点飞花社雨余。辛苦成巢君勿笑，从来吾亦爱吾庐。"
        },
        {
            "标题": "城东马上作",
            "作者": "陆游",
            "内容": "古寺名园处处行，翩然南陌复东城。手柔弓燥猎徒喜，耳热酒酣诗兴生。月似有情迎马见，莺如相识向人鸣。摩挲病眼还三叹，犹拟中原看太平。"
        },
        {
            "标题": "城南上原陈翁以卖花为业得钱悉供酒资又不能",
            "作者": "陆游",
            "内容": "君不见会稽城南卖花翁，以花为粮如蜜蜂。朝卖一株紫，暮卖一枝红。屋破见青天，盎中米常空。卖花得钱送酒家，取酒尽时还卖花。春春花开岂有极，日日我醉终无涯。亦不知天子殿前宣白麻，亦不知相公门前筑堤沙。客来与语不能答，但见醉发覆面垂。"
        },
        {
            "标题": "题史院壁",
            "作者": "陆游",
            "内容": "白发无余鬒，苍颜失故丹。旅游多败意，大屋每饶寒。出畏霜侵褐，归乘日暖鞍。若非时得句，何以慰衰残？"
        },
        {
            "标题": "小舟白竹篷盖保长所乘也偶借至近村戏作",
            "作者": "陆游",
            "内容": "茅檐细雨湿炊烟，江路清寒欲雪天。不爱相公金络马，羡他亭长白篷船。"
        },
        {
            "标题": "城西晚眺",
            "作者": "陆游",
            "内容": "嫋嫋城笳咽，荧荧渔火青。霜凋两岸柳，水浸一天星。静看船归浦，遥闻雁落汀。倚阑幽兴极，不敢恨飘零。"
        },
        {
            "标题": "城西晚眺",
            "作者": "陆游",
            "内容": "袅袅城笳咽，荧荧渔火青。霜凋两岸柳，水浸一天星。\n静看船归浦，遥闻雁落汀。倚阑幽兴极，不敢恨飘零。"
        },
        {
            "标题": "山泽",
            "作者": "陆游",
            "内容": "我本山泽人，散诞傲簪裳。宦游五十年，天遣还农桑。东阡南陌间，吾亦爱吾乡。楚祠坐秋社，隋寺观夜场。醉迷采苍耳，旅饭炊黄粱。自疑太古民，百年乐未央。有时闲暇时，颇复诵老庄；亦尝游岷峨，略闻度世方。气为东道主，主安客自长。却後五百年，见我灞城旁。"
        },
        {
            "标题": "小舟白竹篷盖保长所乘也偶借至近村戏作",
            "作者": "陆游",
            "内容": "雪云无际暗长空，小市孤村禹庙东。一段荒寒端可画，白篷笼底白头翁。"
        },
        {
            "标题": "程泰之尚书挽词",
            "作者": "陆游",
            "内容": "文古唐元结，经明汉仲舒。三朝八座贵，千载九丘书。早接游从末，常闻议论余。死生今永诀，追恨寄声疏。"
        },
        {
            "标题": "城南寻梅得句四首",
            "作者": "陆游",
            "内容": "黯淡江天雪欲飞，竹篱数掩傍苔矶。清愁满眼无人说，折得梅花作伴归。"
        },
        {
            "标题": "城南寻梅得句四首",
            "作者": "陆游",
            "内容": "老子今年嬾赋诗，风光料理鬓成丝。青羊宫里春来早，初见梅花第一枝。"
        },
        {
            "标题": "城西接待院後竹下作",
            "作者": "陆游",
            "内容": "水边小丘因古城，上有巨竹数百个。一径蛇蟠不容脚，平处乃可十客坐。袅袅共看风枝舞，簌簌时听春箨堕。古佛不妆香火冷，瘦僧如腊袈裟破。门前西去长安路，日夜舳舻衔尾过。老夫本乏台省姿，且就清阴曲肱卧。"
        },
        {
            "标题": "城南王氏庄寻梅",
            "作者": "陆游",
            "内容": "涸池积槁叶，茆屋围疏篱。可怜庭中梅，开尽无人知。寂寞终自香，孤贞见幽姿。雪点满绿苔，零落尚尔奇。我来不须晴，微雨正相宜。临风两愁绝，日暮倚筇枝。"
        },
        {
            "标题": "城南寻梅得句四首",
            "作者": "陆游",
            "内容": "青烟漠漠暗西村，问讯梅花置一尊。冷淡生涯元不恶，却嫌歌吹合江园。"
        },
        {
            "标题": "芳华楼夜饮",
            "作者": "陆游",
            "内容": "春风射雉苑城旁，走马远来入醉乡。夜暖酒波摇烛焰，舞回妆粉铄花光。浮生一笑常难必，此乐它年未易忘。莫作五陵豪侠看，奚奴归路有诗囊。"
        },
        {
            "标题": "木兰花慢（夜登青城山玉华楼）",
            "作者": "陆游",
            "内容": "阅邯郸梦境，叹绿鬓、早霜侵。奈华岳烧丹，青溪看鹤，尚负初心。年来向浊世里，悟真诠秘诀绝幽深。养就金芝九畹，种成琪树千林。\n\n星坛夜学步虚吟。露冷透瑶簪。对翠凤披云，青鸾逆月，宫阙萧森。琅函一封奏罢，自钧天帝所有知音。却过蓬壶啸傲，世间岁月骎骎。"
        },
        {
            "标题": "程泰之尚书挽词",
            "作者": "陆游",
            "内容": "昔在绍兴末，同趋行殿门。方思寻宿好，忽已奉遗言。诔行曲台议，饰终明主恩。高皇旧朝士，今复几人存！"
        },
        {
            "标题": "鸱鸦",
            "作者": "陆游",
            "内容": "翩然一鸦升，倏尔一鸱下，非惟饱残余，亦可免弹射。巡檐攫脯修，入舍掠脍炙，嗟汝无盈厌，坐是取驱吓。物情贵能改，一眚亦可贳。并语黄雀群，勿轻败吾稼。"
        },
        {
            "标题": "开岁颇思江湖游适",
            "作者": "陆游",
            "内容": "健笔当年赋远游，即今局促但堪羞。虽为月下孤舟客，未醉天涯七泽秋。丹熟竟当金换骨，客来从笑雪蒙头。龙泉本约同归隐，肯为春耕欲换牛？"
        },
        {
            "标题": "魔境作颇思远适赋此自遣",
            "作者": "陆游",
            "内容": "夜夜燃灯旦旦香，修行老尚堕微茫。斋居自许尘心尽，遇事方知业力强。两屦生云入灊皖，孤舟载月上潇湘。道人行李君毋笑，惟是蓍筒与药囊。"
        },
        {
            "标题": "池亭夏昼",
            "作者": "陆游",
            "内容": "茅舍芦藩枕小滩，萧林那复畏炎官。醉床酒解香初过，嬾架书横梦未残。馋爱流匙菰米滑，渴满便杓粟浆酸。儿孙幸有团栾乐，未觉浮生一笑难。"
        },
        {
            "标题": "池上见鱼跃有怀姑熟旧游",
            "作者": "陆游",
            "内容": "雨过回塘涨碧漪，幽人闲照角巾欹。银刀忽裂圆波出，宛似姑溪晚泊时。"
        },
        {
            "标题": "池亭夏昼二首 其二",
            "作者": "陆游",
            "内容": "茅舍芦藩枕小滩，萧森那复畏炎官。醉床酒解香初过，懒架书横梦未残。\n馋爱流匙菰米滑，渴便满杓粟浆酸。儿孙幸有团栾乐，未觉浮生一笑难。"
        },
        {
            "标题": "城南寻梅得绝句四首 其四",
            "作者": "陆游",
            "内容": "篱边细路竹间庵，一段风流擅剑南。吾国以香为佛事，客来试向鼻端参。"
        },
        {
            "标题": "池亭夏昼",
            "作者": "陆游",
            "内容": "造物宁非念老生，池亭幽事悉施行群鱼聚散忽无迹，孤蝶去来如有情。小磑落茶纷雪片，寒泉得火作松声。曲肱假寐翛然寤，不为敲门梦不成。"
        },
        {
            "标题": "池上晚雨",
            "作者": "陆游",
            "内容": "乌纱白葛一枝筇，罨画池边溯晚风。云叶初生高树外，雨声已到乱荷中。\n凭阑顿觉氛埃远，回首方知暑毒空。阅世万端惟小忍，何人更事似衰翁。"
        },
        {
            "标题": "池上晚雨",
            "作者": "陆游",
            "内容": "鸟纱白葛一枝筇，罨画池边溯晚风。云叶初生高树外，雨声已到乱荷中。凭阑顿觉氛埃远，回首方知暑毒空。阅世万端惟小忍，何人更事似衰翁。"
        },
        {
            "标题": "闲中颇自适戏书示客",
            "作者": "陆游",
            "内容": "发犹半黑脸常红，老健应无似放翁。烹野八珍邀父老，烧穷四和伴儿童。剪纱新制簪花帽，乞竹宽编养鹤笼。巢许夔龙竟谁是，请君下语勿匆匆。"
        },
        {
            "标题": "小艇",
            "作者": "陆游",
            "内容": "放翁小艇轻如叶，只载蓑衣不载家。清晓长歌何处去，武陵溪上看桃花。"
        },
        {
            "标题": "十月十四夜月终夜如昼",
            "作者": "陆游",
            "内容": "月从海东来，径尺熔银盘，西行到峨眉，玉宇万里宽。幽人耿不寐，弄影清夜阑。五城十二楼，缥缈香雾间，不知何仙人，亭亭倚高寒。欲语不得往，怅望冰雪颜，叩头傥见哀，容我蹑素鸾。掬露以为浆，屑玉以为餐。泠泠漱齿颊，皓皓濯肺肝，逝将从君游，人间苦无欢。"
        },
        {
            "标题": "池上醉歌",
            "作者": "陆游",
            "内容": "我欲筑化人中天之台，下视四海皆飞埃；又欲造方士入海之舟，破浪万里求蓬莱。取日挂向扶桑枝，留春挽回北斗魁。横笛三尺作龙吟，腰鼓百面声转雷。饮如长鲸海可竭，玉山不倒高崔嵬。半酣脱帻发尚绿，壮心未肯成低摧。我妓今朝如花月，古人白骨生苍苔；後当视今如视古，对酒惜醉何为哉？"
        },
        {
            "标题": "晨兴",
            "作者": "陆游",
            "内容": "晨兴未栉盥，扶杖并檐立。断云方东行，庭草露犹湿。朝饥神益爽，清虚自来入。可怜数鸡雏，随母啄遗粒。蝶残蚍蜉喜，鼠腐鸱鸦集。吾当一洗之，漱泉开玉笈。"
        },
        {
            "标题": "池亭夜赋",
            "作者": "陆游",
            "内容": "池上小亭幽，清宵秉烛游。荷盘时泻露，萤火早知秋。有感岁时速，无声河汉流。殊方不堪住，归梦绕沧洲。"
        },
        {
            "标题": "散策门外邻叟怪其瘦",
            "作者": "陆游",
            "内容": "八十衰翁力既愆，强扶藤杖出门前。朝晡恃粥何劳叹，齿脱牙摇已数年。"
        },
        {
            "标题": "早春池上作",
            "作者": "陆游",
            "内容": "疏懒元当与世辞，残年况近乞身期。一官空作读书祟，五斗不供沽酒资。\n冰拆野塘初滟滟，雪残芳草已离离。物华似有平生旧，不待招呼尽入诗。"
        },
        {
            "标题": "齿发叹",
            "作者": "陆游",
            "内容": "乐天悲脱发，退之叹堕齿；吾年垂九十，此事已晚矣。发脱妨危冠，齿堕废大嚼，晨兴对清镜，何以慰寂寞？造物本无心，岂欲使汝衰。曷不望长空，两曜无停时！"
        },
        {
            "标题": "齿痛有感",
            "作者": "陆游",
            "内容": "眼暗头童负圣时，齿牙欲脱更堪悲。暮年渐解人间事，蒸食哀梨亦自奇。"
        },
        {
            "标题": "冲虚宫",
            "作者": "陆游",
            "内容": "林馆松门白昼扃，骖鸾人去已千龄。基存旧宅楼台古，地有遗丹草木灵。满洞晓云春酿雨，一池秋水夜涵星。麻姑仙驭今何在，槛外孤峰晚更青。"
        },
        {
            "标题": "冲虚宫",
            "作者": "陆游",
            "内容": "林馆松门白昼扃，参鸾人去已千龄。基存旧宅楼台古，地有遗丹草木灵。\n满洞晓云春酿雨，一池秋水夜涵星。麻姑仙驭今何在，槛外孤峰晚更青。"
        },
        {
            "标题": "春晚杂兴",
            "作者": "陆游",
            "内容": "池面萍初紫，墙头杏已青。携儿撑小艇，留客坐孤亭。相法无侯骨，生年直酒星。正须遗万事，莫遣片时醒。"
        },
        {
            "标题": "齿发",
            "作者": "陆游",
            "内容": "暮境侵寻岁月遒，齿摇发脱又经秋。此身要是归衰谢，外物何须更固留。皁白从来憎了了，登临且复送悠悠。嗣宗痛饮图南睡，万身输君此一筹。"
        },
        {
            "标题": "上书乞再任冲佑",
            "作者": "陆游",
            "内容": "虯枝六尺藤，方屋九寸帽；人间无处著，山水归寄傲。耳中闻渊明，自我发未燥，高标不可揖，七十忽已到。明窗置经龛，奥室养丹灶，虽云迫迟暮，要足平昔好。悠然万念空，快若河卷扫。寄声幔亭云，行拜散人号。"
        },
        {
            "标题": "冲雪至余庆觉林雪连日不止",
            "作者": "陆游",
            "内容": "策蹇清吟涉若耶，灞桥犹恨近京华。山前千顷谁种玉？座上六时天散花。林雀无声溪彴断，炊烟不动竹篱斜。胜游更觉平生少，未羡银河泛客槎。"
        },
        {
            "标题": "纵笔",
            "作者": "陆游",
            "内容": "东都宫阙郁嵯峨，忍听胡儿敕勒歌。云隔江淮翔翠凤，露沾荆棘没铜驼，丹心自笑依然在，白发将如老去何；安得铁衣三万骑，为君王取旧山河！"
        },
        {
            "标题": "迟暮",
            "作者": "陆游",
            "内容": "迟暮固多感，况此岁峥嵘。霜霰忽已集，夜闻络纬鸣。\n青灯不解语，依依有馀情。铜瓶煮寒泉，中作笙箫声。\n沈忧能伤人，一夕白发生。蓬莱渺云海，金丹几时成。"
        },
        {
            "标题": "忆昔",
            "作者": "陆游",
            "内容": "忆昔梁州夜枕戈，东归如此壮心何！蹉跎已失邯郸步，悲壮空传敕勒歌。今日扁舟钓烟水，当时重铠渡冰河。自怜一觉寒窗梦，尚想浯溪石可磨。"
        },
        {
            "标题": "崇安县驿",
            "作者": "陆游",
            "内容": "驿外清江十里秋，雁声初到荻花洲。征车已驾晨窗白，残烛依然伴客愁。"
        },
        {
            "标题": "迟暮",
            "作者": "陆游",
            "内容": "迟暮固多感，况此岁峥嵘。霜霰忽已集，夜闻络纬鸣。青灯不解语，依依有余情。铜瓶煮寒泉，中作笙箫声。沈忧能伤人，一夕白发生。蓬莱渺云海，金丹几时成？"
        },
        {
            "标题": "上书乞再任冲佑",
            "作者": "陆游",
            "内容": "虬枝六尺藤，方屋九寸帽。人间无处著，山水归寄傲。\n耳中闻渊明，自我发未燥。高标不可揖，七十忽已到。\n明窗置经龛，奥室养丹灶。虽云迫迟暮，要足平昔好。\n悠然万念空，快若河卷扫。寄声幔亭云，行拜散人号。"
        },
        {
            "标题": "独坐有怀杜伯高",
            "作者": "陆游",
            "内容": "画桥通小市，深院欲黄昏。爱月先移烛，留香每闭门。李侯有佳句，乐令善清言。老病贪搘枕，何由共一樽？"
        },
        {
            "标题": "访杨先辈不遇因至石室",
            "作者": "陆游",
            "内容": "访客客已去，追凉成独行。衣冠严汉殿，草木拱秦城。古甃苍苔滑，空庭落日明。出门还戃恍，列屋打碑声。"
        },
        {
            "标题": "蜉蝣行",
            "作者": "陆游",
            "内容": "蜉蝣至细能知时，舂风磑雨占无遗。蜻蜓满空乃不知，庭除一出无归期。乐哉蜻蜓高下飞，蜉蝣未尽何忧饥。檐间蜘蛛亦伺汝，吐丝织纲腹如鼓。"
        },
        {
            "标题": "久客",
            "作者": "陆游",
            "内容": "憔悴闲坊底，萧条久客心。燕归知社过。叶密觉春深。灯火愁残史，麈埃叹素琴。余生犹有几？去日苦駸駸。"
        },
        {
            "标题": "酬妙湛闍梨见赠妙湛能棋其师璘公盖尝与先君",
            "作者": "陆游",
            "内容": "昔侍先君故里时，僧中最喜老璘师。高标无复乡人识，妙寄惟应弟子知。山店煎茶留小语，寺桥看雨待幽期。可人不但诗超绝，玉子纹枰又一奇。"
        },
        {
            "标题": "久客书怀",
            "作者": "陆游",
            "内容": "行役饱看山，沉绵剩得闲。忘忧缘落魄，耐老为痴顽。射虎临秦塞，骑驴入蜀关。芳洲兰可佩，幽磴桂堪攀。欸乃声饶楚，陬隅句带蛮。悠然长自遣，故里几时还。"
        },
        {
            "标题": "题庐陵萧彦毓秀才诗卷后二首",
            "作者": "陆游",
            "内容": "诗句雄豪易取名，尔来闲澹独萧卿。苏州死后风流艳，几许工夫学得成。"
        },
        {
            "标题": "久无客至戏作",
            "作者": "陆游",
            "内容": "瘦影支离雪鬓繁，频年老病卧孤村。雍容那有客联骑，剥啄尚无僧叩门。浊酒香浮新社瓮，晚瓜味敌故侯园。茅檐蓬户风烟晚，小酌欣然对子孙。"
        },
        {
            "标题": "酬庄器之贤良见赠",
            "作者": "陆游",
            "内容": "先朝六科亲策士，事业功名何壮伟。元佑复科财数年，所得四三俄复止。中兴思贤形梦想，屡诏自是朝廷美。纨裤小儿坏人事，赐帛西归困嘲诋。诸公相视叹才难，一士卧云谁挽起？跨驴过我时共语，晁董千年元不死。高谈亹亹有脉络，横得虚名吾可耻。乌巾白紵塞路衢，砥柱颓波望吾子。"
        },
        {
            "标题": "读唐人愁诗戏作",
            "作者": "陆游",
            "内容": "清愁自是诗中料，向使无愁可得诗？不属僧窗孤宿夜，即还山驿旅游时。"
        },
        {
            "标题": "读唐人愁诗戏作",
            "作者": "陆游",
            "内容": "飞雪安能住酒中，闲愁见酒亦消融。山家有力参天地，不放清尊一日空。"
        },
        {
            "标题": "题庐陵萧彦毓秀才诗卷后二首",
            "作者": "陆游",
            "内容": "法不孤生自古同，痴人乃欲镂虚空。君诗妙处吾能识，正在山程水驿中。"
        },
        {
            "标题": "偶得石室酒独饮醉卧觉而有作",
            "作者": "陆游",
            "内容": "初寒思小饮，名酒忽堕前。素甖手自倾，色若秋涧泉。浩歌复起舞，与影俱翩僊。一笑遗宇宙，未觉异少年。诗人不闻道，苦叹岁月迁。岂知汝南市，自有壶中天。河洛久未复，铜驼棘森然。秋风归去来，虚老玉井莲。"
        },
        {
            "标题": "读唐人愁诗戏作",
            "作者": "陆游",
            "内容": "我辈情锺不自由，等闲白却九分头。此怀岂独骚人事，三百篇中半是愁。"
        },
        {
            "标题": "读唐人愁诗戏作",
            "作者": "陆游",
            "内容": "少时唤愁作底物，老境方知世有愁。忘尽世间愁故在，和身忘却始应休。"
        },
        {
            "标题": "读唐人愁诗戏作",
            "作者": "陆游",
            "内容": "天恐文人未尽才，常教零落在蒿莱。不为千载离骚计，屈子何由泽畔来？"
        },
        {
            "标题": "读唐人愁诗戏作五首 其四",
            "作者": "陆游",
            "内容": "我辈情钟不自由，等闲白却九分头。此怀岂独骚人事，三百篇中半是愁。"
        },
        {
            "标题": "筹笔驿",
            "作者": "陆游",
            "内容": "运筹陈迹故依然，想见旌旗驻道边。一等人间管城子，不堪谯叟作降牋。"
        },
        {
            "标题": "出都",
            "作者": "陆游",
            "内容": "重入修门甫岁余，又携琴剑返江湖。乾坤浩浩何由报，犬马区区正自愚。缘熟且为莲社客，伻来喜对草堂图。西厢屋了吾真足，高枕看云一事无。"
        },
        {
            "标题": "出近村晚归",
            "作者": "陆游",
            "内容": "松枝代如意，綀布制单衣。出每沾晨露，归当送夕晖。野花当路发，沙鸟背人飞。到舍灯初上，茅檐闻踏机。"
        },
        {
            "标题": "愁坐忽思南郑小益之间二首 其一",
            "作者": "陆游",
            "内容": "当年蜀道秦关，万里飘然往还。酒病曾留西县，眼明初见南山。"
        },
        {
            "标题": "迓使客出郊夜归过市楼",
            "作者": "陆游",
            "内容": "山川惨澹作秋霖，云物徘徊结夕阴。手版向人惭老大，肩舆出郭当登临。二年雪濑饶羁思，万里冰河歇壮心。却羡喧呼楼上客，隔帘红烛醉更深。"
        },
        {
            "标题": "晚晴出行近村闲咏景物",
            "作者": "陆游",
            "内容": "雪云吹尽木阴移，正是先生曳杖时。老挬行将新长犊，空桑卧出寄生枝。医翁暮过囊探药，筮叟晨占手布蓍。谁谓人间足忧患，未妨古俗自熙熙。"
        },
        {
            "标题": "出朝天门缭长堤至刘侍郎庙由小西门归",
            "作者": "陆游",
            "内容": "晓从北郭过西城，十里沙堤似席平。澹日向人供帽影，微风傍马助鞭声。欢情寂寂随年减，俗事纷纷逐日生。到处每求佳水竹，晚途牢落念归耕。"
        },
        {
            "标题": "夏日杂题八首 其二",
            "作者": "陆游",
            "内容": "耽耽丑石罴当道，矫矫长松龙上天。满地凌霄花不扫，我来六月听鸣蝉。"
        },
        {
            "标题": "出行湖山间杂赋",
            "作者": "陆游",
            "内容": "鱼市樵风口，茶村谷雨前。柳边烟掩苒，堤上草芊眠。墓扫鸦衔肉，人归鹭导船。东风吹短发，得句为谁妍"
        },
        {
            "标题": "出近村晚归",
            "作者": "陆游",
            "内容": "苦雨秋将晚，羁愁酒易醺。百年终腐骨，万事尽浮云。果熟多猿嗛，林疏过鹿群。亦思书触目，老嬾不成文。"
        },
        {
            "标题": "夏日杂题",
            "作者": "陆游",
            "内容": "眈眈丑石罴当道，矫矫长松龙上天。满地凌霄花不扫，我来六月听鸣蝉。"
        },
        {
            "标题": "出行湖山间杂赋",
            "作者": "陆游",
            "内容": "老入新年健，春逢小雨晴。偶因寻酒去，又作绕村行。塘水苍鹅戏，郊原黄犊鸣。闲身有乐事，倚杖看农耕。"
        },
        {
            "标题": "愁坐忽思南郑小益之间二首 其二",
            "作者": "陆游",
            "内容": "筹笔门前芳草，回龙道上青山。万里犹能梦到，再游未信天悭。"
        },
        {
            "标题": "出近村晚归二首 其一",
            "作者": "陆游",
            "内容": "松枝代如意，綀布制单衣。出每沾晨露，归当送夕晖。\n野花当路发，沙鸟背人飞。到舍灯初上，茅檐闻踏机。"
        },
        {
            "标题": "出近村归偶作",
            "作者": "陆游",
            "内容": "朝骑小蹇涉烟村，拥路争看八十身。似我犹为一好汉，问君曾见几闲人？杨梅线紫开园晚，蓴菜丝长入市新。莫笑坚顽推不倒，天教日日享常珍。"
        },
        {
            "标题": "出行湖山间杂赋",
            "作者": "陆游",
            "内容": "新酿学鹅黄，幽花作蜜香。客邀闲即去，病起醉何伤？野寺无晨粥，村伶有夜场。吾心静如水，随事答年光。"
        },
        {
            "标题": "月夜作",
            "作者": "陆游",
            "内容": "江风吹微云，长空散鱼鳞。秋露洗明月，青山涌冰轮。我病适良已，欣然岸纶巾。索酒恼诸儿，哦诗惊四邻。颇觉胸次空，未叹白发新。庭菊卧残枝，奇香犹绝尘；园梅虽未花，瘦影已可人。方池湛奫沦，丑石立嶙峋。幸无千金费，亦足终吾身。乐哉何所恨，击壤从尧民。"
        },
        {
            "标题": "愁坐忽思南郑小益之间",
            "作者": "陆游",
            "内容": "当年蜀道秦关，万里飘然往还。酒病曾留西县，眼明初见南山。"
        },
        {
            "标题": "晓出东城马上作",
            "作者": "陆游",
            "内容": "晓出东城数帜红，蒙茸狐貉拥衰翁。郊墟欺岁萧条後，风雪穷冬惨淡中。耐辱已惭非士节，端忧未办济民穷。诞欺成俗真当惧，谁挽天河一洗空？"
        },
        {
            "标题": "大寒出江陵西门",
            "作者": "陆游",
            "内容": "平明羸马出西门，淡日寒云久吐吞。醉面冲风惊易醒，重裘藏手取微温。纷纷狐兔投深莽，点点牛羊散远村。不为山川多感慨，岁穷游子自消魂。"
        },
        {
            "标题": "出城至吕公亭按视修堤",
            "作者": "陆游",
            "内容": "翠霭横山澹日升，孤亭聊借曲栏凭。霜威渐重江初缩，农事方休役可兴。重阜护城高历历，千夫在野筑登登。寓公仅踵前人迹，伐石西山恨未能。"
        },
        {
            "标题": "晓出东城",
            "作者": "陆游",
            "内容": "听彻清笳听晓钟，据鞍漏鼓尚冬冬。西楼落月径三尺，北岭乱云生半峰。苍磴幽寻过古寺，绿畴小驻劳春农。烟村已远犹回首，恐有鵷雏与伏龙。"
        },
        {
            "标题": "愁坐忽思南郑小益之间",
            "作者": "陆游",
            "内容": "筹笔门前芳草，回龙道上青山。万里犹能梦到，再游未信天悭。"
        },
        {
            "标题": "出行湖山间杂赋",
            "作者": "陆游",
            "内容": "径绕茶冈北，桥连芡浦东。虫锼乌柏叶，露湿豨蔹丛。烧地春芜绿，渔扉夕照红。君恩那可报？惟是祝年丰。"
        },
        {
            "标题": "出东城并江而归",
            "作者": "陆游",
            "内容": "上车容假寐，出郭当闲游。远笛临风起，高帆到岸收。人归花市路，客醉酒家楼。径就东窗卧，孤灯欲话愁。"
        },
        {
            "标题": "排闷",
            "作者": "陆游",
            "内容": "丈夫结发志功名，大事真当以死争。我昔驻车筹笔驿，孔明千载尚如生。"
        },
        {
            "标题": "出塞四首借用秦少游韵",
            "作者": "陆游",
            "内容": "煌煌艺祖业，土宇尽九州，当时王会图，岂数汝黄头。今兹缚纛下，状若觳觫牛。万里献太社，裨将皆通侯。"
        },
        {
            "标题": "春寒连日不出",
            "作者": "陆游",
            "内容": "海棠花入燕泥乾，梅子枝头已带酸。老去嬾寻年少梦，春分不减社前寒。著书敢望垂千载，嗜酒犹须隐一官。正是闲时无客过，小庭斜日倚阑干。"
        },
        {
            "标题": "恋绣衾",
            "作者": "陆游",
            "内容": "雨断西山晚照明。悄无人、幽梦自惊。说道去、多时也，到如今、真个是行。远山已是无心画，小楼空、斜掩绣屏。你嚎早、收心呵，趁刘郎、双鬓未星。"
        },
        {
            "标题": "出游归鞍上口占",
            "作者": "陆游",
            "内容": "渺渺烟波飞桨去，迢迢桑野策驴还。寄怀楚水吴山外，得意唐诗晋帖间。每惜好春如我老，谁能长日伴人闲？世间自是无兼得，勋业元非造物悭。"
        },
        {
            "标题": "出涌金门",
            "作者": "陆游",
            "内容": "出涌金门一黯然，初来犹是绍兴前。都人百万今谁在，惟有西湖似昔年。"
        },
        {
            "标题": "居室甚隘而藏书颇富率终日不出户",
            "作者": "陆游",
            "内容": "椰子微躯有百穷，平生风际转枯蓬。岂知蝉腹龟肠後，更寄蜂房螘穴中。学俭久判羹不糁，惮烦惟欲寐无聪。积书充栋元无用，聊复吟哦答候虫。"
        },
        {
            "标题": "出游归卧得杂诗",
            "作者": "陆游",
            "内容": "荠花如雪满中庭，乍出巴蕉一寸青。老子掩关常谢客，短蓑锄菜伴园丁。"
        },
        {
            "标题": "出门与邻人笑谈久之戏作",
            "作者": "陆游",
            "内容": "暮霭昏昏半掩扉，偶逢邻叟荷鉏归。且令闲说乡村事，莫问渠言是与非。"
        },
        {
            "标题": "出游归卧得杂诗",
            "作者": "陆游",
            "内容": "壮岁经春在醉乡，老来数酌不禁当。正须独倚蒲团坐，领略明窗半篆香。"
        },
        {
            "标题": "出蜀十九年故交零落",
            "作者": "陆游",
            "内容": "西游邂逅得诸君，落笔千言酒百分。聚散亦知元有数，死生岂料不相闻！平羌空忆吟江月，小益何由度栈云？一事与君聊自慰，儿曹或可付斯文。"
        },
        {
            "标题": "出县",
            "作者": "陆游",
            "内容": "匆匆簿领不堪论，出宿聊宽久客魂。稻垄牛行泥活活，野塘桥坏雨昏昏。槿篱护药才通径，竹笕分泉自遍村。归计未成留亦好，愁肠不用遶吴门。"
        },
        {
            "标题": "出门与邻人笑谈久之戏作",
            "作者": "陆游",
            "内容": "屋角时闻黄犊鸣，相逢但可说春耕。一言误及城中事，议罚应须便酌觥。"
        },
        {
            "标题": "大风不能出户",
            "作者": "陆游",
            "内容": "昨日欲出病见留，今日可出风复作。室虚窗白炉火暖，闭户幸有图书乐。一杯淡粥饱则已，下箸岂复思藜藿。山禽念我太寂寥，故作叩门声剥啄。"
        },
        {
            "标题": "出门与邻人笑谈久之戏作",
            "作者": "陆游",
            "内容": "少时已叹少驩娱，衰病经旬一笑无。今日出门逢父老，欣然随众强卢胡。"
        },
        {
            "标题": "出谒晚归",
            "作者": "陆游",
            "内容": "万卷纵横眼欲盲，偶随尺一起柴荆。渊鱼脱水知难悔，野鹤乘车只自惊。苑路落梅轻有态，御沟流水细无声。红麈朝暮何时了？促驾归来洗破觥。"
        },
        {
            "标题": "浴罢闲步门外而归",
            "作者": "陆游",
            "内容": "两扇荆扉数掩篱，幽人浴罢得娱嬉。南临大泽风来远，东限连山月出迟。沙上无泥藤屦健，水边弄影葛巾欹。径归却就东窗卧，要及蝉声未歇时。"
        },
        {
            "标题": "出塞四首借用秦少游韵",
            "作者": "陆游",
            "内容": "符离既班师，北讨意颇阑。志士虽有怀，开说常苦艰。诸将初北首，易水秋风寒。黄旗驰捷奏，雪夜夺榆关。"
        },
        {
            "标题": "出游不果",
            "作者": "陆游",
            "内容": "天柱峰前水乱流，石棋渡口叶飞秋。青鞋已是前身事，纵有篮舆亦嬾游。"
        },
        {
            "标题": "出门与邻人笑谈久之戏作四首 其一",
            "作者": "陆游",
            "内容": "少时已叹少欢娱，衰病经旬一笑无。今日出门逢父老，欣然随众强卢胡。"
        },
        {
            "标题": "出游归卧得杂诗",
            "作者": "陆游",
            "内容": "儿扶行饭出柴扉，伛偻方嗟气力微。道侧偶逢耘麦叟，倚锄闲话两忘归。"
        },
        {
            "标题": "史院晚出",
            "作者": "陆游",
            "内容": "已乞残骸老故丘，误恩重作道山游。龙津雨过桥如拭，凤阙烟消瓦欲流。直舍小眠钟报午，归途微冷叶飞秋。心知伏枥无千里，纵有王良也合休。"
        },
        {
            "标题": "恋绣衾",
            "作者": "陆游",
            "内容": "不惜貂裘换钓篷。嗟时人、谁识放翁。归棹借、樵风稳，数声闻、林外暮钟。\n\n幽栖莫笑蜗庐小，有云山、烟水万重。半世向、丹青看，喜如今、身在画中。"
        },
        {
            "标题": "出塞四首借用秦少游韵",
            "作者": "陆游",
            "内容": "北伐下辽碣，西征取伊凉。壮士凯歌归，岂复赋国殇。连颈俘女真，贷死遗牧羊。犬豕何足雠，汝自承余殃。"
        },
        {
            "标题": "居室甚隘而藏书颇富率终日不出户",
            "作者": "陆游",
            "内容": "掩关小室动经旬，蠹简如山伴此身。百亿须弥藏粒芥，大千经卷寓微尘。危机已过犹惊顾，恶梦初回一欠伸。此段神通君会否？听风听雪待新春。"
        },
        {
            "标题": "秋词",
            "作者": "陆游",
            "内容": "蓐收功成将整驾，万顷黄云收晚稼。公私逋负一洗空，怀抱喜看儿娅?。从来婚聘不出乡，长自东家适西舍。年丰人乐我作诗，朝耕夜织谁能画？"
        },
        {
            "标题": "出游归卧得杂诗",
            "作者": "陆游",
            "内容": "江村何处小茅茨，红杏青蒲雨过时。半幅生绡大年画，一联新句少游诗。"
        },
        {
            "标题": "穷居",
            "作者": "陆游",
            "内容": "阨穷心自乐，寂寞道常尊。老病频辞客，嬉游不出村。\n淖糜均列鼎，徒步当华轩。不但终吾世，犹堪遗子孙。"
        },
        {
            "标题": "出塞四首借用秦少游韵 其二",
            "作者": "陆游",
            "内容": "煌煌艺祖业，土宇尽九州。当时王会图，岂数汝黄头。\n今兹缚纛下，状若觳觫牛。万里献太社，裨将皆通侯。"
        },
        {
            "标题": "出游归卧得杂诗",
            "作者": "陆游",
            "内容": "晚交数子多才杰，谁肯频来寂寞乡？但寄好诗三四幅，绝胜共笑亿千场。"
        },
        {
            "标题": "出游归卧得杂诗",
            "作者": "陆游",
            "内容": "久读僊经学养形，未容便应少微星。一枝新锻金雅觜，更向名山斸茯苓。"
        },
        {
            "标题": "九日小疾不出",
            "作者": "陆游",
            "内容": "病厌追游嬾举觞，今年闭户作重阳。香烟袅袅闲萦几，书卷纷纷静满床。斜日更增秋惨淡，黄花应怪客凄凉。长安光景还如昨，谁醉城南杜曲旁？"
        },
        {
            "标题": "出塞四首借用秦少游韵",
            "作者": "陆游",
            "内容": "小丑盗中原，异事古未有。尔来闾左起，似是天假手。头颅满沙场，余胾饲猪狗。天纲本不疏，贷汝亦已久。"
        },
        {
            "标题": "出游归卧得杂诗",
            "作者": "陆游",
            "内容": "江天缺月西南落，村路寒鸡一再鸣。自笑此身羁旅惯，野桥孤店每关情。"
        },
        {
            "标题": "出游归卧得杂诗",
            "作者": "陆游",
            "内容": "眼明未了观山债，力在犹能涉水行。莫笑轩然夸老健，身存终胜得浮名。"
        },
        {
            "标题": "初寒偶出",
            "作者": "陆游",
            "内容": "霜气凋关树，晴光入市楼。闲人无造请，佳日亦遨游。湖白方新出，淮亦亦易求。秋来幸无病，作意试新篘。"
        },
        {
            "标题": "恋绣衾",
            "作者": "陆游",
            "内容": "无方能驻脸上红。笑浮生、扰扰梦中。平地是、冲霄路，又何劳、千日用功。\n\n飘然再过莲峰下，乱云深、吹下暮钟。访旧隐、依然在，但鹤巢、时有堕松。"
        },
        {
            "标题": "出省",
            "作者": "陆游",
            "内容": "五更束带听朝鸡，出省还家日已西。酒市雨余青旆重，河桥风爽紫骝嘶。久惭旅饭糜仓粟，常忆新橙捣脍齑。万事似棋聊尔耳，年来著数不胜低。"
        },
        {
            "标题": "出门与邻人笑谈久之戏作",
            "作者": "陆游",
            "内容": "菽水欣欣每尽欢，仁贤不必袭衣冠。出门邂逅移时语，未害龟堂取友端。"
        },
        {
            "标题": "七月下旬得疾不能出户者十有八日病起有赋",
            "作者": "陆游",
            "内容": "秋风吹海氛，气候颇不令。昏昏七十翁，扰扰半月病。著书殊未成，即死目不瞑。扶持赖药物，仅得全性命。雨添苔晕青，风入桐枝劲。深巷无人声，搘颐发孤咏。"
        },
        {
            "标题": "出游归卧得杂诗八首 其六",
            "作者": "陆游",
            "内容": "久读仙经学养形，未容便应少微星。一枝新锻金雅觜，更向名山斸茯苓。"
        },
        {
            "标题": "自喜",
            "作者": "陆游",
            "内容": "身寄人间世，心常古镜如。唤醒狂蝶梦，扫尽老狐书。年出乡闾石，贫过仕宦初。村村是桃李，岂独爱吾庐。"
        },
        {
            "标题": "初春纪事",
            "作者": "陆游",
            "内容": "经冬少雨雪，所至苦水涸。园蔬叶多蠹，山步船半阁。入春一再雨，喜气满墟落。又闻湖边路，已破小桃萼。一尊傥可携，父子自酬酢。"
        },
        {
            "标题": "初报嘉阳除官还东湖有期喜而有作",
            "作者": "陆游",
            "内容": "塞上经秋几醉醒，羁愁减尽鬓边青。烽传八诏登楼看，歌奏三巴忍泪听。好语忽闻还印绶，归心先已绕林垧。呼儿结束从今日，鹊语灯花故有灵。"
        },
        {
            "标题": "初春感怀",
            "作者": "陆游",
            "内容": "关河谢远游，岁月迫归休。敢恨骥伏枥，但思狐首丘。雪明窗误晓，霜点鬓惊秋。羁旅饶愁思，谁怜季子裘？"
        },
        {
            "标题": "初春杂兴",
            "作者": "陆游",
            "内容": "老病倦游陟，偶寻溪友期。残冰拥鱼笱，新暖入桑枝。山崦巨然画，烟村摩诘诗。何人为收拾？媿我不能奇。"
        },
        {
            "标题": "初春书怀",
            "作者": "陆游",
            "内容": "六十余年慕古人，即今方近葛天民。见人各是元非恕，遇事皆安岂怨贫。小圃鉏耰聊过日，扁舟烟雨尚关身。出门未觉龙锺在，禹庙兰亭又见春。"
        },
        {
            "标题": "初春书怀",
            "作者": "陆游",
            "内容": "甫及初春日已长，偶同邻曲集山房。囊盛古墨靴纹皱，箬护新茶带胯方。老境不嫌来冉冉，流年直死去堂堂。清泉冷浸疏梅蕊，共领人间第一香。"
        },
        {
            "标题": "初春遣兴三首始於志退休而终於惓惓许国之忠",
            "作者": "陆游",
            "内容": "白发凄凉故史官，十年身不到长安。即今天末吊形影，何日上前倾肺肝。孤愤书成词激烈，五噫歌罢意卒酸。此怀欲说无人共，安得相携素所欢。"
        },
        {
            "标题": "初春幽居二首 其一",
            "作者": "陆游",
            "内容": "满榼芳醪手自携，陂湖南北埭东西。茂林处处见松鼠，幽圃时时闻竹鸡。\n零落断云斜鄣日，霏微过雨未成泥。老民不预人间事，但喜农畴渐可犁。"
        },
        {
            "标题": "初春书喜",
            "作者": "陆游",
            "内容": "我生本痴绝，万事不系怀；一朝蜕形去，岂问弃与埋。游宦三十年，所向无一谐，偶然有天幸，自退非人排。黄纸如鸦字，君恩赐残骸。剡溪回雪舫，云门散青鞋。两犊掀春泥，一钵随午斋。更当拥布被，高枕听鸣蛙。"
        },
        {
            "标题": "眉州郡燕大醉中间道驰出城宿石佛院",
            "作者": "陆游",
            "内容": "玻璃春作江水清，紫玉箫如雏凤鸣。漏声不闻看灺烛，侠气未减欺飞觥。单车万里信有数，二年三过宁忘情。钗头玉茗妙天下，琼花一树真虚名。酒酣忽作檀公策，间道绝出东关城。清歌未断去已远，回首楼堞空峥嵘。貂裘狐帽醉走马，陌上应有行人惊。径投野寺睡正美，鱼鼓忽报江天明。"
        },
        {
            "标题": "初到荆州",
            "作者": "陆游",
            "内容": "万里泛仙槎，归来鬓未华。萧萧沙市雨，淡淡渚宫花。断岸添新涨，高城咽晚笳。船窗一樽酒，半醉落乌纱。"
        },
        {
            "标题": "初春怀成都",
            "作者": "陆游",
            "内容": "我昔薄游西适秦，归到锦州逢早春。五门收灯药市近，小桃妖妍狂杀人。霓裳法曲华清谱，燕妒身轻莺学语。歌舞更休转盼间，但见宫衣换金缕。世上悲欢岂易知，不堪风景似当时。病来几与麴生绝，禅榻茶烟双鬓丝。"
        },
        {
            "标题": "出游暮归戏作",
            "作者": "陆游",
            "内容": "终年兀兀复腾腾，眼看朱门几废兴。造物偶容穷不死，众人共养老无能。逢山自有闲游侣，入寺宁无淡话僧？莫道归来却岑寂，小儿同守短檠灯。"
        },
        {
            "标题": "初春书怀",
            "作者": "陆游",
            "内容": "纳禄贫如筮仕初，归来依旧卧蜗庐。半池墨渖临章草，一碗松肪读隐书。长鑱仅供饥子美，清江不疗渴相如。耄期自许诗情在，雪里犹能跨蹇驴。"
        },
        {
            "标题": "初春书怀",
            "作者": "陆游",
            "内容": "数掩芦藩并水居，一家全似业樵渔。春寒例谢常来客，老病犹贪未见书。驯雀正缘抛食惯，芳兰肯为碍门锄。药苗满钵无人共，赖有溪僧为破除。"
        },
        {
            "标题": "初春书怀七首 其一",
            "作者": "陆游",
            "内容": "六十馀年慕古人，即今方近葛天民。见人各是元非恕，遇事皆安岂怨贫。\n小圃锄耰聊过日，扁舟烟雨尚关身。出门未觉龙钟在，禹庙兰亭又见春。"
        },
        {
            "标题": "初春感事",
            "作者": "陆游",
            "内容": "马迹车声是处忙，经旬无客到龟堂。水初泛溢黏天绿，梅欲飘零特地香。世事纷纷人自老，岁华冉冉日初长。百钱不办旗亭醉，空爱鹅儿似酒黄。"
        },
        {
            "标题": "初春欲散步畏寒而归",
            "作者": "陆游",
            "内容": "峭寒漠漠入重貂，酒力欺人凝不消。春困苦多无处卖，客魂欲断倩谁招？一溪水浅梅枝瘦，四野云酣雪意骄。欲到前村无奈嬾，却寻归路度西桥。"
        },
        {
            "标题": "初春书怀",
            "作者": "陆游",
            "内容": "耄及光阴古更稀，自今惟有数期颐。食观本草虽多事，醉读离骚自一奇。物外有人闲始见，山中可乐老方知。武陵好在桃千树，短棹相寻亦未迟。"
        },
        {
            "标题": "初春出游",
            "作者": "陆游",
            "内容": "春风初来满刀州，江水照人如泼油。犊车芳草南陌头，家家倾赀事遨游。万里桥西系黄骝，为君一登散花楼。半年长斋废觥筹，兴来忽典千金裘。小桃婀娜弄芳柔，红兰茁芽满春洲。垆边女儿不解愁，斗草才罢还藏钩。可怜世人自拘囚，盎中乾坤舞蜉蝣。百年苦短去日遒，问君安用万户侯。"
        },
        {
            "标题": "初春杂兴",
            "作者": "陆游",
            "内容": "问途来野店，秣蹇憩山邮。何处无诗思，平生惯旅愁。翩翩下鸥鹭，点点散羊牛。传入王孙画，千金未易酬。"
        },
        {
            "标题": "出游至僧舍及逆旅戏赠绝句",
            "作者": "陆游",
            "内容": "山僧邂逅即情亲，野叟留连语更真。淡淡论交端有味，一弹指顷百年身。"
        },
        {
            "标题": "初春杂兴",
            "作者": "陆游",
            "内容": "故岁愁听雨，新春剩得晴。暖催红蕊闹，涨入绿池平。游马行争路，华灯卖满城。江村独无事，户户及时耕。"
        },
        {
            "标题": "初春幽居",
            "作者": "陆游",
            "内容": "小筑园林浅凿池，身闲随事得游嬉。幽花折得露犹湿，嘉木移来根不知。小蝶弄晴飞不去，珍禽喜静语多时。风光未忍轻抛掷，聊付诗囊与酒卮。"
        },
        {
            "标题": "初春遣兴三首始於志退休而终於惓惓许国之忠",
            "作者": "陆游",
            "内容": "烂熟思来怕热官，退飞心地喜轻安。舍鱼正可取熊掌，食肉何须知马肝。放眼柳梢初暗动，褪花梅子已微酸。典衣剩作江头醉，莫谓天涯苦鲜欢。"
        },
        {
            "标题": "初春探花有作",
            "作者": "陆游",
            "内容": "灯山昨梦叹匆匆，便恐新春过眼空。千缕未摇官柳绿，一梢初放海棠红。金羁络马闲游处，彩笔题诗半醉中。流落天涯何足道，年年常策探花功。"
        },
        {
            "标题": "初春遣兴三首始於志退休而终於惓惓许国之忠",
            "作者": "陆游",
            "内容": "大隐悠悠未弃官，俸钱虽薄却心安。人方得意矜蜗角，天岂使予为鼠肝。佳日剧棋志旅恨，短衣驰射压儒酸。小桃杨柳争时节，载酒江头罄一欢。"
        },
        {
            "标题": "海中醉题时雷雨初霁天水相接也",
            "作者": "陆游",
            "内容": "羁游那复恨，奇观有南溟。浪蹴半空白，天梁无尽青。吐吞交日月，澒洞战雷霆。醉後吹横笛，鱼龙亦出听。"
        },
        {
            "标题": "初春感事",
            "作者": "陆游",
            "内容": "一树红梅已半残，破裘也复敌春寒。忍穷过日却差易，负媿终身良独难。活火静看茶鼎熟，清泉自注研池宽。人生乐处君知否？万事当从心所安。"
        },
        {
            "标题": "初春杂兴",
            "作者": "陆游",
            "内容": "戏续春寒赋，闲赓午醉诗。煎茶小石鼎，酌酒古铜卮。曝日龟浮沼，营巢鹊堕枝。村深无客过，幽兴与谁期？"
        },
        {
            "标题": "初春书怀",
            "作者": "陆游",
            "内容": "愚公不解计安危，行尽人间恶路岐。难似车登蛇退岭，险如舟过马当祠。平生忧患常难测，送老安闲敢自期。一事不成应有命，惟将知止报明时。"
        },
        {
            "标题": "月中过蜻蜓浦",
            "作者": "陆游",
            "内容": "天光水色合为一，舟出西城犹落日。一规忽见寒璧升，万顷坐叹溶银溢。哀哀姑恶诉何苦，熠熠萤火光自失。苇低时见小艇过，水响遥知大鱼出。铜壼玉酒我径醉，短发垂肩蓬不栉。缓篙溯月勿遽行，坐待湘妃鼓瑶瑟。"
        },
        {
            "标题": "初春遣兴",
            "作者": "陆游",
            "内容": "闲愁长与病相依，晨起梳头感发稀。春事鼎来风更恶，晨光已满雪犹飞。江梅有恨论年别，旅雁无情计日归。剩欲湖边踏青去，凭谁为解乱书围？"
        },
        {
            "标题": "出游至僧舍及逆旅戏赠绝句",
            "作者": "陆游",
            "内容": "饭炊适熟如延客，犬喜来迎似到家。雨滴茅檐草烟湿，不妨笑语暂諠哗。"
        },
        {
            "标题": "初春纪事",
            "作者": "陆游",
            "内容": "窗棂无日影，庭树无风声，微云淡天宇，非阴亦非晴。美哉丰年祥，入我屠苏觥。父老亦共喜，驩言叩柴荆。一饱已有期，惟当力春耕。遣儿牧鸡豚，作社赛西成。"
        },
        {
            "标题": "出游所至皆欣然相迎口占示之",
            "作者": "陆游",
            "内容": "寓馆兼山泽，行装半雨晴。随宜分药物，投老惜人情。邂逅成新识，殷懃讲旧盟。农家尤可念，迎劳辍春耕。"
        },
        {
            "标题": "初春书怀七首 其五",
            "作者": "陆游",
            "内容": "底处人间无骇机，超遥且喜谢招麾。千年涧底孤松秀，万里天边独雁归。\n服气昔常憎火食，游山近已制荷衣。青城况有幽人约，会守丹炉隐翠微。"
        },
        {
            "标题": "初春杂兴",
            "作者": "陆游",
            "内容": "水长鸥初泛，山寒茗未芽。深林闻社鼓，落日照渔家。渡远呼船久，桥倾取路斜。客愁慵远眺，不是怯风沙。"
        },
        {
            "标题": "初春幽居",
            "作者": "陆游",
            "内容": "满榼芳醪手自携，陂湖南北埭东西。茂林处处见松鼠，幽圃时时闻竹鸡。零落断云斜鄣日，霏微过雨未成泥。老民不预人间事，但喜农畴渐可犁。"
        },
        {
            "标题": "初春纪事二首 其一",
            "作者": "陆游",
            "内容": "窗棂无日影，庭树无风声。微云淡天宇，非阴亦非晴。\n美哉丰年祥，入我屠苏觥。父老亦共喜，欢言叩柴荆。\n一饱已有期，惟当力春耕。遣儿牧鸡豚，作社赛西成。"
        },
        {
            "标题": "初春晚晴",
            "作者": "陆游",
            "内容": "雪尽冰消敛积威，参差碧瓦带斜晖。土膏渐释人东作，天气初和雁北归。小阁金船尝腊酒，华堂银烛制春衣。关心虽有寻梅梦，冷蕊幽香事已非。"
        },
        {
            "标题": "初发荆州",
            "作者": "陆游",
            "内容": "淋漓牛酒起樯干，健橹飞如插羽翰。破浪乘风千里快，开头击鼓万人看。鹊声不断朝阳出，旗脚微舒宿雨乾。堪笑尘埃洛阳客，素衣如墨据征鞍。"
        },
        {
            "标题": "初春书怀",
            "作者": "陆游",
            "内容": "底处人间无骇机？超遥且喜谢招麾。千年涧底孤松秀，万里天边独雁归。服气昔常憎火食，游山近已制荷衣。青城况有幽人约，会守丹炉隐翠微。"
        },
        {
            "标题": "初冬",
            "作者": "陆游",
            "内容": "平生诗句领流光，绝爱初冬万瓦霜。枫叶欲残看愈好，梅花未动意先香。暮年自适何妨退，短景无营亦自长。况有小儿同此趣，一窗相对弄朱黄。"
        },
        {
            "标题": "初冬从父老饮村酒有作",
            "作者": "陆游",
            "内容": "父老招呼共一觞，岁犹中熟有余粮。荞花漫漫浑如雪，荳荚离离未著霜。山路猎归收兔网，水滨农隙架鱼梁。醉看四海何曾窄，且复相扶醉夕阳。"
        },
        {
            "标题": "初寒",
            "作者": "陆游",
            "内容": "江路常逢雨，山城早得寒。兰凋初解佩，菊老尚加餐。节物知何负，情怀自鲜欢。浮生看已熟，不必梦邯郸。"
        },
        {
            "标题": "初寒在告有感",
            "作者": "陆游",
            "内容": "扫地烧香兴未阑，一年佳处是初寒。银毫地绿茶膏嫩，玉斗丝红墨渖宽。俗事不教来眼境，闲愁那许上眉端。数檽留得西窗日，更取丹经展卷看。"
        },
        {
            "标题": "初冬有感",
            "作者": "陆游",
            "内容": "衰发萧萧满镜丝，情怀非复似平时。风霜十月流年感，碪杵三更游子悲。闽峤故人消息恶，蜀江遗老素书迟。一箪豆饭休嫌薄，赋分羁穷合自知。"
        },
        {
            "标题": "初春",
            "作者": "陆游",
            "内容": "谁把鹅黄染柳丝，似催邻曲蹋青期。已忘万里封侯志，但忆千回上树时。朝雨池塘光潋灩，暮烟楼观碧参差。紫姑欲问还休去，身世从来心自知。"
        },
        {
            "标题": "初冬有感",
            "作者": "陆游",
            "内容": "峨冠本愿致唐虞，白首那知堕腐儒。碌碌不成千载事，駸駸又见一年徂。无僧解辍斋厨米，有吏频徵瘦地租。要信此翁顽到底，只持一笑了穷途。"
        },
        {
            "标题": "初归杂咏",
            "作者": "陆游",
            "内容": "雪满渔蓑雨垫巾，超然无处不清真。胸中那可有一事，天下故应无两人。骑马每行秋栈路，唤船还渡暮江津。酒楼僧壁留诗遍，八十年来自在身。"
        },
        {
            "标题": "初冬杂咏",
            "作者": "陆游",
            "内容": "古寿书来言得婿，东阳人到报生孙。一家三处俱强健，且拨闲愁近酒尊。"
        },
        {
            "标题": "初冬杂题",
            "作者": "陆游",
            "内容": "荒郊寒雨晚凄凄，四壁穿颓旋补泥。物我元须各安稳，自苫牛屋织鸡栖。"
        },
        {
            "标题": "初冬杂咏",
            "作者": "陆游",
            "内容": "儿时爱书百事废，饭冷胾乾呼不来。一生被误终未醒，老作蠹鱼吁可哀！"
        },
        {
            "标题": "初冬杂题",
            "作者": "陆游",
            "内容": "风雨声豪入梦中，不知身世寄孤蓬。狐裘毡帽如龙马，天汉西南小益东。"
        },
        {
            "标题": "出越城遊",
            "作者": "陆游",
            "内容": "出郊聊旷目，小艇受樵风。烟柳浅深绿，水花颠倒红。秋光无远近，晚興信西东。欲访幽人宿，高旛古木中。"
        },
        {
            "标题": "初归杂咏",
            "作者": "陆游",
            "内容": "窗下初收剥啄棋，疏帘窣地画阴移。下岩石润挥毫後，正焙茶香落磑时。癃老入朝元是错，期年决去已为迟。天公赋予谁能测，只吝功名不吝诗。"
        },
        {
            "标题": "初发建安",
            "作者": "陆游",
            "内容": "小雨初收云未归，吾行迨及晚秋时。寒沙新雁无人问，露井残桐有客悲。征袂拂霜晨唤马，驿窗剪烛夜题诗。悠然且作寻山想，梦里功名莫自期。"
        },
        {
            "标题": "初晴野步",
            "作者": "陆游",
            "内容": "入市路三叉，缘山港半斜。疏篱带残雪，幽窦泻湍沙。好鸟晴相语，芳兰暖欲芽。病余无脚力，随处憩人家。"
        },
        {
            "标题": "初离兴元",
            "作者": "陆游",
            "内容": "梦里何曾有去来，高城无奈角声哀。连林秋叶吹初尽，满路寒泥蹋欲开。笠泽决归犹小憩，锦城未到莫轻回。炊菰斫脍明年事，却忆斯游亦壮哉！"
        },
        {
            "标题": "初寒独居戏作",
            "作者": "陆游",
            "内容": "开壳得紫栗，带叶摘黄甘。独卧维摩室，谁同弥勒龛？宗文树鸡栅，灵照挈蔬篮。一段无生话，灯笼可与谈。"
        },
        {
            "标题": "初寒",
            "作者": "陆游",
            "内容": "今日霜露冷，凛然悲暮秋。垂帷跨微火，发箧出轻裘。徂岁逝将换，残生愈觉浮。一杯还自闵，小猎记梁州。"
        },
        {
            "标题": "初冬感怀二首",
            "作者": "陆游",
            "内容": "庭芜失故绿，园树染新丹。病思闲支枕，诗情独倚阑。带移频觉瘦，貂弊不禁寒。惟有墙阴荠，离离又满盘。"
        },
        {
            "标题": "初见石榴花",
            "作者": "陆游",
            "内容": "吴中四月尚余寒，细雨霏霏怯倚阑。老子真成兴不浅，榴花折得一枝看。"
        },
        {
            "标题": "初秋即事二首 其二",
            "作者": "陆游",
            "内容": "老来阅世苦匆匆，又见流年入鬓蓬。山径湿萤黏露草，井床病叶霣秋风。\n邻翁每共藜羹味，稚子能终汗简功。造物于人元不薄，未须抵掌叹囊空。"
        },
        {
            "标题": "初秋即事",
            "作者": "陆游",
            "内容": "老来阅恲苦匆匆，又见流年入鬓蓬。山径湿萤黏露草，井床病叶霣秋风。邻翁每共藜羹味，稚子能终汗简功。造物於人元不薄，未须抵掌叹囊空。"
        },
        {
            "标题": "初寒",
            "作者": "陆游",
            "内容": "重云蔽白日，陂港日夜涸。秋风才几时，已见霜雪作。人生各有分，岂必衣狐狢。吴中冬蔬茂，盘筋不寂寞。抟泥治墙屋，伐筱补篱落。薄酒亦醉人，问子胡不乐？"
        },
        {
            "标题": "初寒",
            "作者": "陆游",
            "内容": "我穷不自活，万事付天公。今年寒苦晚，雾雨常蒙蒙。虽逭裘褐忧，坐念疾病攻。清夜喜不寐，万木号西风。新霜才几何，瘴疠一扫空。晓看乌臼林，已有数叶红。微云时去来，寒日犹曈曨。振衣起出户，一笑寻邻翁。"
        },
        {
            "标题": "初冬杂咏",
            "作者": "陆游",
            "内容": "夜窗父子共煎茶，一点青灯冷结花。村落盗清无犬吠，园林月上有啼鸦。"
        },
        {
            "标题": "初到蜀州寄成都诸友",
            "作者": "陆游",
            "内容": "流落天涯鬓欲丝，年来用短始能奇。无材藉作长闲地，有懑留为剧饮资。万里不通京洛梦，一春最负牡丹时。襞牋报与诸公道，罨画亭边第一诗。"
        },
        {
            "标题": "初冬杂题",
            "作者": "陆游",
            "内容": "莫嫌风雨作新寒，一树青枫已半丹。身在范宽图画里，小楼西角剩凭阑。"
        },
        {
            "标题": "初冬至近村",
            "作者": "陆游",
            "内容": "南国霜常晚，初冬叶始红。旷怀牛屋下，美睡雨声中。沮水忆浮马，幡山思射熊。何由效唐将，八十下辽东？"
        },
        {
            "标题": "初冬杂咏",
            "作者": "陆游",
            "内容": "书生本欲辈莘渭，蹭蹬乃去为诗人。囊中略有七千首，不负百年风月身。"
        },
        {
            "标题": "初冬感怀二首",
            "作者": "陆游",
            "内容": "落叶扫还积，断鸿飞更鸣。羸躯得霜健，老眼向书明。水瘦河声壮，萁枯马力生。竟为农父死，白首负功名。"
        },
        {
            "标题": "眉州郡燕大醉中间道驰出城宿石佛院",
            "作者": "陆游",
            "内容": "玻瓈春作江水清，紫玉箫如雏凤鸣。漏声不闻看灺烛，侠气未减欺飞觥。\n单车万里信有数，二年三过宁忘情。钗头玉茗妙天下，琼花一树真虚名。\n酒酣忽作檀公策，间道绝出东关城。清歌未断去已远，回首楼堞空峥嵘。\n貂裘狐帽醉走马，陌上应有行人惊。径投野寺睡正美，鱼鼓忽报江天明。"
        },
        {
            "标题": "春晚至山中因访陈道人",
            "作者": "陆游",
            "内容": "一春衰病集残骸，太息流尘覆酒杯。僧钵始知蓴菜老，佛瓶初见杏花开。苹溪小雨成幽讨，松院斜阳又独来。不为爱闲从野叟，年来万事学低摧。"
        },
        {
            "标题": "初冬杂题",
            "作者": "陆游",
            "内容": "勋业文章意已阑，暮年不足是看山。江南寺寺楼堪倚，安得身如杜牧闲！"
        },
        {
            "标题": "初冬杂咏",
            "作者": "陆游",
            "内容": "重阳已过二十日，残菊才存三四枝，对酒插花君勿笑，从来不解入时宜。"
        },
        {
            "标题": "初冬杂题六首 其二",
            "作者": "陆游",
            "内容": "暮嫌风雨作新寒，一树青枫已半丹。身在范宽图画里，小楼西角剩凭阑。"
        },
        {
            "标题": "初到行在",
            "作者": "陆游",
            "内容": "六十之年又四年，也骑瘦马趁朝天。首阳柱下孰工拙，从事督邮俱圣贤。笔墨有时闲作戏，功名到底是无缘。都城处处园林好，不许山翁醉放颠。"
        },
        {
            "标题": "初归杂咏",
            "作者": "陆游",
            "内容": "换尽朱颜两鬓皤，流年如此奈君何！早从学问求开益，晚悟文章要诋诃。每忆壮游成独笑，间逢老伴亦高歌。更余一恨君知否，千载浯溪石未磨。"
        },
        {
            "标题": "初寒示邻曲",
            "作者": "陆游",
            "内容": "村北村南数十家，陂池重复谷谽?。荻丛缺处见渔火，蓬户闭时闻纺车。浅濑水清双立鹭，横林叶尽万栖鸦。是中佳兴无穷极，嬾著青鞋上若耶。"
        },
        {
            "标题": "初寒在告有感",
            "作者": "陆游",
            "内容": "豪举当年气吐虹，即今憔悴一衰翁。寄怀本自俗尘外，移病何妨寒雨中。香暖候知银叶透，酒清看似玉船空。故人吴蜀音尘断，安得相携一笑同。"
        },
        {
            "标题": "双流旅舍",
            "作者": "陆游",
            "内容": "每因髀肉叹身闲，聊欲勤劳鞍马间。黑黄旗端未免，会冲风雪出榆关。"
        },
        {
            "标题": "九月初郊行",
            "作者": "陆游",
            "内容": "九月吴中尚裌衣，江郊策马踏斜晖。荞花漫漫连山路，豆荚离离映版扉。苍兔避鹰投涧去，黄鹌脱网傍人飞。农家光景关心事，不为无才也合归。"
        },
        {
            "标题": "初归杂咏七首 其七",
            "作者": "陆游",
            "内容": "乞得身归且浩歌，萧然生世寄渔蓑。茶甘半日如新啜，墨妙移时不再磨。\n山寺蹋云频独往，邻家穿竹自相过。棋枰胜负能多少，堪笑傍人说烂柯。"
        },
        {
            "标题": "初见庐山",
            "作者": "陆游",
            "内容": "从军忆在梁州日，心拟西征草捷书。铁马但思经太华，布帆何意拂匡庐。计谋落落知谁许？功业悠悠定已疏。尚喜东林寻旧社，月明清露湿芙蕖。"
        },
        {
            "标题": "初发夷陵",
            "作者": "陆游",
            "内容": "雷动江边鼓吹雄，百滩过尽失途穷。山平水远苍茫外，地辟天开指顾中。俊鹘横飞遥掠岸，大鱼腾出欲凌空。今朝喜处君知否，三丈黄旗舞便风。"
        },
        {
            "标题": "初寒晨起",
            "作者": "陆游",
            "内容": "推枕悠然起，寒灯谁与同？晓窗俄已白，宿火尚能红。老境呻吟外，年华寂寞中。长饥亦何恨，聊复固吾穷。"
        },
        {
            "标题": "初寒书怀",
            "作者": "陆游",
            "内容": "嵩云缑月本闲人，误落尘中白发新。万事看山差入眼，百年把酒独关身。栈边老马行安往，床下寒龟息自匀。藜杖一枝犹好在，未妨闲探早梅春。"
        },
        {
            "标题": "初冬杂题",
            "作者": "陆游",
            "内容": "风横云低雨脚斜，一枝柔橹暮咿哑。昏昏醉卧知何处，推起船篷忽到家。"
        },
        {
            "标题": "初春",
            "作者": "陆游",
            "内容": "装罢桃符又剪灯，新年光景捷飞腾。老翁扫尽儿童事，却学禅床入定僧。"
        },
        {
            "标题": "初寒",
            "作者": "陆游",
            "内容": "日月谁能驻，风霜忽已高。公孙分布被，范叔共绨袍。罢亚炊香甑，蒲萄压小槽。所惭才已尽，孤咏不能豪。"
        },
        {
            "标题": "初冬杂题",
            "作者": "陆游",
            "内容": "五斗安能解醉酲，瞢腾睡眼怯窗明。策勋赖有春芽在，卧听山童转磑声。"
        },
        {
            "标题": "初冬野兴",
            "作者": "陆游",
            "内容": "关北关南霜露寒，瀼东瀼西山谷盘。簟纹细细吹残水，鼋背时时出小滩。衰发病来无复绿，寸心老去尚如丹。逆胡未灭时多事，却为无才得少安。"
        },
        {
            "标题": "初冬杂咏",
            "作者": "陆游",
            "内容": "微风蹙水靴文浪，薄日烘云卵色天。但恨世间闲客少，江湖底处欠渔船？"
        },
        {
            "标题": "初冬出扁门归湖上",
            "作者": "陆游",
            "内容": "桑柘枝空叶作堆，斜阳更著角声催。云归玉笥茫茫去，水下兰亭曲曲来。稻垄受犁寒欲遍，渔船入市晚争回。貂裘破弊霜风冷，愁对青灯拨瓮醅。"
        },
        {
            "标题": "初冬扫东山之麓置数石于乔松巨竹间以眺西山",
            "作者": "陆游",
            "内容": "护霜天气半晴阴，小岭苍寒藓径深。翠霭欲成孤凤舞，青松先作老龙吟。渔歌浦口生高兴，骑吹边头负壮心。儿报东村蚤梅发，杖藜与汝共幽寻。"
        },
        {
            "标题": "初寒对酒",
            "作者": "陆游",
            "内容": "晨起常教置一壶，色如鹅氄滑如酥。侍郎取榼不须笑，司业与钱还复酤。霜路预愁骑款段，雪舟每忆钓菰蒲。寒花满帽君无笑，醉倒偏宜稚子扶。"
        },
        {
            "标题": "初寒宴坐",
            "作者": "陆游",
            "内容": "微火如萤度篆盘，明窗坐败几蒲团。群儿谁信老怀嬾，万事不禁醒眼看。道在箪瓢端自足，心闲天地本来宽。此生自断君知否？不办归装也挂冠。"
        },
        {
            "标题": "初归杂咏",
            "作者": "陆游",
            "内容": "齿豁头童尽耐嘲，即今烂饭用匙抄。朱门漫设千杯酒，青壁宁无一把茅？偶尔作官羞问马，颓然对客但称猫。此身定向山中死，不用磨钱掷卦爻。"
        },
        {
            "标题": "初归偶到近村戏书",
            "作者": "陆游",
            "内容": "雨过一村暗，风回百草香。刺船过古埭，倚杖立新塘。醉觉乾坤大，闲知日月长。暮归诗满卷，虽老尚能狂。"
        },
        {
            "标题": "初冬暄甚",
            "作者": "陆游",
            "内容": "吴中十月雪霜悭，风景暄妍叶未殷。杲日还看浴东海，薄云不解冒南山。蛙鸣合合荒池曲，蝇出营营食案间。安得玄冥正时令，红炉绿酒一开颜？"
        },
        {
            "标题": "出游遇雨而返",
            "作者": "陆游",
            "内容": "柴门方出雨霏霏，未到湖边促驾归。深炷炉香掩屏卧，谁知不为湿春衣？荒山前头野水边，东行西行不自怜。天公岂亦哀老子，风雨留教终日眠。"
        },
        {
            "标题": "初到荣州",
            "作者": "陆游",
            "内容": "乱山缺处城楼呀，双旗萧萧晚吹笳。烟深绿桂临绝壑，霜落残濑鸣寒沙。废台已无隐士啸，遗宅上有高人家。铃斋下榻约僧话，松阴枕石放吏衙。杯羹最珍慈竹笋，缾水自养山姜花。地炉堆兽炽石炭，瓦鼎号蚓煎秋茶。少年远游无百里，一饥能使行天涯。岂惟惯见蓬婆雪，直恐遂泛星河槎。故巢肯作儿女恋，异境会向乡闾夸。一杯径醉帻自堕，灯下发影看鬖花。"
        },
        {
            "标题": "初寒",
            "作者": "陆游",
            "内容": "雨霁林犹滴，泥新路易乾。萧条山步晚，憔悴客衣单。小女收鱼笱，童儿放鸭栏。初寒岂不好，衰病自无欢。"
        },
        {
            "标题": "初冬风雨骤寒作短歌",
            "作者": "陆游",
            "内容": "东园日淡云容薄，纶巾朝暮阑干角。北风动地万木号，不料一寒如此恶。岂惟半夜雨打窗，便恐明朝雪平壑。绿酒虽漓亦复醉，皁貂已弊犹堪著。所嗟此身老益穷，蹭蹬无功上麟阁。久从渔艇寄江湖，坐看胡尘暗幽朔。万鞭枯胔愤未平，纛下老酋何足缚。要及今年堕指寒，夜拥雕戈度穷漠。"
        },
        {
            "标题": "出游",
            "作者": "陆游",
            "内容": "九日阴薶一日晴，此行处处是丹青。断云零落江郊路，寿木轮囷古驿亭。饁妇微行望耕垄，渔歌相和起烟汀。拔山意气今何在，犹有遗祠可乞灵。"
        },
        {
            "标题": "初冬步至东村",
            "作者": "陆游",
            "内容": "八月风吹粳稻香，九月荞熟天始霜。男耕女饁常满野，宿麦覆块皆苍苍。丰年比屋喜迎客，花底何曾酒杯迮。家人但觅浩歌声，不在东阡在南陌。"
        },
        {
            "标题": "初归杂咏七首 其六",
            "作者": "陆游",
            "内容": "小园五亩剪蓬蒿，便觉人间迹可逃。尽疏珍禽添尔雅，更书香草续离骚。\n药苗可斸携长镵，黍酒新成压小槽。老入鹓行方彻悟，一官何处不徒劳。"
        },
        {
            "标题": "初寒",
            "作者": "陆游",
            "内容": "久雨重阳後，清寒小雪前。拾薪椎髻仆，卖菜掘头船。薄米全家粥，空床故物毡。身犹付一歃，名字更须传？"
        },
        {
            "标题": "初冬夜宴",
            "作者": "陆游",
            "内容": "丝管纷纷烛满堂，枭卢掷罢夜飞觞。帷犀风定歌云暖，香兽烟浓漏箭长。泛菊已成前日梦，探梅又续去年狂。醉归自笑摧颓甚，冷逼貂裘怯晓霜。"
        },
        {
            "标题": "初冬杂咏",
            "作者": "陆游",
            "内容": "老去胸中百事真，同游无复白头新。鹊从熟後频分食，鹿渐驯来不避人。"
        },
        {
            "标题": "初冬杂咏",
            "作者": "陆游",
            "内容": "俗缘已断宁容续，幽事虽多不厌增。折简迎医看病鹿，舂粳炊饭供游僧。"
        },
        {
            "标题": "对酒",
            "作者": "陆游",
            "内容": "扇边生怕庾公尘，索笑来游锦水滨。四野云齐初酿雪，一枝梅动已催春。绿尊有味能消日，白发无情不贷人。商略此生何所恨，太平时得自由身。"
        },
        {
            "标题": "初归杂咏",
            "作者": "陆游",
            "内容": "八十可怜心尚孩，看山看水不知回。软炊香甑桃花饭，浅酌清竹尊叶醅。平地本知多陷阱，群儿随处觅梯媒。旷怀只待秋风起，十丈蒲帆海上开。"
        },
        {
            "标题": "初寒在告有感",
            "作者": "陆游",
            "内容": "横林吹叶水生洲，身落穷山古睦州。到枕雨声酣旅梦，背窗灯影动清愁。气冲星斗有孤剑，力挽栋梁无万牛。未灭匈奴身已老，此生虚负幄中筹。"
        },
        {
            "标题": "初归杂咏",
            "作者": "陆游",
            "内容": "小园五亩翦蓬蒿，便觉人迹间可逃。尽疏珍禽添尔雅，更书香草续离骚。药苗可斸携长鑱，黍酒新成压小槽。老入鵷行方彻悟，一官何处不徒劳！"
        },
        {
            "标题": "初冬绝句",
            "作者": "陆游",
            "内容": "道途冬暖衣裘省，村落年丰鼓吹喧。下麦种荞无旷土，压桑接果有新园。"
        },
        {
            "标题": "初冬绝句",
            "作者": "陆游",
            "内容": "鲈肥菰脆调羹美，荞熟油新作饼香。自古达人轻富贵，例缘乡味忆还乡。"
        },
        {
            "标题": "龟堂初暑",
            "作者": "陆游",
            "内容": "沦漪一曲遶茅堂，葛帔纱巾喜日长。多事林鸠管晴雨，依人海燕度炎凉。深枝著子櫐櫐熟，幽草开花冉冉香。安得此时江海上，与君袖手看人忙？"
        },
        {
            "标题": "苦热",
            "作者": "陆游",
            "内容": "万瓦鳞鳞若火龙，日车不动汗珠融。无因羽翮氛埃外，坐觉蒸炊釜甑中。石涧寒泉空有梦，冰壶团扇欲无功。余威向晚犹堪畏，浴罢斜阳满野红。"
        },
        {
            "标题": "初秋小雨",
            "作者": "陆游",
            "内容": "雨来一洗肺肝热，风过远吹禾黍香。谁识山翁欢喜处，短檠灯火夜初长。"
        },
        {
            "标题": "初秋山中作",
            "作者": "陆游",
            "内容": "万里西风吹幅巾，即今真个是闲人。堆盘菱熟燕脂角，藉藻鲈新淡墨鳞。姥岭蹇驴寻雪径，娥江孤艇系烟津。飘然乐事真当勉，远付十年无此身。"
        },
        {
            "标题": "初秋自述",
            "作者": "陆游",
            "内容": "平生偶有爱山僻，垂老常无沽酒资。破屋颓垣吾已矣，大冠长剑汝为谁？邮亭历历关河远，鬓发萧萧岁月移。残暑不禁随手过，东篱又近菊花时。"
        },
        {
            "标题": "初寒",
            "作者": "陆游",
            "内容": "逐禄天涯半此生，明时宽大许归耕。山围鱼市寒无色，雨掠蓬窗夜有声。白发青灯身潦倒，残芜落叶岁峥嵘。尔来有喜君知否，买得乌犍万事轻。"
        },
        {
            "标题": "初秋书感",
            "作者": "陆游",
            "内容": "流年冉冉不容追，余息厌厌只自知。马革裹尺违壮志，鹿门采药卜幽期。林蝉委蜕仙何远，巢燕成雏去已迟。触事尔来多感慨，北窗闲赋早秋诗。"
        },
        {
            "标题": "初秋夜赋",
            "作者": "陆游",
            "内容": "炎熇犹末伏，清绝忽新秋。露气房栊冷，砧声岁月遒。悲蛩草根语，孤磷竹间流。闻道河南北，飞蝗暗百州。"
        },
        {
            "标题": "初秋夜赋二首 其二",
            "作者": "陆游",
            "内容": "炎熇犹末伏，清绝忽新秋。露气房栊冷，砧声岁月遒。\n悲蛩草根语，孤磷竹间流。闻道河南北，飞蝗暗百州。"
        },
        {
            "标题": "初夏郊行",
            "作者": "陆游",
            "内容": "小砚孤吟恐作愁，长堤曳杖且闲游。破云山踊千螺翠，经雨波涵一镜秋。粔籹青红村步市，阑干高下寺家楼。去年此日君知否，十丈京尘没马头。"
        },
        {
            "标题": "初夏行平水道中",
            "作者": "陆游",
            "内容": "老去人间乐事稀，一年容易又春归。市桥压担蓴丝滑，村店堆盘豆荚肥。傍水风林莺语语，满原烟草蝶飞飞。郊行已觉侵微暑，小立桐阴换夹衣。"
        },
        {
            "标题": "初秋梦故山觉而有作四首 其二",
            "作者": "陆游",
            "内容": "犬吠舍前后，月明村东西。岸草蛩乱号，庭树鸟已栖。\n我仆城中还，担头有悬鸡。小儿劝我饮，村酒拆赤泥。\n我醉不自觉，颓然葛巾低。著书笑蒙庄，茗艼物自齐。"
        },
        {
            "标题": "初夏出游",
            "作者": "陆游",
            "内容": "去去冲朝雾，行行弄夕霏。移秧晴竭作，坐社醉扶归。细草迷行径，残花点钓矶。牸牛将犊过，雄雉挟雌飞。野寺烟钟远，村墟绩火微。诸孙殊可念，相唤候柴扉。"
        },
        {
            "标题": "初秋夜赋",
            "作者": "陆游",
            "内容": "北斗垂欲尽，明河淡不流。低回半枕梦，萧瑟一窗秋。老益尊儒术，闲仍为国忧。孰云生死大，却已付悠悠。"
        },
        {
            "标题": "初夏道中",
            "作者": "陆游",
            "内容": "桑间椹熟麦齐腰，莺语惺惚野雉骄。日薄人家晒蚕子，雨余山客卖鱼苗。"
        },
        {
            "标题": "初夏出游",
            "作者": "陆游",
            "内容": "泥黦棕鞋雨垫巾，闲游又送一年春。长歌聊对圣贤酒，羸病极知朝暮人。废堞荒郊闲吊古，朱樱青杏正尝新。桃源自爱山川美，未必当时是避秦。"
        },
        {
            "标题": "初睡起有作",
            "作者": "陆游",
            "内容": "喔喔晓鸡鸣，迢迢残漏声。拨衾幽梦断，褰幌小窗明。獠婢篝衣暖，山童拥篲行。老夫徐下榻，负火听瓶笙。"
        },
        {
            "标题": "初夏北窗",
            "作者": "陆游",
            "内容": "作墨无声紫玉池，年光又入放翁诗。风和柳岸吹绵後，雨足瓜畦引蔓时。病酒相如无奈渴，清言叔宝不胜羸。此生岂复功名事，付与城头画角悲。"
        },
        {
            "标题": "初秋小疾效俳谐体",
            "作者": "陆游",
            "内容": "宿疢逢秋剧，衰容逐日添。专房一竹几，列屋万牙签。遣闷凭清圣，忘情付黑甜。晚来风月好，一笑卷疏帘。"
        },
        {
            "标题": "初夏北窗",
            "作者": "陆游",
            "内容": "水际柴荆昼不开，卧听微雨杂轻雷。春蚕满箔眠初起，社燕争巢去复来。海桧屈蟠依怪石，山榴零落点苍苔。一樽及此风光美，车下长坡底用推？"
        },
        {
            "标题": "初秋梦故山觉而有作",
            "作者": "陆游",
            "内容": "昔我东归时，父老迎船头。开篷相劳苦，怪我领雪稠。故山何负君，且作数月留。岂知席未暖，疋马来南州。蛮花四时红，瘴雾日夜浮。归哉不可迟，勿与妇子谋。"
        },
        {
            "标题": "初寒",
            "作者": "陆游",
            "内容": "蚊蝇扫迹叶飞初，剩喜幽窗读我书。墙角短檠真耐久，手中团扇又成疏。百年作梦行休去，九月无衣亦晏如。独恨故人消息断，寒江谁与倩双鱼？"
        },
        {
            "标题": "初秋梦故山觉而有作四首 其一",
            "作者": "陆游",
            "内容": "陂水白茫茫，草烟湿霏霏。牧童一声笛，落日无馀晖。\n遥山已渐隐，村巷亚竹扉。老翁延我入，苦谢柿栗微。\n幸逢岁有秋，一醉君勿违。念此动中怀，命驾吾将归。"
        },
        {
            "标题": "初夏道中",
            "作者": "陆游",
            "内容": "桑间葚熟麦齐腰，莺语惺惚野雉骄。日薄人家晒蚕子，雨余山客买鱼苗。丰年随处俱堪乐，行路终然不自聊。独喜此身强健在，又摇团扇著絺蕉。"
        },
        {
            "标题": "初夏同桑甥世昌过邻家",
            "作者": "陆游",
            "内容": "空谷旧生涯，萧条只自嗟。妻馋嗔护笋，儿病失浇花。赤米老能饱，浊醪贫可赊。徵科幸差简，扶杖过邻家。"
        },
        {
            "标题": "初暑",
            "作者": "陆游",
            "内容": "槐阴清润麦风凉，一枕闲眠昼漏长。山鹊喜晴当户语，海桐带露入帘香。酒缘久病常辞酌，茶为前衔偶得尝。云北云南动游兴，速呼小竖治轻装。"
        },
        {
            "标题": "初秋梦故山觉而有作",
            "作者": "陆游",
            "内容": "陂水白茫茫，草烟湿霏霏。牧童一声笛，落日无余晖。遥山已渐隐，村巷亚竹扉。老翁延我入，苦谢柿栗微。幸逢岁有秋，一醉君勿违。念此动中怀，命驾吾将归。"
        },
        {
            "标题": "上巳临川道中",
            "作者": "陆游",
            "内容": "二月六夜春水生，陆子初有临川行。溪深桥断不得渡，城近卧闻吹角声。三月三日天气新，临川道中愁杀人。纤纤女手桑叶绿，漠漠客舍桐花春。平生怕路如怕虎，幽居不省游城俯。鹤躯苦瘦坐长饥，龟息无声惟默数。如今自怜还自笑，歛版低心事年少。儒冠未恨终自误，刀笔最惊非素料。五更欹枕一凄然，梦里扁舟水接天，红蕖绿芰梅山下，白塔朱楼禹庙边。"
        },
        {
            "标题": "初夏出游",
            "作者": "陆游",
            "内容": "平生与世旷周旋，惟有清游意独便。小灶炊菰山市口，束刍秣蹇海云边。春融恨欠舒长日，秋爽已悲摇落天。首夏清和真妙语，为君诵此一欣然。"
        },
        {
            "标题": "初夏山中",
            "作者": "陆游",
            "内容": "又报东皇促驾归，醉中阙赋送春诗。佛瓶是处见红药，僧榻有时闻子规。野客款门聊倒屣，溪潭照影一轩眉。年光佳处惟初夏，儿女纷纷讵得知！"
        },
        {
            "标题": "初寒",
            "作者": "陆游",
            "内容": "船尾寒风不满旗，江边丛祠常掩扉。行人畏虎少晨起，舟子捕鱼多夜归。茆叶翻翻带宿雨，苇花漠漠弄斜晖。伤心到处闻堪杵，九月今年未授衣。"
        },
        {
            "标题": "初秋骤凉",
            "作者": "陆游",
            "内容": "我比严光胜一筹，不教俗眼识羊裘。沧波万顷江湖晚，渔唱一声天地秋。饮酒何尝能作病，登楼是处可消忧。名山海内知何限，准拟从今更烂游。"
        },
        {
            "标题": "初秋梦故山觉而有作",
            "作者": "陆游",
            "内容": "杜宇真吾交，劝去恨不速。忠告输肝肺，厚意均骨肉。陋哉鹧鸪语，揣我贫念禄。竹鸡更鄙浅，泥淖忧车轴。秋风严濑清，春雨戴溪绿。行矣勿复疑，照影巾一幅。"
        },
        {
            "标题": "初入西州境述怀",
            "作者": "陆游",
            "内容": "我无飞仙术，御气周八极；寸步常依人，艰哉万里役。自行剑关南，大道平如席，日高徐驾车，薄暮亦两驿。及兹山愈远，原野若加辟。茂树冬不凋，寒花晚犹拆。昔我卜远游，至蜀龟辄食。弛装有定处，呜呼岂人力。颇传岷山下，清淑无疠疫。士风尚豪举，意气喜远客。薪米家可求，借书亦易得。思吴虽不忘，所愿少休息。吾闻古达人，雅志在山泽，岂无及物心，但恨俗褊迫。揽德虽成留，引去常勇决；骇机满人间，著脚无上策。"
        },
        {
            "标题": "初秋梦故山觉而有作四首 其三",
            "作者": "陆游",
            "内容": "昔我东归时，父老迎船头。开篷相劳苦，怪我领雪稠。\n故山何负君，且作数月留。岂知席未暖，疋马来南州。\n蛮花四时红，瘴雾日夜浮。归哉不可迟，勿与妇子谋。"
        },
        {
            "标题": "初秋书怀",
            "作者": "陆游",
            "内容": "二十年前已二毛，即日何恨鬓萧骚。孤灯自伴诗情苦，俗子从嫌醉眼高。烟外暮钟来远寺，雨余秋涨集空壕。思归更向文书嬾，此手惟堪把蟹螯。"
        },
        {
            "标题": "初寒",
            "作者": "陆游",
            "内容": "新雁来时岁又残，丹枫数树照江干。前山云起忽成暝，陋屋雨来初变寒。身退已收清禁梦，里居终出上恩宽。作诗老恨无奇思，时取囊中断稿看。"
        },
        {
            "标题": "初夏出游",
            "作者": "陆游",
            "内容": "早缘疏拙遂归耕，晚为沉绵得养生。药鑱钓竿缘已熟，海村山市眼偏明。安西万里人何在？广武千年恨未平。但使莲峰归路稳，亦无闲手揖公卿。"
        },
        {
            "标题": "龟堂初暑",
            "作者": "陆游",
            "内容": "沦漪一曲绕茅堂，葛帔纱巾喜日长。多事林鸠管晴雨，依人海燕度炎凉。\n深枝著子累累熟，幽草开花冉冉香。安得此时江海上，与君袖手看人忙。"
        },
        {
            "标题": "初秋梦故山觉而有作",
            "作者": "陆游",
            "内容": "犬吠舍前後，月明村东西。岸草蛩乱号，庭树鸟已栖。我仆城中还，担头有悬鸡。小儿劝我饮，村酒拆赤泥。我醉不自觉，颓然葛巾低。著书笑蒙庄，茗艼物自齐。"
        },
        {
            "标题": "初寒",
            "作者": "陆游",
            "内容": "老遇初寒候，贫当绝禄时。衣裘俱在笥，薪炭不愆期。鹑满群童纲，鱼浮百石陂。比邻每分饷，扪腹可无饥。"
        },
        {
            "标题": "初夏书感",
            "作者": "陆游",
            "内容": "春与人俱老，花随梦已空。游蜂黏落蕊，轻燕接飞虫。桑悴知蚕起，牲肥赛麦丰。为农当自力，相戒勿匆匆。"
        },
        {
            "标题": "初秋露坐作短歌",
            "作者": "陆游",
            "内容": "房星纵，心星横，斗牛阑干河汉明。青天露坐性所乐，不觉庭树秋风生。秋风摇落君勿悲，明年花开还满枝。人生衰谢则已矣，宁复鬒发童颜时！"
        },
        {
            "标题": "初寒",
            "作者": "陆游",
            "内容": "重帘御晚吹，密瓦护晨霜。焰焰砖炉火，霏霏石鼎香。行迟依木杖，坐久穴藜床。昼亦无聊甚，胡为厌夜长？"
        },
        {
            "标题": "初秋夜坐",
            "作者": "陆游",
            "内容": "徂岁又如许，吾生真若浮。露蝉鸣达晓，风叶堕先秋。野迥星辰大，天空河汉流。胡床幸亡恙，且复寄悠悠。"
        },
        {
            "标题": "初夏昼眠",
            "作者": "陆游",
            "内容": "好景逢初夏，闲身得昼眠。书横竹架上，冠堕素屏前。葱蒨小山桂，潺湲幽窦泉。危巢出乳燕，高树集新蝉，强健关天命，逍遥近地仙。晚窗思茗饮，自取雪芽煎。"
        },
        {
            "标题": "初夏怀故山",
            "作者": "陆游",
            "内容": "镜湖四月正清和，白塔红桥小艇过。梅雨晴时插秧鼓，苹风生处采菱歌。沉迷簿领吟哦少，淹泊蛮荒感慨多。谁谓吾庐六千里，眼中历历见渔蓑。"
        },
        {
            "标题": "初夏夜赋",
            "作者": "陆游",
            "内容": "好景入新夏，幽人卧弊庐。廊腰得风远，树罅见星疏。门掩鸦栖後，钟鸣月上初。青灯尚堪近，起了读残书。"
        },
        {
            "标题": "初夏闲居",
            "作者": "陆游",
            "内容": "水边茆屋两三间，野叟幽人日往还。两卷硬黄书老子，数峰破墨画庐山。功名会上元须福，生死津头正要顽。试说龟堂得力处，向来何啻半生闲。"
        },
        {
            "标题": "初夏幽居",
            "作者": "陆游",
            "内容": "日长巷陌晒丝香，雨霁郊原割麦忙。小担过门尝冷粉，微风解箨看新篁。傍篱邻妇收鱼笱，叩户村医送药方。欲到湖边还嬾动，悠然扶杖立斜阳。"
        },
        {
            "标题": "初夏杂兴",
            "作者": "陆游",
            "内容": "缪算狂言悔莫追，杜门省事不妨奇。欹倾淡墨诗成後，缥缈乌巾浴出时。筇杖闲行穿密筱，绳床移坐照清漪。眼边好景真须惜，渐近浮生结局时。"
        },
        {
            "标题": "初夏杂兴",
            "作者": "陆游",
            "内容": "咄咄无穷事，腾腾暂寓身。月生知改朔，花尽觉经春。市哄朝沽酒，巫歌夜乐神。兴来随众出，一笑不妨新。"
        },
        {
            "标题": "夜漏欲尽行度浮桥至钱清驿待舟",
            "作者": "陆游",
            "内容": "潮生抹沙岸，云薄漏月明。江头晓色动，鸦起人未行。扶携度长桥，仰视天宇清。遥怜系舟人，听我高屐声。水槛得小憩，一笑拄杖横。澄漪弄孤影，微风吹宿酲。湛然方寸间，不受尘事撄。寄语市朝人，此乐未易名。"
        },
        {
            "标题": "初夏幽居偶题",
            "作者": "陆游",
            "内容": "昔如转战堕重围，今幸骞翔脱骇机。晓树好风莺独语，夜窗细雨燕相依。安居不恨蜗庐迮，得食宁论鹤料微？更喜暮年强健在，又看刀尺制缣衣。"
        },
        {
            "标题": "初夏幽居杂赋七首 其六",
            "作者": "陆游",
            "内容": "辟地剪蓬蒿，何曾叹作劳。药名寻本草，兰族验离骚。\n北涧穿篱过，南山出屋高。回头看富贵，何啻一秋毫。"
        },
        {
            "标题": "初夏杂咏五首 其五",
            "作者": "陆游",
            "内容": "昔日江湖上，飘然无定居。频倾京口酒，亦食武昌鱼。\n北首心空壮，东归愤不摅。岂知牙齿落，送老一茆庐。"
        },
        {
            "标题": "初夏闲居",
            "作者": "陆游",
            "内容": "松棚黯黯接虚堂，扫地烧香旋置床。密叶留花供浅酌，断云障日作微凉。高城薄暮闻吹角，小市丰年有戏场。白首史官闲尽岁，只将搜句答流光。"
        },
        {
            "标题": "初夏闲居",
            "作者": "陆游",
            "内容": "城上朱旗夏令初，溪头绿水蘸菰蒲。花贪结子无遗萼，燕接飞虫正哺雏。箫鼓赛蚕人尽醉，陂塘移稻客相呼。长女青盖金羁马，也有农家此乐无？"
        },
        {
            "标题": "初夏幽居",
            "作者": "陆游",
            "内容": "野草幽花无歇时，一窗终日对东篱。病犹独醉虽堪笑，老未全衰亦自奇。古纸硬黄临晋帖，矮牋匀碧录唐诗。个中疑是忘忧处，问著山翁却不知。"
        },
        {
            "标题": "初夏杂咏",
            "作者": "陆游",
            "内容": "昔日江湖上，飘然无定居。频倾京口酒，亦食武昌鱼。北首心空壮，东归愤不摅。岂知牙齿落，送老一茆庐。"
        },
        {
            "标题": "初夏杂兴",
            "作者": "陆游",
            "内容": "避寂诸缘息，安贫百虑宽。嬾如常抱疾，退似本无官。皎洁鹤翎扇，嵯峨龟屋冠。何劳问唐举，彻屋是清寒。"
        },
        {
            "标题": "初夏遇休日园中闲赋",
            "作者": "陆游",
            "内容": "青山围女墙，细草满球场。虚檐摇水影，曲槛吹苹香。房栊寂无人，双燕说晓凉。赐休无公事，萧散寄一床。久苦吏役拘，更知闲味长。桑空茧缀簇，陂满稻吐秧。良时动人怀，东望一慨慷。宁当恋微禄，如鼠死太仓！"
        },
        {
            "标题": "初夏新晴",
            "作者": "陆游",
            "内容": "曲径泥新晚照明，小轩才受一床横。翩翩乳燕穿帘影，蔌蔌新篁解箨声。药物屏除知病减，梦魂安稳觉心平。深居不恨无来客，时有山禽自赞名。"
        },
        {
            "标题": "初夏闲居",
            "作者": "陆游",
            "内容": "啜茗清风两腋生，西斋雅具惬幽情。熏衣过後篝炉冷，展卷终时嬾架横。巢燕何曾择贫富，鸣鸠元不为阴晴。但能与物俱无著，小草新诗取次成。"
        },
        {
            "标题": "初夏幽居杂赋",
            "作者": "陆游",
            "内容": "水际闲将鹤，林间独拥琴。披丛采香草，映树看珍禽。正使居无屋，犹胜突不黔。过春差觉健，处处得幽寻。"
        },
        {
            "标题": "初夜",
            "作者": "陆游",
            "内容": "初夜多幽兴，危阑偶独凭。月升星尽没，风劲雪重凝。身似游边客，心如退院僧。奇寒不可耐，归对北窗灯。"
        },
        {
            "标题": "初夏杂兴",
            "作者": "陆游",
            "内容": "倦甚惟思睡，闲来却要行。疏泉入幽圃，映树觇流莺。药品从僧问，琴材就客评。转头还一日，正尔送余年。"
        },
        {
            "标题": "夜坐示子遹兼示元敏",
            "作者": "陆游",
            "内容": "微霰不成雪，大风俄散云。孤灯翳还吐，断雁远犹闻。冉冉新春动，遥遥清夜分。儿孙未须睡，吾与汝论文。"
        },
        {
            "标题": "初夏幽居",
            "作者": "陆游",
            "内容": "东园梅熟杏初丹，老子披襟每不冠。古砚坡陀麝煤绿，小山葱蒨石盆寒。移床剩欲眠松坞，鼓枻还思泊蓼滩。未用丝毫辨差等，黄尘终胜客长安。"
        },
        {
            "标题": "初夏闲居",
            "作者": "陆游",
            "内容": "云液初篘小瓮香，风漪乍展北窗凉。巢乾燕乳虫供哺，花过蜂闲蜜满房。闭户不知春已去，钞书但觉日方长。所嗟诗思年来减，虚负奚奴古锦囊。"
        },
        {
            "标题": "初夏幽居杂赋",
            "作者": "陆游",
            "内容": "雨霁逢初夏，胡床荫绿槐。半酣方嵬峨，假寐忽咍台。小穗闲簪麦，微酸细嚼梅。衰翁不禁老，更著物华催。"
        },
        {
            "标题": "初夏野兴三首 其三",
            "作者": "陆游",
            "内容": "扇堕巾攲午梦回，鸣鸠又唤雨丝来。数行褚帖临窗学，一卷陶诗傍枕开。\n糠火就林煨苦笋，密罂沉井渍青梅。艾人行复巍然出，老大难堪节物催。"
        },
        {
            "标题": "初夏野兴",
            "作者": "陆游",
            "内容": "披衣清晓倚阑干，龟屋裁成二寸冠。盆桧雨余抽嫩绿，研池风过起微澜。爱书自笑心常在，去死悬知日尚宽。回视前修似无媿，不教一字入长安。"
        },
        {
            "标题": "初夏杂兴",
            "作者": "陆游",
            "内容": "老子今朝不用扶，雨凉百病一时苏。扇题杜牧故园赋，屏对王维初雪图。把钓溪头蹋湍濑，煎茶林下置风炉。个中莫谓无同赏，逋客能从折简呼。"
        },
        {
            "标题": "初夏幽居杂赋七首 其七",
            "作者": "陆游",
            "内容": "修名宁复冀，馀日苦无多。已叹堂堂去，将如寂寂何。\n编篱护香草，埋盎贮清波。儿戏君无笑，相从且浩歌。"
        },
        {
            "标题": "初夏幽居杂赋",
            "作者": "陆游",
            "内容": "辟地翦蓬蒿，何曾叹作劳？药名寻本草，兰族验离骚。北涧穿篱过，南山出屋高。回头看富贵，何啻一秋毫。"
        },
        {
            "标题": "初夏幽居偶题",
            "作者": "陆游",
            "内容": "朱樱羊酪喜新尝，碧井桐阴转午凉。书几得晴宜试墨，衣篝因润称熏香。枯龟自觉支床稳，老马安能试草长？半世学骚终不近，空余清梦上沅湘。"
        },
        {
            "标题": "初夏杂咏",
            "作者": "陆游",
            "内容": "屐路缘虚壁，棋轩枕小滩。玄言不媿籍，熟睡却输抟。咄咄书常嬾，便便腹本宽。山园时节好，杏子已微丹。"
        },
        {
            "标题": "初夏野兴",
            "作者": "陆游",
            "内容": "得意烟霞不讳穷，一庵聊寄寂寥中。山从树杪参差见，水过花阴曲折通。闲倚胡床溯新月，时停团扇受微风。元知梦境无真实，不待邯郸觉後空。"
        },
        {
            "标题": "六月十七日大暑殆不可过然去伏尽秋初皆不过",
            "作者": "陆游",
            "内容": "赫日炎威岂易摧，火云压屋正崔嵬。嗜眠但喜蕲州簟，畏酒不禁河朔杯。人望息肩亭午过，天方悔祸素秋来。细思残暑能多少，夜夜常占斗柄回。"
        },
        {
            "标题": "初夏幽居杂赋",
            "作者": "陆游",
            "内容": "篱落鱼池北，房栊道院东。水纹藤坐榻，山字素屏风。采药松冈近，投竿荻浦通。悠然搔短发，心事寄冥鸿。"
        },
        {
            "标题": "初夏闲步村落间",
            "作者": "陆游",
            "内容": "薄云韬日不成晴，野水通池渐欲平。绿叶忽低知鸟立，青萍微动觉鱼行。醉游放荡初何适，睡起逍遥未易名。忽遇湖边隐君子，相携一笑慰余生。"
        },
        {
            "标题": "初夏即事",
            "作者": "陆游",
            "内容": "夏景遽如许，先从草木知。朱樱连蔕翦，红药带花移。病起单衣怯，身闲昼漏迟。空斋无长事，帘影看参差。"
        },
        {
            "标题": "初夏幽居",
            "作者": "陆游",
            "内容": "虚堂一幅接篱巾，竹树森疏夏令新。瓶竭重招麴道士，床空新聘竹夫人。寒龟不食犹能寿，弊帚何施亦自珍。枕蕈北窗宁有厌？小山终日对嶙峋。"
        },
        {
            "标题": "初夏杂兴",
            "作者": "陆游",
            "内容": "隐趣与谁论，深居湖上村。避宁兰改路，惜笋不开园。庭草饶生意，溪沙记涨痕。愁来时浅酌，随事有鸡豚。"
        },
        {
            "标题": "初夏闲居即事",
            "作者": "陆游",
            "内容": "门巷萧萧日正长，方床曲几傲羲皇。轻风忽起杨花闹，清露初曦药草香。对弈两奁飞黑白，雠书千卷杂朱黄。穿帘语燕能从我，分尔湖边一夏凉。"
        },
        {
            "标题": "初夜暂就枕",
            "作者": "陆游",
            "内容": "街鼓鼕鼕欲断时，官闲惟与睡相宜。褰帷卧看初升月，转枕重思未稳诗。\n偃仰少安真得策，欠伸徐起顿忘疲。悠然已在羲皇上，莫遣儿曹取次知。"
        },
        {
            "标题": "中夜睡觉两目每有光如初日历历照物晁文元公",
            "作者": "陆游",
            "内容": "人情所愿欲，莫若贵与富。是皆有命焉，非力可成就。予昔未有闻，无与发其覆。趑趄强干禄，时命适大谬。方行蛇当道，未至獒已嗾。适燕乃南辕，之楚顾北首。风波起平地，两耳厌嘲诟。陇蜀万里余，数遍道傍堠。六十归为郎，数月草章奏。夫岂或使之，击去惟恐後。嗟彼亦何心，喜愠出邂逅。还山惟自讼，衡茅屏幽陃。乘除得少健，上下历岩岫。得饱岂复择，百口同饭糗。寒龟久犹息，野鹤老益瘦。又如已放马，宁当梦华厩。造物念途穷，畀以樗栎寿。虽无熊鸟术，坐空阴阳寇。两眦若有光，夜视如正昼。物生禀定数，此语闻自旧。置冰鸟覆翼，弃野於菟谷。偶然当後死，鬼录自遗漏。山陂粟屡收，池水麻可沤。邻父相欢娱，席地醉醇酎。"
        },
        {
            "标题": "初夏幽居杂赋",
            "作者": "陆游",
            "内容": "修名宁复冀，余日苦无多。已叹堂堂去，将如寂寂何！编篱护香草，埋盎贮清波。儿戏君无笑，相从且浩歌。"
        },
        {
            "标题": "初夏杂兴",
            "作者": "陆游",
            "内容": "移花得微雨，晒药遇新晴。闷里家书到，贫时籴价平。身方抱沉疾，天乃相余生。莫恨村醪薄，灯前与细倾。"
        },
        {
            "标题": "初夏幽居四首 其二",
            "作者": "陆游",
            "内容": "虚堂一幅接䍦巾，竹树森疏夏令新。瓶竭重招曲道士，床空新聘竹夫人。\n寒龟不食犹能寿，弊帚何施亦自珍。枕簟北窗宁有厌，小山终日对嶙峋。"
        },
        {
            "标题": "初夏闲居",
            "作者": "陆游",
            "内容": "野水枫林久寄家，惯将枯淡作生涯。小楼有月听吹笛，深院无风看磑茶。静岸葛巾穿荟蔚，闲拖筇杖入谽?。平居每与儿孙说，切勿人前一语夸。"
        },
        {
            "标题": "初夏杂兴",
            "作者": "陆游",
            "内容": "自断残年莫问天，吾侪何处不随缘。家贫却得身差健，夜短何妨昼熟眠。未历名山采灵药，且从同社乐丰年。卖丝粜麦偿逋负，犹有余钱买钓船。"
        },
        {
            "标题": "初夏杂咏",
            "作者": "陆游",
            "内容": "挥袖谢人间，一窗如海宽。鹿麛为老伴，松屑当朝餐。自悟达生理，尽容非意干。却嫌孤寂甚，支灶学烧丹。"
        },
        {
            "标题": "初夏闲居",
            "作者": "陆游",
            "内容": "川云漠漠雨冥冥，浊酒闲倾不满瓶。蚕簇尚寒忧茧薄，稻陂初满喜秧青。王师护塞方屯甲，亲诏忧民已放丁。病起自怜犹健在，不须求应少微星。"
        },
        {
            "标题": "炭尽地炉危坐至夜分戏作",
            "作者": "陆游",
            "内容": "短景窗易黑，长宵炉少红。直令贫到骨，未害气如虹。志士元谋道，儒生敢讳穷。霜严鸡喔喔，但愧读书功。"
        },
        {
            "标题": "初夏杂兴",
            "作者": "陆游",
            "内容": "趁雨东园去荷鉏，归庵却展读残书。幸能胸著云梦泽，何恨家无担石储。水泛时须借篷艇，山行亦或命巾车。嬾心惟怕游城市，非向交亲故人疏。"
        },
        {
            "标题": "初夏幽居杂赋",
            "作者": "陆游",
            "内容": "过尽一春雨，园林气少和。偶然扶楖栗，复尔坐盘陀。小草数行字，残花一曲歌。公卿非傲汝，无奈爱闲何！"
        },
        {
            "标题": "初夏幽居杂赋",
            "作者": "陆游",
            "内容": "曲曲羊肠径，疏疏麂眼篱。渴蜂窥砚水，狂蝶入书帷。一枕轻安梦，数联萧散诗。余生已过足，不必到期颐。"
        },
        {
            "标题": "初夏喜事",
            "作者": "陆游",
            "内容": "箕颍元非争夺场，潇湘自古水云乡。采茶歌里春光老，煮茧香中夏景长。歛版早知游宦恶，署门晚悟世情常。茹芝却粒虽无术，散发犹当效楚狂。"
        },
        {
            "标题": "初夏杂咏",
            "作者": "陆游",
            "内容": "去日惊钻燧，穷途困负薪。故人天末远，薄俗眼边新。踽踽飘零客，悠悠剩长身。寸心知已矣，端欲为谁陈？"
        },
        {
            "标题": "初夏游凌氏小园",
            "作者": "陆游",
            "内容": "水满池塘叶满枝，曲廊危榭惬幽期。风和海燕分泥处，日永吴蚕上簇时。闲理阮咸寻旧谱，细倾白堕赋新诗。从来夏浅胜春日，儿女纷纷岂得知。"
        },
        {
            "标题": "初夏闲居",
            "作者": "陆游",
            "内容": "煮酒青梅次第尝，啼莺乳燕占年光。蚕收户户缫丝白，麦熟村村捣麦香。民有裤襦知岁乐，亭无桴鼓喜时康。未尝一事横胸次，但曲吾肱梦自长。"
        },
        {
            "标题": "初夏幽居偶题",
            "作者": "陆游",
            "内容": "放逐还家一老翁，痴顽自笑更谁同？倚栏风月黄昏後，携杖园林绿润中。泳水小鱼依藻荇，觅巢轻燕拂帘栊。此身要岂坚牢物？莫遣须臾酒盏空。"
        },
        {
            "标题": "初夏杂兴",
            "作者": "陆游",
            "内容": "巾脱冠欹八尺床，竹阴槐影有余凉。随风花堕残棋上，引睡书抛倦枕傍。水长沙鸥向人熟，雨余巢燕哺雏忙。尚嫌未惬幽情在，又唤渔舟渡野塘。"
        },
        {
            "标题": "初夜暂就枕",
            "作者": "陆游",
            "内容": "街鼓冬冬欲断时，官闲惟与睡相宜。褰帷卧看初升月，转枕重思未稳诗。偃仰少安真得策，久伸徐起顿忘疲。悠然已在羲皇上，莫遣儿曹取次知。"
        },
        {
            "标题": "初夏幽居偶题",
            "作者": "陆游",
            "内容": "展尽高槐日渐长，了无蜂蝶为花忙。青梅旋摘宜盐白，煮酒初尝带腊香。林下光阴无一事，水边窗户有余凉。应门不用辞衰疾，车马何由到野堂？"
        },
        {
            "标题": "楚辞所谓桂数见於唐人诗句及图画间今不复见",
            "作者": "陆游",
            "内容": "小山桂枝今所无，一生到处问樵夫。细思不独人间少，月里何曾有两株。"
        },
        {
            "标题": "题搨本姜楚公鹰",
            "作者": "陆游",
            "内容": "弓面霜寒斗力增，坐思铁马蹴河冰。海东俊鹘何由得，空看绵州旧画鹰。"
        },
        {
            "标题": "初夏杂兴六首 其二",
            "作者": "陆游",
            "内容": "巾脱冠攲八尺床，竹阴槐影有馀凉。随风花堕残棋上，引睡书抛倦枕傍。\n水长沙鸥向人熟，雨馀巢燕哺雏忙。尚嫌未惬幽情在，又唤渔舟渡野塘。"
        },
        {
            "标题": "楚辞所谓桂数见於唐人诗句及图画间今不复见",
            "作者": "陆游",
            "内容": "丹葩绿叶郁团团，消得姮娥种广寒。行尽天涯年八十，至今未遇一枝看。"
        },
        {
            "标题": "楚宫行",
            "作者": "陆游",
            "内容": "汉水方城一何壮，大路并驰车百两。军书插羽拥修门，楚王正醉章华上。璇题藻井穷丹青，玉笙宝瑟声冥冥。忽闻命驾游七泽，万骑动地如雷霆。清晨射猎至中夜，苍兕玄熊纷可藉；国中壮士力已殚，秦寇东来遣谁射？"
        },
        {
            "标题": "初夏杂兴六首 其五",
            "作者": "陆游",
            "内容": "趁雨东园去荷锄，归庵却展读残书。幸能胸著云梦泽，何恨家无担石储。\n水泛时须借篷艇，山行亦或命巾车。懒心惟怕游城市，非向交亲故作疏。"
        },
        {
            "标题": "除夜雪",
            "作者": "陆游",
            "内容": "只怪重衾不御寒，起看急雪玉花乾。迟明欲谒虚皇殿，厩马蒙毡立夜阑。"
        },
        {
            "标题": "储福观",
            "作者": "陆游",
            "内容": "路转屏风叠，云藏帝子家。穷幽行荦确，息倦倚槎牙。绿藓封茶树，清霜折药花，世无勾漏令，谁此养丹砂？"
        },
        {
            "标题": "除夜雪二首 其一",
            "作者": "陆游",
            "内容": "只怪重衾不禦寒，起看急雪玉花乾。迟明欲谒虚皇殿，厩马蒙毡立夜阑。"
        },
        {
            "标题": "题搨本姜楚公鹰",
            "作者": "陆游",
            "内容": "忆昔呼鹰塞草枯，妖狐狡兔笑谈无。明窗见画空三叹，恍若霜郊遇猎徒。"
        },
        {
            "标题": "楚城",
            "作者": "陆游",
            "内容": "江上荒城猿鸟悲，隔江便是屈原祠。一千五百年间事，只有滩声似旧时。"
        },
        {
            "标题": "初夏杂兴",
            "作者": "陆游",
            "内容": "终日颓然蠹简中，门前烟水浩无穷。百年等是一枯冢，四海应无雨放翁。栗玉长枝挑苦笋，胭脂小把翦防风。地偏日永闲无事，拟著珍蔬谱一通。"
        },
        {
            "标题": "樊江观梅",
            "作者": "陆游",
            "内容": "莫笑山翁老据鞍，探梅今夕到江干。半滩流水浸残月，一夜清霜催晓寒。倚醉更教重秉烛，怕寒元自怯凭栏。谁知携客芳华日，曾费缠头锦百端。"
        },
        {
            "标题": "窗下戏咏",
            "作者": "陆游",
            "内容": "三尺清池镜面平，翦刀叶底戏鱼行。吾曹安得如渠乐，傍渚跳波过此生？"
        },
        {
            "标题": "书病",
            "作者": "陆游",
            "内容": "暮年虽病不甚剧，啜药噉粥犹自力。今年七月风眩作，儿子在前不能识。杯中药冷呼不醒，全家相顾无人色。昏昏但思向壁卧，虫臂鼠肝宁暇恤。医巫技殚欲歛手，天高鬼恶吁莫测！偶然得活出望外，扶杖下床犹屡踣。读书心在目力短，袖手坚坐到窗黑。无功禄食四十年，叹息此责何由塞？"
        },
        {
            "标题": "久雨排闷",
            "作者": "陆游",
            "内容": "一春略无十日晴，雨脚才断云已生。奇葩摧败等青苋，嘉榖漂荡随浮萍。书生病卧苔及榻，湿薪燎衣熏欲盲。腰顽足痹空叹息，咫尺不得行中庭。读书窗黑不见字，弹琴弦缓那成声。老盆泽酒且复醉，两部鼓吹方施行。"
        },
        {
            "标题": "村居日饮酒对梅花醉则拥纸衾熟睡甚自适也",
            "作者": "陆游",
            "内容": "江村岁晚掩柴荆，地僻久无车马声。孤寂惟寻麴道士，一寒仍赖楮先生。醡头珠滴愁先破，帐底春回梦易成。莫笑衰翁杀风景，小瓶梅蕊解卿卿。"
        },
        {
            "标题": "春晴",
            "作者": "陆游",
            "内容": "雨断云归两作晴，夕阳鼓角动高城。客愁正得酒排去，草色直疑烟染成。莺为风和初命友，鸥缘水长欲寻盟。不须苦问春深浅，陌上吹萧已卖饧。"
        },
        {
            "标题": "畜一鸡报晓声清圆而鸣每晚戏书绝句",
            "作者": "陆游",
            "内容": "鸡鸣平旦未为迟，恰是山房睡觉时。著屐起寻溪上路，野梅犹有未残枝。"
        },
        {
            "标题": "窗前作小土山蓺兰及玉簪最后得香百合并种之戏作",
            "作者": "陆游",
            "内容": "方兰移取遍中林，馀地何妨种玉簪。更乞两丛香百合，老翁七十尚童心。"
        },
        {
            "标题": "辛丑十月诸公馈酒偶及百榼戏题长句",
            "作者": "陆游",
            "内容": "喜事诸公尚见存，尺书时到爵罗门。已邀风月成三友，聊对湖山倒百尊。醉墨淋漓动高壁，狂歌悲壮落前村。悠然睡起西窗黑，一点青灯又断魂。"
        },
        {
            "标题": "窗黑",
            "作者": "陆游",
            "内容": "风雨窗常黑，衰翁罢读书。纵横惭七略，废惰失三余。宴坐工夫熟，多闻习气除。韩公未解此，误诮腹空虚。"
        },
        {
            "标题": "月下自三桥泛湖归三山",
            "作者": "陆游",
            "内容": "素璧初升禹庙东，天风为我送孤篷。山横玉海苍茫外，人在水壶缥缈中。茅舍灯青闻吠犬，蘋汀烟淡见惊鸿。白头尚耐清寒在，安得终年伸钓翁。"
        },
        {
            "标题": "睡起行至门外有赋",
            "作者": "陆游",
            "内容": "窗黑停书课，屏深养病眸。雨声工破睡，酒力不禁愁。兀兀披衣起，昏昏曳杖游。柴荆晚未闭，隔水数归牛。"
        },
        {
            "标题": "窗下戏咏三首 其二",
            "作者": "陆游",
            "内容": "三尺清池镜面平，剪刀叶底戏鱼行。吾曹安得如渠乐，傍渚跳波过此生。"
        },
        {
            "标题": "舍北行饭书触目",
            "作者": "陆游",
            "内容": "落雁昏鸦集远洲，青林红树拥平畴。意行舍北三叉路，闲看桥西一片秋。小妇破烟撑去艇，丫童棋笛唤归牛。形容野景无余思，自怪痴顽不解愁。"
        },
        {
            "标题": "窗下戏咏",
            "作者": "陆游",
            "内容": "何处轻黄双小蝶，翩翩与我共徘徊。绿阴芳草佳风月，不是花时也解来。"
        },
        {
            "标题": "窗下戏咏三首 其一",
            "作者": "陆游",
            "内容": "飞来山鸟语惺愡，却是幽人半睡中。新竹成阴无弹射，不妨同享北窗风。"
        },
        {
            "标题": "杂兴",
            "作者": "陆游",
            "内容": "锄草春愈茂，养草秋亦衰。不如两置之，荣悴渠有时。"
        },
        {
            "标题": "学书",
            "作者": "陆游",
            "内容": "九月十九柿叶红，闭门学书人笑翁。世间谁许一钱直？窗底自用十年功。老蔓缠松饱霜雪，瘦蛟出海拏虚空。即今讥评何足道，後五百年言自公。"
        },
        {
            "标题": "明日复欲出游而雨再用前韵",
            "作者": "陆游",
            "内容": "小艇争浮浦，幽人独倚扉。新泥添燕垒，细雨湿莺衣。葚紫桑新暗，秧青水正肥。欣然语邻父，投老得相依。"
        },
        {
            "标题": "立春後十二日命驾至郊外戏书触目",
            "作者": "陆游",
            "内容": "丹成不服怕升天，岂料乘风到日边。九陌楼台牛细霭，万家弦管送流年。香车宝马沿湖路，绣幙金罍出郭船。折简亦思招客醉，不堪春困又成眠。"
        },
        {
            "标题": "晨起",
            "作者": "陆游",
            "内容": "天公择地养衰残，著向桑村麦野间。晓色入帘初滉漾，幽禽窥户已间关。酒徒散去稀中圣，诗思衰来媿小山。一炷沉烟北窗底，曲肱卧看不胜闲。"
        },
        {
            "标题": "春初骤暄一夕梅尽开明日大风花落成积戏作",
            "作者": "陆游",
            "内容": "残梅零落不禁吹，真是无花空折枝。堪笑老人风味减，三年不作送梅诗。"
        },
        {
            "标题": "幽居述事",
            "作者": "陆游",
            "内容": "曾会兰亭醉堕簪，後身依旧住山阴。琴传数世漆文断，鹤养多年丹顶深。涤砚滩头无渍墨，吹萧月下有遗音。小诗戏述幽居事，後有高人识此心。"
        },
        {
            "标题": "幽事绝句",
            "作者": "陆游",
            "内容": "客生闻吠犬，草茂有鸣蛙。日昳方炊饭，秋深始采茶。"
        },
        {
            "标题": "春初骤暄一夕梅尽开明日大风花落成积戏作",
            "作者": "陆游",
            "内容": "年年烂醉万梅中，吸酒如鲸到手空。花欲过时常惜别，今年此别更匆匆。"
        },
        {
            "标题": "春夏之交衰病相仍过芒种始健戏作",
            "作者": "陆游",
            "内容": "药里关心百不知，可怜笔砚锁蛛丝。倒壶犹有暮春酒，开卷遂无初夏诗。户外逢人惊隔阔，灯前顾影叹支离。痴顽未伏常愁卧，鼓缶长谣乐圣时。"
        },
        {
            "标题": "春愁曲",
            "作者": "陆游",
            "内容": "虙羲至今三十馀万岁，春秋岁岁常相似。外大瀛海环九洲，无有一洲无此愁。\n我愿无愁但欢乐，朱颜绿鬓常如昨。金丹九转徒可闻，玉兔千年空捣药。\n蜀姬双鬟娅姹娇，醉看恐是海棠妖。世间无处无愁到，底事难过万里桥。"
        },
        {
            "标题": "舍北行饭书触目二首 其一",
            "作者": "陆游",
            "内容": "晚餐初泼一瓯茶，曳杖闲行兴未涯。烟树参差墨浓淡，风鸦零乱字横斜。\n夕阳偏傍平桥路，寒蝶犹依晚菊花。堪笑衰翁耐荒寂，短衣沾露未还家。"
        },
        {
            "标题": "杂兴",
            "作者": "陆游",
            "内容": "东家饭牛月未落，西家打稻鸡初鸣。老翁高枕葛幮里，炊饭熟时犹鼾声。"
        },
        {
            "标题": "春夏之交衰病相仍过芒种始健戏作",
            "作者": "陆游",
            "内容": "药裹关心百不知，可怜笔砚锁蛛丝。倒壶犹有莫春酒，开卷遂无初夏诗。\n户外逢人惊隔阔，灯前顾影叹支离。痴顽未伏常愁卧，鼓缶长谣乐圣时。"
        },
        {
            "标题": "春感",
            "作者": "陆游",
            "内容": "老厌纷纷嬾入城，长亭小市近清明。陇头下漏初芸草，陌上吹萧正卖饧。多病更知生是赘，九原那恨死无名？但余一事犹关念，万里唐安阙寄声。"
        },
        {
            "标题": "后春愁曲",
            "作者": "陆游",
            "内容": "六年成都擅豪华，黄金买断城中花。醉狂戏作春愁曲，素屏纨扇传千家。\n当时说愁如梦寐，眼底何曾有愁事。朱颜忽去白发生，真堕愁城出无计。\n世间万事元悠悠，此身长短归山丘。闭门坚坐愈生愁，未死且复秉烛游。"
        },
        {
            "标题": "明妃曲",
            "作者": "陆游",
            "内容": "汉家和亲成故事，万里风尘妾何罪？掖庭终有一人行，敢道君王弃蕉萃？双驼驾车夷乐非，公卿谁悟和戎非！蒲桃宫中颜色惨，鸡鹿塞外行人稀。沙碛茫茫天四围，一片云生雪即飞。太古以来无寸草，借问春从何处归？"
        },
        {
            "标题": "炊米继戏作",
            "作者": "陆游",
            "内容": "敢羡晨兴费万钱，口边纵理信前缘。高年虽获殿诸老，一饱常如登九天。架上有书吾已矣，甑中无饭亦陶然。蓬门一闭还旬日，实怕闲人搅昼眠。"
        },
        {
            "标题": "春初骤暄一夕梅尽开明日大风花落成积戏作",
            "作者": "陆游",
            "内容": "暖逼梅花烂漫开，飘零便恐付苍苔。更堪连夜风如许，似妒愁人把一杯。"
        },
        {
            "标题": "烟波即事",
            "作者": "陆游",
            "内容": "雕胡炊饭芰荷衣，水退浮萍尚半扉。莫为风波羡平地，人间处处是危机。"
        },
        {
            "标题": "炊饭",
            "作者": "陆游",
            "内容": "米分斋钵供，薪拾堕巢枝。偶尔成幽事，欣然慰午饥。炊时珠泻甑，尝处雪翻匙。欲作明朝计，还须卖漉篱。"
        },
        {
            "标题": "江北庄取米到作饭香甚有感",
            "作者": "陆游",
            "内容": "我昔从戎清渭侧，散关嵯峨下临贼，铁衣上马蹴坚冰，有时三日不火食，山荞畲粟杂沙碜，黑黍黄穈如土色，飞霜掠面寒压指，一寸赤心惟报国。即今归卧稽山下，眼昏臂弱衰境逼，新粳炊饭香出甑，风餐涧饮何曾识？我岂农家志饱暖，闭户惟思事耕织；征辽诏下倘可期，盾鼻犹堪试残墨。"
        },
        {
            "标题": "夜坐忽闻村路报晓铁牌",
            "作者": "陆游",
            "内容": "何人叩铁警农耕，炊饭家家起五更。也似早朝风雪里，遥听宫漏下宫城。"
        },
        {
            "标题": "夜归",
            "作者": "陆游",
            "内容": "野店晡炊饭，溪桥夜据鞍。天回河络角，海阔斗阑干。牧舍牛生犊，蔬园犬逐獾。今年时序早，九月已清寒。"
        },
        {
            "标题": "秋怀十首以竹药闭深院琴樽开小轩为韵",
            "作者": "陆游",
            "内容": "饮酒可不病，自酌随浅深；处世可无患，惟勿欺此心。此心实通天，一念天所临。子能守吾言，可度豺虎林。"
        },
        {
            "标题": "山园屡种杨梅皆不成枇杷一株独结实可爱戏作",
            "作者": "陆游",
            "内容": "杨梅空有树团团，却是枇杷解满盘。难学权门堆火齐，且从公子拾金丸。枝头不怕风摇落，地上惟忧鸟啄残。清晓呼僮乘露摘，任教半熟杂甘酸。"
        },
        {
            "标题": "残春二首 其一",
            "作者": "陆游",
            "内容": "江鲚堆盘粔籹香，山家节物亦穷忙。桑间葚紫蚕齐老，水面秧青麦半黄。\n语燕似催春事去，游丝不似客愁长。乡村年少那知此，处处喧呼蹴鞠场。"
        },
        {
            "标题": "杂题",
            "作者": "陆游",
            "内容": "野花红碧自争春，村酒酸甜也醉人。解放船头便千里，不愁无处著闲身。"
        },
        {
            "标题": "游僊",
            "作者": "陆游",
            "内容": "玉殿吹笙第一僊，花前奏罢色凄然。忆曾偷学春愁曲，谪在人间五百年。"
        },
        {
            "标题": "春寒二首 其二",
            "作者": "陆游",
            "内容": "高楼坠绿珠，恶客碎珊瑚。未抵春寒夜，贫翁丧故襦。"
        },
        {
            "标题": "春愁曲",
            "作者": "陆游",
            "内容": "虙羲至今三十余万岁，春愁岁岁常相似。外大瀛海环九洲，无有一洲无此愁。我愿无愁但欢乐，朱颜绿鬓常如昨。金丹九转徒可闻，玉兔千年空捣药。蜀姬双鬟娅奼娇，醉看恐是海棠妖。世间无处无愁到，底事难过万里桥？"
        },
        {
            "标题": "春寒复作",
            "作者": "陆游",
            "内容": "春寒已解忽复作，病思不堪当语谁？青灯荧荧耿欲灭，残雨滴滴休无期。故人已死梦中见，壮志未忘心自知。青丝玉井声轣辘，又是窗白鸦鸣时。"
        },
        {
            "标题": "闻山步有虎",
            "作者": "陆游",
            "内容": "茆屋穿漏雨送春，村路断绝虎咥人。采桑锄麦皆结伴，儿童出门翁媪嗔。"
        },
        {
            "标题": "春老",
            "作者": "陆游",
            "内容": "春色垂垂老，山家处处忙。园丁卖菰白，蚕妾采桑黄。候雨占秧信，催儿筑麦场。醉眠官道上，人为护牛羊。"
        },
        {
            "标题": "春和初迁坐堂中",
            "作者": "陆游",
            "内容": "九月天始霜，泽中多烈风。东厢寻丈地，聊以安我躬。薪炭南山来，地炉晨暮红。二月春始和，始虫思旧螫。早堂虽褊小，门户随事葺。辟窗对小山，峰峷争嶪岌。笔砚陈横几，图书罗矮床。颉颃燕雀声，左右兰茞芳。有时苦顽痹，杖藜寄相羊。折花与弄水，自适亦何常。"
        },
        {
            "标题": "春近山中即事",
            "作者": "陆游",
            "内容": "世乱王孙泣路隅，时平野老醉相扶。种桤正可三年大，爱竹何曾一日无。细路迢迢上云雨，轻舟渺渺入菰蒲。暮归剩欲谈幽胜，安得丹青为作图。"
        },
        {
            "标题": "平羌道中望峨眉山慨然有作",
            "作者": "陆游",
            "内容": "白云如玉城，翠岭出其上。异境忽堕前，心目久荡漾。别来二百日，突兀喜亡恙。飞僊遥举手，唤我一税鞅。此行岂或使，屏迹事幽旷。何必故山归，更破万里浪。"
        },
        {
            "标题": "春尽遣怀",
            "作者": "陆游",
            "内容": "袅袅炉香昼掩扉，残年真是解尘鞿。青饥旋捣通邻好，白葛新裁制暑衣。避日小鱼穿藻去，倚风轻燕拂帘飞。要知名宦非初意，三十年前已念归。"
        },
        {
            "标题": "春来食不继戏作",
            "作者": "陆游",
            "内容": "久卧穷阎困负薪，何妨扫尽太仓陈。瘦如饭颗吟诗面，饥似柴桑乞食身。牺象未应殊断木，江湖底处有穷鳞？大冠长剑人看好，不换茅檐一幅巾。"
        },
        {
            "标题": "和高子长参议道中二绝",
            "作者": "陆游",
            "内容": "丰年食少厌儿啼，觅得微官落五溪。大似无家老禅衲，打包还度栈云西。"
        },
        {
            "标题": "春耕",
            "作者": "陆游",
            "内容": "今年液水满西畴，父老人人卜有秋。只要耕犁及时节，裹茶买饼去租牛。"
        },
        {
            "标题": "春近山中即事",
            "作者": "陆游",
            "内容": "乞得松楠手自栽，结茅聊喜避风埃。百年孰与梦长短，万事只如云去来。雪後梅花初半吐，身闲樽酒盍频开。锦官城外青羊路，常记当年小猎回。"
        },
        {
            "标题": "春近山中即事三首 其三",
            "作者": "陆游",
            "内容": "世乱王孙泣路隅，时平野老醉相扶。种桤正可三年大，爱竹何曾一日无。\n细路迢迢上云雨，轻舟渺渺入菰蒲。暮归剩欲谈幽胜，安得丹青为作图。"
        },
        {
            "标题": "春行",
            "作者": "陆游",
            "内容": "篛帽丝丝雨，芒鞋策策泥。柳斜风带北，花歛日平西。社酒夸新压，春芜喜遍犁。深村无客过，父子自扶携。"
        },
        {
            "标题": "春行",
            "作者": "陆游",
            "内容": "九日春阴一日晴，强扶衰病此闲行。猩红带露海棠湿，鸭绿平堤湖水明。酒贱柳阴逢醉卧，土肥稻垄看深耕。山翁莫道浑无用，解与明时说太平。"
        },
        {
            "标题": "和高子长参议道中二绝",
            "作者": "陆游",
            "内容": "梁州四月晚莺啼，共忆扁舟罨画溪。莫作世间儿女态，明年万里驻安西。"
        },
        {
            "标题": "春耕",
            "作者": "陆游",
            "内容": "去蜀归吴会，真成万里行。穷通竟安在，恩怨两皆平。文字妨求道，杯觞害养生。余年犹有几？买犊事春耕。"
        },
        {
            "标题": "春来食不足戏作",
            "作者": "陆游",
            "内容": "饥卧谁能羡属餍？高怀饱食岂容兼。分司禄在终难取，束帛恩深独不沾。衰谢形容无药驻，奔驰日月久胶黏。儿童拍手看翁醉，山杏溪桃簇帽檐。"
        },
        {
            "标题": "春荠",
            "作者": "陆游",
            "内容": "食案何萧然，春荠花若雪；从今日老硬，何以供采撷？山翁垂八十，忍贫心似铁，那须万钱箸，养此三寸舌？软炊香粳饭，幸免烦祝噎。一瓢亦已泰，陋巷时小啜。"
        },
        {
            "标题": "春晴出游",
            "作者": "陆游",
            "内容": "一春强半病，颇废山泽游。今晨忽良已，风日亦清柔。朝餐具冷饼，瘦骨辞重裘。稚荷出沟港，芳杜满汀洲。勿言酒苦薄，一笑失百忧。且当咏寻壑，讵必赋登楼。"
        },
        {
            "标题": "春晴泛舟",
            "作者": "陆游",
            "内容": "儿童莫笑是陈人，湖海春回发兴新。雷动风行惊蛰户，天开地辟转鸿钧。鳞鳞江色涨石黛，嫋嫋柳丝摇麴尘。欲上兰亭却回棹，笑谈终觉愧清真。"
        },
        {
            "标题": "春晴暄甚游西市施家园",
            "作者": "陆游",
            "内容": "税驾名园半日留，游丝飞蝶晚悠悠。骤暄不为海棠计，长昼只添鹦鹉愁。老去自惊诗酒减，客中偏觉岁时遒。东风好为吹归梦，著我松江弄钓舟。"
        },
        {
            "标题": "自诒",
            "作者": "陆游",
            "内容": "一廛东近会稽城，凿破烟芜俋俋耕。上药养神非近效，善言铭座要躬行。论书尚欲心先正，学道宁容气不平？天付吾侪元自足，满园春荠又堪烹。"
        },
        {
            "标题": "春晴泛湖入城",
            "作者": "陆游",
            "内容": "春色初回杜若洲，隔烟时见矫轻鸥。嵩云缑月年年梦，楚柁吴樯处处愁。鱼跃银刀论网买，酒倾绿蚁满杯浮。前生杜牧吾身是，又向江南遍倚楼。"
        },
        {
            "标题": "春近",
            "作者": "陆游",
            "内容": "历授人时後，天回斗柄初。农畴兴耒耜，家塾盛诗书。缥缈双凫舄，咿哑一鹿车。山翁喜春近，随处狎樵渔。"
        },
        {
            "标题": "野饮",
            "作者": "陆游",
            "内容": "农事未兴思一笑，春荠可采鱼可钓。霏霏小雨忽已晴，堤上相携踏残照。村场酒薄亦有力，把醆相娱不辞釂。眼花耳热言语多，霍然已醒如过烧。人生百年会有尽，世事万变谁能料？酒空人散寂无声，为君试作苏门啸。"
        },
        {
            "标题": "春日登小台四望",
            "作者": "陆游",
            "内容": "九十衰翁身尚健，流年过眼如奔电。忆昔初来对行在，衫鬓青青接英彦。中间亦尝走梁益，万里凭高望乡县。散关驿近柳迎马，骆谷雪深风裂面。东归却寻书生事，误长诸儒集贤院。乞身七年罪未除，君恩尚许宽严谴。痴顽亦复病不死，春到故园家酿美。雨余草长四野青，日落烟生半山紫。"
        },
        {
            "标题": "立春前七日闻有预作春盘邀客者戏作",
            "作者": "陆游",
            "内容": "蓼芽蔬甲簇青红，盘箸纷纷笑语中。一饼不分空恨望，暮年知有几春风？"
        },
        {
            "标题": "春近",
            "作者": "陆游",
            "内容": "短褐枯筇老病身，龙锺也复喜新春。已知不解多年住，且作都无一事人。檐角鸟声呼醉梦，室中花气袭衣巾。朝来更有欣然处，一箸山蔬胜八珍。"
        },
        {
            "标题": "春晴出游",
            "作者": "陆游",
            "内容": "芳树参差叶已成，园林随处听莺声。游人正乐还兴叹，造物无心却有情。糁径落红犹可藉，涨溪分绿已堪耕。兰亭禹庙年年好，剩伴乡邻醉太平。"
        },
        {
            "标题": "春晴登小台",
            "作者": "陆游",
            "内容": "不管筇枝破绿苔，闲穿万竹上荒台。幽花经雨自开落，啼鸟喜晴时去来。河岸家家装彩舫，儿曹处处唱青梅。谁知老子痴顽甚，看改新元十一回。"
        },
        {
            "标题": "晨起",
            "作者": "陆游",
            "内容": "初听高枝鹎鵊鸣，旋闻深井辘轳声。堙笼小合犹疑雨，日射东窗顿作晴。古洗注汤供浇濯，春畦摘菜助炰烹。老人颓惰虽堪笑，终胜胸中怀不平。"
        },
        {
            "标题": "春晴暄甚花开略无余矣赋以寓感",
            "作者": "陆游",
            "内容": "常年看花时，辄苦风雨厄。今年独异此，游人满阡陌。翩翩出联骑，往往醉堕帻。转盼桃杏空，遂见辛夷坼。海棠尤可念，不耐暖日炙。臙脂成白雪，其意亦自惜。曾未淹旬时，春事欲扫迹。安得爱花心，坚顽如铁石？"
        },
        {
            "标题": "次韵使君吏部见赠时欲游鹤山以雨止",
            "作者": "陆游",
            "内容": "蟆颐江上约同行，白鹤峰前辱寄声。青史功名男子事，後堂歌舞故人情。午瓯谁致叶家白，春瓮旋拨郎官清。登览不嫌鸠唤雨，十年芒屩惯山程。"
        },
        {
            "标题": "春晴出游",
            "作者": "陆游",
            "内容": "一春彊半病，颇废山泽游。今晨忽良已，风日亦清柔。\n朝餐具冷饼，瘦骨辞重裘。稚荷出沟港，芳杜满汀洲。\n勿言酒苦薄，一笑失百忧。且当咏寻壑，讵必赋登楼。"
        },
        {
            "标题": "谢池春",
            "作者": "陆游",
            "内容": "贺监湖边，初系放翁归棹。小园林、时时醉倒。春眠惊起，听啼莺催晓。叹功名、误人堪笑。\n\n朱桥翠径，不许京尘飞到。挂朝衣、东归欠早。连宵风雨，卷残红如扫。恨樽前、送春人老。"
        },
        {
            "标题": "新蔬",
            "作者": "陆游",
            "内容": "黄瓜翠苣最相宜，上市登盘四月时。莫拟将军春荠句，两京名价有谁知？"
        },
        {
            "标题": "句 其八",
            "作者": "陆游",
            "内容": "是邦山水窟，领会得佳处。山回如可招，水集若来赴。\n竹叶溯江船，春荠隔烟树。"
        },
        {
            "标题": "春近",
            "作者": "陆游",
            "内容": "开禧忽见第三春，身寄枫林野水滨。吾道幸逢天道在，物华又与岁华新。效原处处堪行乐，道路人人可问津。剩办青鞋并布袜，若耶已报绿生鳞。"
        },
        {
            "标题": "春日绝句八首 其二",
            "作者": "陆游",
            "内容": "二十四番花有信，一百七日食犹寒。眼中不是无春色，叹息衰翁自鲜欢。"
        },
        {
            "标题": "春日绝句八首 其五",
            "作者": "陆游",
            "内容": "桃李吹成九陌尘，客中又过一年春。馀寒漠漠城南路，只见鞦韆不见人。"
        },
        {
            "标题": "春日访客于逆旅及郊寺感而有赋",
            "作者": "陆游",
            "内容": "底事经年客帝乡，风光淡沱日初长。野歌作气老犹壮，花气撩人醒亦狂。店壁拂麈寻旧字，寺楼极目送斜阳。告归不过残春事，杜曲桑麻亦未荒。"
        },
        {
            "标题": "春日绝句",
            "作者": "陆游",
            "内容": "二十四番花有信，一百七日食犹寒。眼中不是无春色，叹息衰翁自鲜欢。"
        },
        {
            "标题": "春日绝句",
            "作者": "陆游",
            "内容": "吏来屡败哦诗兴，雨作常妨载酒行。忽见家家插杨柳，始知今日是清明。"
        },
        {
            "标题": "春日绝句八首 其四",
            "作者": "陆游",
            "内容": "故园蛱蝶最多种，百草长时花乱开。穷巷春风元不到，一双谁遣过墙来。"
        },
        {
            "标题": "春日绝句",
            "作者": "陆游",
            "内容": "故园蛱蠂最多种，百草长时花乱开。穷巷春风元不到，一双谁遣过墙来？"
        },
        {
            "标题": "春日绝句",
            "作者": "陆游",
            "内容": "门前唤担买芳菲，白发犹堪插一枝。旧厌蛙声今喜听，墙阴特地作盆池。"
        },
        {
            "标题": "春日对花有感",
            "作者": "陆游",
            "内容": "夭夭枝头花，郁郁地上草；方春万物遂，我乃独衰槁。少时喜方药，晚亦学黄老，又非爱名宦，壮岁迹已扫，如何过八十，尚复未闻道？伛行阡陌间，齿摇而发缟。名山可巢居，决去恨不早。宴坐精思床，犹能养梨枣。"
        },
        {
            "标题": "春日绝句",
            "作者": "陆游",
            "内容": "介亭南畔排衙石，剥藓剜苔觅旧题。读罢南丰数行字，满山烟雨共凄迷。"
        },
        {
            "标题": "春日绝句",
            "作者": "陆游",
            "内容": "便恐东皇促驾回，小轩无事且衔杯。不知何处桃花落，一片飞从屋角来。"
        },
        {
            "标题": "春日绝句",
            "作者": "陆游",
            "内容": "桃李吹成九陌麈，客中又过一年春。余寒漠漠城南路，只见秋千不见人。"
        },
        {
            "标题": "春日绝句",
            "作者": "陆游",
            "内容": "杨家园里醉残春，醉倩傍人拾堕巾。红紫飘零不须叹，东君渠自是行人。"
        },
        {
            "标题": "春日小园杂赋",
            "作者": "陆游",
            "内容": "市尘不到放翁家，绕麦穿桑野径斜。夜雨长深三尺水，晓寒留得一分花。闷从邻舍分春瓮，闲就僧窗试露芽。自此年光应更好，日驱秧马听缫车。"
        },
        {
            "标题": "与高安刘丞游大愚观壁间两苏先生诗",
            "作者": "陆游",
            "内容": "野性纵壑鱼，官身坠阱虎。适得建溪春，颇意松下釜。微霜初变寒，短景已过午。佳客能联翩，老宿相劳苦。怀哉两苏公，去日不可数。泉扃一埋玉，世事几炊黍。吾侪生苦晚，伫立久恻楚。尚想来游时，黄锺赓大吕。"
        },
        {
            "标题": "春日暄甚戏作",
            "作者": "陆游",
            "内容": "桃杏酣酣蜂蝶狂，儿童相唤踏春阳。老人自笑还多事，预恐明朝雨坏墙。"
        },
        {
            "标题": "春日小园杂赋",
            "作者": "陆游",
            "内容": "久矣云霄铩羽翰，小园聊得赋春寒。风生鸭绿纹如织，露染猩红色未乾。不向山丘叹零落，且从儿女话团栾。人言麦信春来好，汤饼今年虑已宽。"
        },
        {
            "标题": "春日睡起",
            "作者": "陆游",
            "内容": "睡起悠然弄衲琴，铜猊半烬海南沉。凄凉故里逢春处，忠愤孤臣许国心。水满凫鷖初拍拍，雨余花木已阴阴。吾儿捩柂淮边未？归近清愁转不禁。"
        },
        {
            "标题": "春日杂题",
            "作者": "陆游",
            "内容": "蒲柳深复淡，桃李白间红，东皇一税驾，万物酣春风。烟村在何许？小屏团扇中。一笑唤稚子，相扶上短篷。"
        },
        {
            "标题": "春日杂赋",
            "作者": "陆游",
            "内容": "鬓毛八九已成霜，此际逢春只自伤。苦雨不容花抵敌，余寒犹赖酒禁当。退红衣焙熏香冷，古锦诗囊觅句忙。堪笑散人闲事业，西窗容易又斜阳。"
        },
        {
            "标题": "野步书触目",
            "作者": "陆游",
            "内容": "村落初过雨，园林殊未霜。幽花杂红碧，野橘半青黄。飞鹭横秋浦，啼鸦满夕阳。最怜山脚水，撩乱入陂塘。"
        },
        {
            "标题": "春日杂赋",
            "作者": "陆游",
            "内容": "江湖放浪水云人，药物枝梧梦幻身。移竹南窗初试笋，扫花北陌旋成尘。穷忙自笑常终日，老健犹能不负春。未遂初心惟一事，乞薪赊米恼吾邻。"
        },
        {
            "标题": "春日杂赋",
            "作者": "陆游",
            "内容": "人生觅饭元多术，最下方为禄代耕。脱却朝衫犹老健，快如苦雨得春晴。鸟声频唤五更梦，花气顿醒三日酲。最喜晨兴闻剥啄，吾儿书札到柴荆。"
        },
        {
            "标题": "春日杂题",
            "作者": "陆游",
            "内容": "客路行无穷，渔唱听不厌。涛江西限吴，云岫南入剡。蹇驴过小市，高柳拥孤店。去去望前村，鸦归烟欲歛。"
        },
        {
            "标题": "春日杂兴",
            "作者": "陆游",
            "内容": "夜夜燃薪暖絮衾，禺中一饭直千金。身为野老已无责，路有流民终动心。"
        },
        {
            "标题": "春日杂赋",
            "作者": "陆游",
            "内容": "乞得身归剡曲边，衡门茅舍共萧然。向来误计守书册，此日遣愁无酒钱。俗客妒闲来衮衮，流年欺老去翩翩。梨花杨柳清明过，且向江村剩放颠。"
        },
        {
            "标题": "春日杂赋五首 其一",
            "作者": "陆游",
            "内容": "羁怀病思正厌厌，诗卷渔竿信手拈。老境何尝忘一笑，春风也解到穷阎。\n残花满地无馀萼，新笋掀泥已露尖。转老转穷君勿笑，熊蹯鱼腹岂容兼。"
        },
        {
            "标题": "春日杂题",
            "作者": "陆游",
            "内容": "野水如棋枰，所至各成村。炊烟出茆屋，碓声隔柴门。树阴同戏儿，多已长子孙。安居无暴歛，何以报国恩？"
        },
        {
            "标题": "春日杂题",
            "作者": "陆游",
            "内容": "梅花三十本，围以疏竹篱，入春甫十日，开遍南北枝。少年轻节物，老大复苦衰，坐见零落尽，一杯初未持。"
        },
        {
            "标题": "春社日效宛陵先生体社雨",
            "作者": "陆游",
            "内容": "开岁才几时，春社忽已及。茫茫草色深，萧萧雨声急。扶犁行白水，不惜芒屦湿。村童更可怜，赤脚牛背立。"
        },
        {
            "标题": "春日杂题",
            "作者": "陆游",
            "内容": "春雨路易乾，雨止即可行。梅花落无余，兰芽亦已生。好鸟何山来，向我飞复鸣。行矣东郊路，藉草作清明。"
        },
        {
            "标题": "春日杂赋",
            "作者": "陆游",
            "内容": "羁懹病思正厌厌，诗卷渔竿信手拈。老境何尝忘一笑，春风也解到穷阎。残花满地无余萼，新笋掀泥已露尖。转老转穷君勿笑，态蹯鱼腹岂容兼？"
        },
        {
            "标题": "春日杂题",
            "作者": "陆游",
            "内容": "春阴不成雨，正作卵色天。花开路无尘，杨柳摇轻烟。佳哉冷淘时，槐芽杂豚肩。长安堕胡虏，况说野狐泉。"
        },
        {
            "标题": "春日园中作",
            "作者": "陆游",
            "内容": "杏花开过尚轻寒，尽日无人独倚阑。久别名山凭梦到，每思旧友取书看。尘埃幸已赊腰折，富贵深知欠面团。老去逢春都有几？一杯行复送春残。"
        },
        {
            "标题": "春晚怀山南",
            "作者": "陆游",
            "内容": "壮岁从戎不忆家，梁州裘马斗豪华。至今夜夜寻春梦，犹在吴园藉落花。"
        },
        {
            "标题": "读阮籍传",
            "作者": "陆游",
            "内容": "天生父子立君臣，万世宁容乱大伦！籍辈可诛无复议，礼非为我为何人？"
        },
        {
            "标题": "春晚出游",
            "作者": "陆游",
            "内容": "王孙草生与阶齐，女郎花发乳莺啼。街头卖酒处处贱，信脚觅醉无东西。"
        },
        {
            "标题": "春晚出游",
            "作者": "陆游",
            "内容": "柳暗人家水满陂，放翁随处曳筇枝。村深麦秀蚕眠後，日暖鸠鸣鹊乳时。"
        },
        {
            "标题": "春晚泛湖归偶赋",
            "作者": "陆游",
            "内容": "十日雨晴湖水深，暖催新绿上横林。分泥海燕穿花径，带犊吴牛傍柳阴。夏近渐低游舫价，日斜殊费寺楼吟。归来支枕还无事，一缕微烟看水沉。"
        },
        {
            "标题": "春晚出游",
            "作者": "陆游",
            "内容": "岌岌高丘近道边，寂寥翁仲卧荒烟。生前意气今何在，寒食无人挂纸钱。"
        },
        {
            "标题": "春晚风雨中作",
            "作者": "陆游",
            "内容": "箕踞藜床岸幅巾，何妨病酒住湖滨。驾风浪作连三日，扫地花空又一春。乐事清宵当秉烛，畏途平地有摧轮。颓然耐辱君无怪，元是人间澹荡人。"
        },
        {
            "标题": "春晚怀山南",
            "作者": "陆游",
            "内容": "梨花堆雪柳吹绵，常记梁州古驿前。二十四年成昨梦，每逢春晚即凄然。"
        },
        {
            "标题": "春晚感事二首 其二",
            "作者": "陆游",
            "内容": "寒食梁州十万家，鞦韆蹴鞠尚豪华。犊车轣辘归城晚，争碾平芜入乱花。"
        },
        {
            "标题": "开岁屡作雨不成正月二十六日夜乃得雨明日行",
            "作者": "陆游",
            "内容": "东风催雨破天悭，行圃归来剩解颜。百草吹香蝴蝶闹，一溪涨绿鹭鸶闲。老来每叹论心少，贫甚方知觅醉艰。犹赖篮舆无恙在，呼儿结束入南山。"
        },
        {
            "标题": "春晚苦雨",
            "作者": "陆游",
            "内容": "垂老卧村墅，余寒欺病身。鸡犹未忘旦，雨欲不容春。忽忽花时过，茫茫草色匀。蓴丝已上市，一饭未伤贫。"
        },
        {
            "标题": "春晚村居杂赋绝句",
            "作者": "陆游",
            "内容": "一篙湖水鸭头绿，千树桃花人面红。茆舍青帘起余意，聊将醉舞答春风。"
        },
        {
            "标题": "春晚怀山南",
            "作者": "陆游",
            "内容": "梁州一别几清明，常忆西郊信马行。桃李成尘总闲事，梨花杨柳最关情。"
        },
        {
            "标题": "春晚出游六首 其六",
            "作者": "陆游",
            "内容": "鸣机裂素制春衣，煮酒香清雁鹜肥。倒社相呼共行乐，三挝鼓近是船归。"
        },
        {
            "标题": "春社",
            "作者": "陆游",
            "内容": "柴门西畔枕陂塘，社雨新添一尺强。台省诸公方衮衮，故应分喜到耕桑。"
        },
        {
            "标题": "春晚感事",
            "作者": "陆游",
            "内容": "寒食梁州十万家，秋千蹴鞠尚豪华。犊车轣辘归城晚，争碾平芜入乱花。"
        },
        {
            "标题": "春晚即事四首 其三",
            "作者": "陆游",
            "内容": "渔村樵市过残春，八十三年老病身。残虏游魂苗渴雨，杜门忧国复忧民。"
        },
        {
            "标题": "春社有感",
            "作者": "陆游",
            "内容": "憔悴前朝白发郎，祠庭赋禄玷恩光。寸心未与年俱老，万事惟凭酒暂忘。穿仗两曾观揖逊，扶犁独幸返耕桑。耆年凋落还堪叹，社饮推排冠一乡。"
        },
        {
            "标题": "春晚村居杂赋绝句",
            "作者": "陆游",
            "内容": "作堤蜿蜿六百尺，西崦东村成一家。春雨乍晴桑吐叶，秋风初冷稻吹花。"
        },
        {
            "标题": "春日杂题六首 其一",
            "作者": "陆游",
            "内容": "梅花三十本，围以疏竹篱。入春甫十日，开遍南北枝。\n少年轻节物，老大复苦衰。坐见零落尽，一杯初未持。"
        },
        {
            "标题": "春晚村居杂赋绝句",
            "作者": "陆游",
            "内容": "鹅儿草绿侵行路，帔子花明照屋除。处处乞浆俱得酒，杖头何恨一钱无？"
        },
        {
            "标题": "小舟过吉泽效王右丞",
            "作者": "陆游",
            "内容": "泽园霜露晚，孤村烟火微。本去官道远，自然人迹稀。木落山尽出，钟鸣僧独归。渔家闲似我，未夕闭柴扉。"
        },
        {
            "标题": "春社",
            "作者": "陆游",
            "内容": "桑眼初开麦正青，勃姑声里雨冥冥。今朝有喜君知否，到处人家醉不醒。"
        },
        {
            "标题": "春社",
            "作者": "陆游",
            "内容": "社肉如林社酒浓，乡邻罗拜祝年丰。太平气象吾能说，尽在冬冬社鼓中。"
        },
        {
            "标题": "春晚久雨排闷",
            "作者": "陆游",
            "内容": "积雨暗村墟，幽居杂鼀蚓。泥潦欲升阶，几席或生菌。壮年多重膇，况我抱宿疢；下床蹑高屐，顾影辄自哂。客来入我户，亦复为叹悯。胡不徙高原，再拜谢不敏。"
        },
        {
            "标题": "春晚感事",
            "作者": "陆游",
            "内容": "据鞍千里何曾病，闭户安眠百病生。每忆嘉陵江上路，插花藉草醉清明。"
        },
        {
            "标题": "春晚村居杂赋绝句",
            "作者": "陆游",
            "内容": "浇书满挹浮蛆瓮，摊饭横眠梦蝶床。莫笑山翁见机晚，也胜朝市一生忙。"
        },
        {
            "标题": "春晚简陈鲁山",
            "作者": "陆游",
            "内容": "春工我辈人，可许不待面。欲老更增奇，原野红绿遍。向来苦摧伤，零雨杂飞霰。岂知袖此手，天定乃徐见。吾斋万花间，轻衫称团扇，飞花点书册，戏蝶游几研。吾衰未忘情，小句亦倩绚。持问陈元龙，试乞语一转。"
        },
        {
            "标题": "春晚出游六首 其一",
            "作者": "陆游",
            "内容": "风急名花纷绛雪，土松香草出瑶簪。且呼野艇西村去，未必微云便作阴。"
        },
        {
            "标题": "春晚村居杂赋绝句",
            "作者": "陆游",
            "内容": "午枕闭门无客搅，夜灯开卷有儿同。若为牋与天公道，尽乞余生向此中。"
        },
        {
            "标题": "春晚怀山南",
            "作者": "陆游",
            "内容": "身寄江湖两鬓霜，金鞭朱弹梦犹狂。遥知南郑城西路，月与梨花共断肠。"
        },
        {
            "标题": "春晚村居",
            "作者": "陆游",
            "内容": "一事元无可得忙？悠然半醉倚胡床。牡丹枝上青春老，燕子声中白日长。身世已如风六鷁，文章仍似闰黄杨。太平有象无人识，南陌东阡捣辄香。"
        },
        {
            "标题": "春晚村居杂赋绝句",
            "作者": "陆游",
            "内容": "朝书牛券拈枯笔，暮祭蚕神酌冻醪。闲放无忧穷有意，傍人错羡此翁高。"
        },
        {
            "标题": "春晚怀故山",
            "作者": "陆游",
            "内容": "吾庐烟树间，正占湖一曲。远山何所似，发鬌千髻绿。近山何所以，连娟两眉蹙。涧蟠偃盖松，路暗围尺竹。海棠虽妍华，态度终不俗。最奇女郎花，宛有世外躅。虽云嬾出游，闭户乐事足。年来殊失计，久耗太仓粟。淖糜不救口，断简欲满屋。兀兀不知春，青灯伴幽独。"
        },
        {
            "标题": "春社",
            "作者": "陆游",
            "内容": "太平处处是优场，社日儿童喜欲狂。且看参军唤苍鹘，京都新禁舞斋郎。"
        },
        {
            "标题": "春晓东郊送客",
            "作者": "陆游",
            "内容": "雨馀气清润，迨我送客时。翻翻车盖风，五里城东陂。\n初旭敛花房，晨露流桐枝。南山卷湿翠，更觉光景奇。\n澄潭集鱼艇，村路亚酒旗。欲归且复留，造物成吾诗。"
        },
        {
            "标题": "春夏之交风日清美欣然有赋",
            "作者": "陆游",
            "内容": "日铸珍芽开小缶，银波煮酒湛华觞。槐阴渐长帘栊暗，梅子初尝齿颊香。户户祈蚕喧鼓笛，村村乘雨筑陂塘。年光何预衰翁事，伴蝶随莺也解狂。"
        },
        {
            "标题": "春夏之交风日清美欣然有赋",
            "作者": "陆游",
            "内容": "天遣残年脱馽鞿，功名不恨与心违。绿陂细雨移秧罢，朱舫斜阳擘纸归。花市丹青卖团扇，象床刀尺制单衣。白头曳杖人争看，共叹浮生七十稀。"
        },
        {
            "标题": "春晚书怀",
            "作者": "陆游",
            "内容": "经春淹泊锦官城，作个归期苦未成。老向轩裳增力量，病於风月减心情。官闲有味缘高卧，酒贵无忧为细倾。忆探梅花如昨日，西斋榆荚与阶平。"
        },
        {
            "标题": "春夏之交风日清美欣然有赋",
            "作者": "陆游",
            "内容": "芳润园林不似贫，年光无尽逐番新。来禽颜色不禁雨，搏黍语言如惜春。身外岂关吾辈事，镜中已换昔时人。神僊定未超尘俗，犹插金貂侍帝晨。"
        },
        {
            "标题": "春晚叹",
            "作者": "陆游",
            "内容": "一风已快晴，微云复成雨。盛丽女郎花，坐看委泥土。蜂房蜜已熟，科斗生两股。堂堂一年春，结束听杜宇。老夫久卧疾，乃复健如许；便当裹米粣，烂醉作端午。"
        },
        {
            "标题": "春晚书村落闲事",
            "作者": "陆游",
            "内容": "千古会稽城，闾阎乐太平。丰年观米价，霁色听禽声。俗俭憎浮侈，民淳力钓耕。豳诗有七月，字字要躬行。"
        },
        {
            "标题": "春晚小饮",
            "作者": "陆游",
            "内容": "病卧虚齐一味慵，今年春事又成空。箨龙奋迅风雷际，木笔凋零雾雨中。平野草深黄犊健，断溪水长画船通。小儿偶得官楼酒，鲎醢尊乾一醉同。"
        },
        {
            "标题": "春晚书怀",
            "作者": "陆游",
            "内容": "万里西游为觅诗，锦城更付一官痴。脱巾漉酒从人笑，拄笏看山颇自奇。疏雨池塘鱼避钓，晓莺窗户客争棋。老来怕与春为别，醉过残红满地时。"
        },
        {
            "标题": "春晚用对酒韵",
            "作者": "陆游",
            "内容": "吾今归哉复归哉，草堂正对湖山开。座铭漆园养生主，屏列柴桑归去来。\n一闲可敌八珍美，骊驹在门端可起。不缘老病日日增，世味从来淡如水。\n故人谁非白头新，况复眼中无故人。但馀一恨未免叹，掩关睡过今年春。"
        },
        {
            "标题": "春晚南堂晨起",
            "作者": "陆游",
            "内容": "秋风树瘦劲，春露叶扶疏。夙兴立堂上，短发未暇梳。高谢世俗撄，游於物之初。青黄灾断木，三四调群狙。长生岂有巧，要令方寸虚。今年幸差健，小雨聊荷锄。"
        },
        {
            "标题": "春晚园中作",
            "作者": "陆游",
            "内容": "杏子青青梅子酸，山园转眼又春残。老怀岂复小年乐，病骨不禁清晓寒。学术背时甘义堕，功名无路久心阑。蚕收麦熟吾何恨，但遣银杯似海宽。"
        },
        {
            "标题": "春夏之交风日清美欣然有赋 其二",
            "作者": "陆游",
            "内容": "天遣残年脱絷鞿，功名不恨与心违。绿陂细雨移秧罢，朱舫斜阳擘纸归。\n花市丹青卖团扇，象床刀尺制单衣。白头曳杖人争看，共叹浮生七十稀。"
        },
        {
            "标题": "春晚用对酒韵",
            "作者": "陆游",
            "内容": "吾今归哉复归哉！草堂正对湖山开。座铭漆园养生主，屏列柴桑归去来。一闲可敌八珍美，骊驹在门端可起。不缘老病日日增，世味从来淡如水。故人谁非白头新，况复眼中无故人。但余一恨未免叹，掩关睡过今年春。"
        },
        {
            "标题": "春晚书怀",
            "作者": "陆游",
            "内容": "吹尽郊原万点红，燕梁考室亦匆匆。老来偏觉岁华速，客里忽惊春事空。病有药方传肘後，嬾无诗句付囊中，归心日夜随江水，只欲东门觅短篷。"
        },
        {
            "标题": "春夏雨阳调适颇有丰岁之望喜而有作",
            "作者": "陆游",
            "内容": "二十年无赤白囊，人间何地不耕桑，陂塘处处分秧遍，村落家家煮茧忙。野老逢年知饱暖，书生随例得猖狂。雨余天气初清润，曳履长歌出草堂。"
        },
        {
            "标题": "春晚书斋壁",
            "作者": "陆游",
            "内容": "海棠已成雪，桃李不足言。纤纤麦被野。郁郁桑连村。稚蚕细如螘，杜宇号朝昏。展墓秫饵美，坐社黍酒浑。早笋渐上市，青韭初出园；老夫下箸喜，尽屏鸡与豚。幽居亦何乐，且洗两耳喧。呼儿烧柏子，悠然坐东轩。"
        },
        {
            "标题": "春晚雨中作",
            "作者": "陆游",
            "内容": "冉冉流年不贷人，东园青杏又尝新。方书无药医治老，风雨何心断送春！乐事久归孤枕梦，酒痕空伴素衣麈。畏途回首涛澜恶，赖有云山著此身。"
        },
        {
            "标题": "春晓有感",
            "作者": "陆游",
            "内容": "山杏溪桃续续开，缓歌谁与共传杯？年来只有追欢梦，百舌无情又唤回。"
        },
        {
            "标题": "春晓东郊送客",
            "作者": "陆游",
            "内容": "雨余气清润，迨我送客时。翻翻车盖风，五里城东陂。初旭敛花房，晨露流桐枝。南山卷湿翠，更觉光景奇。澄潭集鱼艇，村路亚酒旗。欲归且复留，造物成吾诗。"
        },
        {
            "标题": "春晚书怀",
            "作者": "陆游",
            "内容": "老客天涯心尚孩，惜春直欲挽春回。长绳纵系斜阳住，右手难移故国来。暑近蚊雷先隐辚，雨前螘垤正崔嵬。茹芝却粒终无术，万事惟须付一杯。"
        },
        {
            "标题": "春晚坐睡忽梦泛舟饮酒乐甚既觉怅然有赋",
            "作者": "陆游",
            "内容": "梦泛扁舟逸兴多，画桡摇荡麴生波。微风簌簌生蒲苇，小雨霏霏湿芰荷。舞落乌纱从岁去，歌酣白紵奈情何！年来惟觉华胥乐，莫遣茶瓯战睡魔。"
        },
        {
            "标题": "春夕睡觉",
            "作者": "陆游",
            "内容": "破衫羸马老黄尘，人自衰迟岁自新。积雨恐侵春甲子，昏灯嬾守夜庚申。花枝影转欹残月，鼻鼾声豪撼四邻。自笑功名犹有梦，散关金鼓震函秦。"
        },
        {
            "标题": "春晚杂兴六首 其四",
            "作者": "陆游",
            "内容": "小市湖桥北，幽居石埭西。蒲深姑恶哭，树密秭归啼。\n山茗封青箬，村酤坼赤泥。平生汗简手，投老惯扶犁。"
        },
        {
            "标题": "春晚杂兴六首 其六",
            "作者": "陆游",
            "内容": "青梅荐煮酒，绿树变鸣禽。处世已如客，伤春无复心。\n焚香惟默坐，曳杖亦幽寻。一日悠然过，深惭惜寸阴。"
        },
        {
            "标题": "春晚杂兴六首 其五",
            "作者": "陆游",
            "内容": "病疡无意绪，闭户作生涯。草草半盂饭，悠悠一碗茶。\n笑穿居士屩，闲看女郎花。莫问明朝事，忘家即出家。"
        },
        {
            "标题": "春晚南堂晨起",
            "作者": "陆游",
            "内容": "春阳染柳条，春风落花片。化工本无心，谁与催漏箭？俯仰财几时，梁间有雏燕。人亦随物迁，苍然镜中面。要当心铁石，先登酣百战。我岂儿女哉，秋风感团扇！"
        },
        {
            "标题": "春晚小饮",
            "作者": "陆游",
            "内容": "病卧虚斋一味慵，今年春事又成空。箨龙奋迅风雷际，木笔凋零雾雨中。\n平野草深黄犊健，断溪水长画船通。小儿偶得官楼酒，鲎醢鳅乾一醉同。"
        },
        {
            "标题": "春晚自近村归",
            "作者": "陆游",
            "内容": "山阴道上柳如丝，策蹇悠悠信所之。曲水已过修禊集，余寒不减试灯时。贫犹自力常谋醉，病不能闲日赋诗。谁道茅檐苦幽独，一勾新月是相知。"
        },
        {
            "标题": "春游绝句",
            "作者": "陆游",
            "内容": "一百五日春郊行，三十六溪春水生。千秋观里逢急雨，射的峰前看晚晴。"
        },
        {
            "标题": "春雨复寒遣怀",
            "作者": "陆游",
            "内容": "去日堂堂挽不回，新年又傍鬓边来。雨声欲作海棠祟，书卷只为春睡媒。村舍瘦蔬供薄酒，地炉微火伴残灰。浩然忽起金鞭兴，漾水嶓山安在哉！"
        },
        {
            "标题": "春游至樊江戏示坐客",
            "作者": "陆游",
            "内容": "江头萧萧春色暮，柳阴游鱼饱飞絮。芼羹箭笋美如玉，点豉丝蕝滑萦箸。银鞍乌帽寻春客，朱户青旗沽酒处。浮生细看才几时，一笑自应忘百虑。绿杯到手不肯尽，宝带照地身何与。酴醾烂熳我欲狂，茗艼还家君勿遽。"
        },
        {
            "标题": "春晚杂兴",
            "作者": "陆游",
            "内容": "寂寂野人家，柴扉傍水斜。僧分晨钵笋，客共午瓯茶。燕户添新土，蛛丝罥落花。悠然便终日，惟此送年华。"
        },
        {
            "标题": "春阴溪上小轩作",
            "作者": "陆游",
            "内容": "午醉初醒倚钓轩，悠然无与共清言。风微仅足吹花片，雨细才能见水痕。杳杳暝钟浮远浦，离离烟树识孤村。故人万里岷山下，安得书来慰断魂。"
        },
        {
            "标题": "春社日效宛陵先生体四首 其三 社酒",
            "作者": "陆游",
            "内容": "农家耕作苦，雨旸每关念。种黍蹋曲糵，终岁勤收敛。\n社瓮虽草草，酒味亦醇酽。长歌南陌头，百年应不厌。"
        },
        {
            "标题": "春晚杂兴",
            "作者": "陆游",
            "内容": "泽国固多雨，暮春犹薄寒。儿童葺茶舍，妇女赛蚕官。阅世年虽往，为农兴未阑。穷途得一饱，亦足慰艰难。"
        },
        {
            "标题": "春夜读书",
            "作者": "陆游",
            "内容": "枉是儒冠遇太平，穷人那许共功名。枯肠不饱三升稷，皓首犹亲二尺檠。万世已为当去客，爱书更付未来生。夜阑抚几愁无奈，起视离离斗柄倾。"
        },
        {
            "标题": "游学射观次壁间诗韵",
            "作者": "陆游",
            "内容": "走遍人间鬓尚青，尔来乐事满余龄。傍潭秋爽鉏甘菊，豋岳春暄采茯苓。闲倚松萝论剑术，静临窗几勘丹经。严光本是逃名者，安用天文动客星。"
        },
        {
            "标题": "春夜读书感怀",
            "作者": "陆游",
            "内容": "荒林枭独啸，野水鹅群鸣。我坐蓬窗下，答以读书声。悲哉白发翁，世事已饱更。一身不自恤，忧国涕纵横。永怀天宝末，李郭出治兵；河北虽未下，要是复两京。三千同德士，百万羽林营；岁周一甲子，不见胡尘清。贼酋实孱王，贼将非人英，如何失此时，坐待奸雄生？我死骨即朽，青史亦无名。此诗倘不作，丹心尚谁明？"
        },
        {
            "标题": "春雨示邻曲",
            "作者": "陆游",
            "内容": "春来天气苦萧森，如缕云升便作霖。寒溜何曾住一滴，绿阴忽已遍千林。蒪丝箭茁垂垂老，蓼浦菱塘滟滟深。闻道南山花尚在，约君携酒试同寻。"
        },
        {
            "标题": "春雨中偶赋",
            "作者": "陆游",
            "内容": "老子年来百事慵，不妨诗课尚能供。残花已觉胭脂淡，煮酒初尝琥珀浓。羸病不堪连日雨，孤愁偏怯五更钟。旧交只有乌藤在，且伴禅床莫化龙。"
        },
        {
            "标题": "春雨绝句",
            "作者": "陆游",
            "内容": "天公似欲败蚕麰，雨冒南山暮不收。騃女痴儿那念此，贪看科斗满清沟。"
        },
        {
            "标题": "春欲尽天气始佳作诗自娱",
            "作者": "陆游",
            "内容": "浮云飞尽见青天，拄杖闲拈瘦倚肩。渐喜绿秧分（左禾右罢）稏，又看画柱坼秋千。鸡豚杂遝祈蚕社，鼓笛喧哗竞渡船。惟有此翁无一事，闭门赢得日高眠。"
        },
        {
            "标题": "春雨",
            "作者": "陆游",
            "内容": "冬旱土不膏，爱此春夜雨。四郊农事兴，老稚迭歌舞。相呼长沮耕，分喜樊迟圃。丰年已在目，亭障静桴鼓。我归未有期，一官寄仓庾。幸复宽简书，不敢恨羁旅。"
        },
        {
            "标题": "春雨绝句",
            "作者": "陆游",
            "内容": "梅中最晚是缃梅，一日来看欲百回。俗紫凡红终避舍，不妨自向雨中开。"
        },
        {
            "标题": "春早得雨",
            "作者": "陆游",
            "内容": "稻陂方渴雨，蚕箔却忧寒。更有难知处，朱门惜牡丹。"
        },
        {
            "标题": "春雨绝句",
            "作者": "陆游",
            "内容": "萧条冬令侵春晚，淅沥寒声滴夜长。更事老翁顽到底，每言宜睡好烧香。"
        },
        {
            "标题": "春早得雨",
            "作者": "陆游",
            "内容": "春早得甘澍，村邻喜欲狂。天公终老手，处处出新秧。"
        },
        {
            "标题": "春雨绝句",
            "作者": "陆游",
            "内容": "今年春半不知春，飞雹奔雷吓杀人。缝得春衫元未著，免教惆怅洛阳尘。"
        },
        {
            "标题": "春雨绝句",
            "作者": "陆游",
            "内容": "恰喜西窗晚照明，虚檐又报雨来声。端忧不用占龟兆，坏尽花时自解晴。"
        },
        {
            "标题": "春雨绝句",
            "作者": "陆游",
            "内容": "千点猩红蜀海棠，谁怜雨里作啼妆？杀风景处君知否，正伴邻翁救麦忙。"
        },
        {
            "标题": "啜茶示儿辈",
            "作者": "陆游",
            "内容": "围坐团栾且勿哗，饭余共举此瓯茶。麤知道义死无憾，已迫耄期生有涯。小圃花光还满眼，高城漏鼓不停挝。闲人一笑真当勉，小榼何妨问酒家。"
        },
        {
            "标题": "祠禄满不敢复请作口号",
            "作者": "陆游",
            "内容": "白首还山不自存，天书四降海边村。惭非故将前侯比，误辱优贤养老恩。龟寿自应能食气，鹤归那得更乘轩。从今再草公车奏，惟有挂冠神武门。"
        },
        {
            "标题": "或以予辞酒为过复作长句",
            "作者": "陆游",
            "内容": "陆生酒户如蠡迮，痛酒岂能堪大白；正缘一快败万事，往往吐茵仍堕帻。尔来人情甚不美，似欲杀我以麴蘖。满倾不许计性命，傍睨更复腾颊舌。醉时狂呼不复觉，醒後追思空自责。即今愿与交旧约，三爵甫过当亟彻。解衣摩腹午窗明，茶磑无声看霏雪。"
        },
        {
            "标题": "祠禄满不敢复请作口号",
            "作者": "陆游",
            "内容": "祠庭八载窃荣名，一饱心知合自营。牍後落衔便手倦，月头镌俸喜身轻。弊衣不补惟频结，浊酒难谋且细倾。赖有东皋堪肆力，比邻相唤事冬耕。"
        },
        {
            "标题": "感事六言",
            "作者": "陆游",
            "内容": "黑犊养来纯白，睡蛇死後安眠。但有漉篱可卖，不妨到处随缘。"
        },
        {
            "标题": "莫辞酒",
            "作者": "陆游",
            "内容": "劝君莫辞酒，酒能解君愁；劝君勤采药，药可使疾廖。此外莫废书，书亦岂君误？古来败人事，正以不学故。愁去疾亦平，便腹如瓠壶，努力贮万卷，无此令君愚。"
        },
        {
            "标题": "寄题赵宽之主簿慈顺堂",
            "作者": "陆游",
            "内容": "人间得意尽危机，独有荣亲事未非。魏阙恩光新绿绶，高堂娱侍旧斑衣。牙签插架书无恙，兰膳循垓养莫违。况有两公天下士，为君百斛泻珠玑。"
        },
        {
            "标题": "晚泊慈姥矶下二首 其二",
            "作者": "陆游",
            "内容": "慈姥矶头月，纤纤照酒杯。素秋风露重，久客鬓毛催。\n宿鸟惊还定，飞萤阖复开。平生四方志，老去转悠哉。"
        },
        {
            "标题": "祠禄满不敢复请作口号",
            "作者": "陆游",
            "内容": "今年高谢武夷君，饭豆羹藜亦所欣。参透庄生齐物论，扫空韩子送穷文。心如脱阱奔林鹿，迹似还山不雨云。犹幸此身强健在，乡邻争看布襦裙。"
        },
        {
            "标题": "晚泊慈姥矶下二首",
            "作者": "陆游",
            "内容": "慈姥矶头月，纤纤照酒杯。素秋风露重，久客鬓毛催。宿鸟惊还定，飞萤阖复开。平生四方志，老去转悠哉。"
        },
        {
            "标题": "慈云院东阁小憩",
            "作者": "陆游",
            "内容": "横阁院东偏，翛然拂榻眠。香浓烟穗直，茶嫩乳花圆。岩倚团团桂，筒分细细泉。凭谁为题版，牓作小壶天。"
        },
        {
            "标题": "龟堂自咏",
            "作者": "陆游",
            "内容": "采藤持织履，剥楮治为冠。看剑心空壮，骑驴骨本寒。病多辞酒伴，老甚解祠官。赖有扁舟在，秋涛万里宽。"
        },
        {
            "标题": "晚泊慈姥矶下二首",
            "作者": "陆游",
            "内容": "山断峭崖立，江空翠霭生。漫多来往客，不尽古今情。月碎知流急，风高觉笛清。儿曹笑老子，不睡待潮平。"
        },
        {
            "标题": "读吕舍人诗追次其韵",
            "作者": "陆游",
            "内容": "有过当相规，有善当相告，岂惟定新交，亦以笃旧好。势利古所羞，置之勿复道。霜霣万木凋，孰秉岁寒操？"
        },
        {
            "标题": "读吕舍人诗追次其韵",
            "作者": "陆游",
            "内容": "少壮如昨日，忽已及耄期。旧友散莫收，亦复少新知。言归镜湖上，日日醉东篱。自笑如寒蠂，裴回残菊枝。"
        },
        {
            "标题": "次金溪宗人伯政见寄韵",
            "作者": "陆游",
            "内容": "道义流闻意已倾，岂知晚岁托齐盟。六经日月未尝蚀，千载源流终自明。汝水家家书有种，吾宗世世士知名。读君长句还增气，俗耳那闻韶頀声？"
        },
        {
            "标题": "读吕舍人诗追次其韵",
            "作者": "陆游",
            "内容": "士生始从学，取友实先务。吾闻诸古人，倾盖有如故。汉宫长生药，至取云表露。治身当何如，而受一尘污？"
        },
        {
            "标题": "南门散策二首 其二",
            "作者": "陆游",
            "内容": "槐楸阴最茂，秋晚惟空枝。今日晴无风，散步适其宜。\n右扶青溪杖，左挟斜川诗。石琢四腰鼓，可以休我疲。\n清言出正始，不杂世论卑。野僧何处来，成此一段奇。"
        },
        {
            "标题": "六月二十四日夜分梦范至能李知几以尤延之同",
            "作者": "陆游",
            "内容": "露箬霜筠织短篷，飘然来往淡烟中。偶经菱市寻溪友，却拣苹汀下钓筒。白菡萏香初过雨，红蜻蜓弱不禁风。吴中近事君知否？团扇家家画放翁。"
        },
        {
            "标题": "好事近·小倦带馀酲",
            "作者": "陆游",
            "内容": "小倦带馀酲，澹澹数櫺斜日。驱退睡魔十万，有双龙苍璧。少年莫笑老人衰，风味似平昔。扶杖冻云深处，探溪梅消息。"
        },
        {
            "标题": "山园草间菊数枝开席地独酌",
            "作者": "陆游",
            "内容": "屋东菊畦蔓草荒，瘦枝山草三尺长。碎金狼藉不堪摘，扫地为渠持一觞。日斜大醉叫堕帻，野花村酒何曾择。君不见诗人跌宕例如此，苍耳林中留太白。"
        },
        {
            "标题": "东阳郭希吕吕子益送酒",
            "作者": "陆游",
            "内容": "山崦寻香得早梅，园丁又报水仙开。独醒坐看儿孙醉，虚负东阳酒担来。"
        },
        {
            "标题": "次林伯玉侍郎韵赋西湖春游",
            "作者": "陆游",
            "内容": "西湖一别不知年，陈迹重寻麦岭边。山远往来双白鹭，波平俯仰两青天。残骸自觉难支久，一笑相从亦宿缘。旅食京华诗思尽，羡公落笔思如泉。"
        },
        {
            "标题": "读吕舍人诗追次其韵五首 其五",
            "作者": "陆游",
            "内容": "三沐复三熏，佩玉怀明珠。何至不自珍，欲效豕负涂。\n传呼虽甚宠，正可誇群奴。君看魏徵孙，世世为农夫。"
        },
        {
            "标题": "读吕舍人诗追次其韵五首 其二",
            "作者": "陆游",
            "内容": "有过当相规，有善当相告。岂惟定新交，亦以笃旧好。\n势利古所羞，置之勿复道。霜霣万木凋，孰秉岁寒操。"
        },
        {
            "标题": "读吕舍人诗追次其韵",
            "作者": "陆游",
            "内容": "道士成金丹，青云可接翼；小夫岂知此，危坐学数息。如持一畚上，自谓河可塞。生不遇硕师，几何不自贼。"
        },
        {
            "标题": "读吕舍人诗追次其韵",
            "作者": "陆游",
            "内容": "三沐复三熏，佩玉懹明珠。何至不自珍，欲效豕负涂？传呼虽甚宠，正可夸群奴。君看魏徵孙，世世为农夫。"
        },
        {
            "标题": "次吕子益韵",
            "作者": "陆游",
            "内容": "吕子奇才非复常，诗来起我醉中狂。大音谁和阳春曲？真色一空时世妆。东合献谀无辙迹，西湖寄傲有杯觞。病怀正待君湔祓，墨妙时须寄数行。"
        },
        {
            "标题": "五月下旬大热晦日夜得雨明旦凉甚",
            "作者": "陆游",
            "内容": "一雨萧然洗睡昏，清晨屣履自开门。岂惟爽气生山袂，坐觉凉颸入发根。浦口鱼多来野鹤，林梢果熟下山猿。吾庐清绝君知否？钓雪寒江不足言。"
        },
        {
            "标题": "五月初病体益轻偶书",
            "作者": "陆游",
            "内容": "世事纷纷了不知，又逢燕乳麦秋时。经年谢客常因醉，三日无诗自怪衰。乘雨旋移西崦药，留灯重覆北窗棋。但将生死俱拈起，造物从来是小儿。"
        },
        {
            "标题": "正月十六日送子虡至梅市归舟示子遹",
            "作者": "陆游",
            "内容": "策府还山白尽头，一廛随分葺菟裘。看灯虽幸新春健，无食犹怀卒岁忧。稚子与翁俱襏襫，大儿出塞习兜鍪。它时别作谋生计，卖药惟当学伯体。"
        },
        {
            "标题": "送潘德久使蓟门",
            "作者": "陆游",
            "内容": "昆仑东分一枝浑，奔蹴砥柱经龙门。羲皇受图抚上古，神禹治水开中原。三灵实扶艺祖业，万国共仰东都尊。群儿撞坏吁可叹，顾使残虏今游魂。因君试求出师路，孟津白马应如故；不须更议系河桥，北风正可乘冰渡。颇闻卢龙已数尽，复道飞狐合屯戍；辕门倘驻拂云祠，烽火应过明妃墓。君归解鞍藉芳草，细谈塞北忘予老。读书饮酒待贼平，万丈旄头方下扫。"
        },
        {
            "标题": "久雨喜晴十韵",
            "作者": "陆游",
            "内容": "一雨二十日，颓墙屋茆烂。扶杖出门行，四顾水弥漫。村迥鸠争巢，林昏鸡失旦。荒庭蛙黾豪，空庑萤火乱。蠹鱼败书编，萍草黏户半。清风忽东来，一剪雨脚断。天青日杲杲，河白星灿灿。车辙寻旧途，船步出新岸。稍喜泥潦乾，破灶得炊爨。贱贫固多忧，长歌寄吾叹。"
        },
        {
            "标题": "次韵陈机宜见赠",
            "作者": "陆游",
            "内容": "邂逅今年得若人，翛然不染庾公尘。思幽屈子歌山鬼，语妙陈王赋洛神。初接笑谈忘老惫，熟观风度爱清真。花时飞尽频行乐，莫学衰翁睡过春。"
        },
        {
            "标题": "重五同尹少稷观江中竞渡",
            "作者": "陆游",
            "内容": "楚人遗俗阅千年，箫鼓喧呼斗画船。风浪如山鲛鳄横，何心此地更争先。"
        },
        {
            "标题": "开东园路北至山脚因治路傍隙地杂植花草",
            "作者": "陆游",
            "内容": "父子追随一笑倾，东园东畔路初成。夹栽芳草如绳直，前出篱门似砥平。春近野梅香欲动，雨余沟水细无声。今朝有喜谁能识？不用人扶亦自行。"
        },
        {
            "标题": "开东园路北至山脚因治路傍隙地杂植花草",
            "作者": "陆游",
            "内容": "忆自南昌返故乡，移家来就镜湖凉。鹤雏养得冲霄汉，松树看成任栋梁。手版永抛贫亦乐，肩舆时上老何妨。平郊东望江城近，隐隐清笳送夕阳。"
        },
        {
            "标题": "开东园路北至山脚因治路傍隙地杂植花草",
            "作者": "陆游",
            "内容": "魏野林逋久已僊，放翁寄傲镜湖边。松根偃蹇支琴石，岩窦潺湲洗药泉。半禄扫空虽在我，残年健甚岂非天。遥遥桑苎家风在，重补茶经又一编。"
        },
        {
            "标题": "开东园路北至山脚因治路傍隙地杂植花草",
            "作者": "陆游",
            "内容": "清沟东畔翦蓁菅，虽设柴门尽日关。远引寒泉成碧沼，稍通密竹露青山。幽花泣露开仍落，好鸟穿林去复还。更上横冈吾所爱，小儿试觅屋三间。"
        },
        {
            "标题": "开东园路北至山脚因治路傍隙地杂植花草",
            "作者": "陆游",
            "内容": "病眼逢人每嬾开，正须此地洗氛埃。数枝梅向林梢出，一脉泉从岭背来。藤杖有时缘石磴，风炉随处置茶杯。残躯自笑如春草，又喜天边斗柄回。"
        },
        {
            "标题": "次韵范参政书怀",
            "作者": "陆游",
            "内容": "感昔伤怀一喟然，事贤犹及绍兴前。此身颠仆应无日，诸老凋零不计年。客少可罗门外雀，家贫也办杖头钱。插花醉舞春风里，不学庞翁更问禅。"
        },
        {
            "标题": "次韵范参政书怀",
            "作者": "陆游",
            "内容": "祠禄恩宽亦例沾，屏居怀抱苦厌厌。戍边事往功名忤，迎客儿扶老病兼。遇兴榜舟无远近，破愁沽酒任酸甜。残年唯有读书癖，尽发家藏三万签。"
        },
        {
            "标题": "次韵范参政书怀",
            "作者": "陆游",
            "内容": "已著山林扫塔衣，洗除仕路剑头炊。心光焰焰虽潜发，颔雪纷纷已太迟。度日只今闲水牯，知时从昔羡山雌。掩关未必浑无事，拟遍寒山百首诗。"
        },
        {
            "标题": "次韵范参政书怀",
            "作者": "陆游",
            "内容": "养气颓然似木鸡，谤谗宁复问端倪。生尘甑暖喜炊黍，轑釜羹香忘糁藜。万里曾游云栈北，一庵今卧镜湖西。残年老病侵腰膂，那得随人病夏畦。"
        },
        {
            "标题": "次韵范参政书怀",
            "作者": "陆游",
            "内容": "身寄崦嵫欲尽时，且贪余景伴儿嬉。故庐手种竹千个，醉帽时篸花一枝。蠹箧有书供夙好，衡门无客作新知。羊裘自欠封侯骨，敢道君房彻底痴！"
        },
        {
            "标题": "次韵范参政书怀",
            "作者": "陆游",
            "内容": "探梅方忆雪中归，转眼青青子满枝。筑圃漫为娱老计，劈牋又赋送春诗。乞身何日还初服？坐食终年媿圣时。睡起西窗澹无事，一枰闲看客争棋。"
        },
        {
            "标题": "次韵范参政书怀",
            "作者": "陆游",
            "内容": "春寒还似暮冬天，败絮重披有虱缘。虽欠高僧分白，偶蒙暴客恕青毡。浊醪盎盎贫犹醉，倦枕昏昏昼亦眠。年少从渠笑衰嬾，相呼禹庙看龙船。"
        },
        {
            "标题": "次韵范参政书怀",
            "作者": "陆游",
            "内容": "宇内寓形财几时，西山俄已迫斜晖。百年过隙古所叹，众口铄金胡不归。已是平生行逆境，更堪末路践危机。夜香一炷无他祝，稽首虚空忏昨非。"
        },
        {
            "标题": "次韵范参政书怀",
            "作者": "陆游",
            "内容": "芋栗多储煮复煨，一尘那许到灵台。虹穿道室炉丹熟，龙吼空山匣剑开。蹑屩未成游地肺，掩扉聊欲隐天台。桃花荣谢吾何预，一任刘郎去後栽。"
        },
        {
            "标题": "次韵范参政书怀",
            "作者": "陆游",
            "内容": "赵州行脚我安能，闲却床边六尺藤。钓阁卧听西涧雨，棋轩遥见北村灯。平生爱睡如甘酒，晚岁忧谗剧履冰。剩欲舒怀答清啸，半空鸾凤媿孙登。"
        },
        {
            "标题": "宿江原县东十里张氏亭子未明而起",
            "作者": "陆游",
            "内容": "寸廪驱人卒岁劳，一官坐失布衣高。剑南十月霜犹薄，江上五更鸡乱号。孤枕拥衾寻短梦，青灯照影著征袍。客愁相续无时断，那得并州快剪刀。"
        },
        {
            "标题": "次韵范文渊",
            "作者": "陆游",
            "内容": "箪瓢气已压膏粱，不傍朱门味更长。细看高人忘宠辱，始知吾辈可怜伤。岩扃勾漏新丹灶，香火匡庐古道场。剩欲与君坚此约，他年八十鬓眉苍。"
        },
        {
            "标题": "次韵何元立都曹赠行",
            "作者": "陆游",
            "内容": "嘉荣东西川，此别不为远。徘徊凌云寺，决去未遽忍。登高望故人，烟树参差见。悬知今日梦，不隔重城键。平生相从意，百年有未满。结巢青城云，期子在岁晚。"
        },
        {
            "标题": "次韵和杨伯子主簿见赠",
            "作者": "陆游",
            "内容": "斋戒叩头牋天公，幸矣使我为枯蓬；枯蓬於世百无用，始得旷快乘秋风。此生安往失贫贱，白发萧萧对黄卷，今人虽邻有不觌，古人却向书中见。猿啼月落青山空，旧隐梦寐思东蒙；不愿峨冠赤墀下，且可短剑红尘中。终年无人问良苦，眼望青天惟自许；可怜对酒不敢豪，它日空浇坟上土。文章最忌百家衣，火龙黼黻世不知。谁能养气塞天地，吐出自足成虹蜺。渡江诸贤骨已朽，老夫亦将正丘首。杜郎苦瘦帽擫耳，程子久贫衣露肘。君复作意寻齐盟，岂知衰懦畏後生。大篇一读我起立，喜君得法从家庭。鲲鹏自有天池著，谁谓太狂须束缚？大机大用君已传，那遣老夫安注脚。"
        },
        {
            "标题": "次韵和杨伯子主簿见赠",
            "作者": "陆游",
            "内容": "斋戒叩头笺天公，幸矣使我为枯蓬。枯蓬于世百无用，始得旷快乘秋风。\n此生安往失贫贱，白发萧萧对黄卷。今人虽邻有不觌，古人却向书中见。\n猿啼月落青山空，旧隐梦寂思东蒙。\n不愿峨冠赤墀下，且可短剑红尘中。终年无人问良苦，眼望青天惟自许。\n可怜对酒不敢豪，它日空浇坟上土。文章最忌百家衣，火龙黼黻世不知。\n谁能养气塞天地，吐出自足成虹蜺。渡江诸贤骨已朽，老夫亦将正邱首。\n杜郎苦瘦帽擪耳，程子久贫衣露肘。\n君复作意寻齐盟，岂知衰懦畏后生。\n大篇一读我起立，喜君得法从家庭。\n鲲鹏自有天池著，谁谓太狂须束缚。大机大用君已传，那遣老夫安注脚。"
        },
        {
            "标题": "次韵黄宫教见赠",
            "作者": "陆游",
            "内容": "士固未易料，世乃有若人。高标与旷怀，岂复容疏亲。邂逅京麈中，握手一笑新。我虽读古书，妙处媿斫轮。敢学狂接舆，歌凤笑泣麟。空持鼻端垩，庶几遇郢斤。独立临洪流，欲济茫无津。君其幸教之，勿弃老病身。"
        },
        {
            "标题": "次韵林伯玉登卧龙",
            "作者": "陆游",
            "内容": "一纸临门喜欲颠，词源滚滚泻长川。旗旄外阃新元帅，风月名山古洞天。自笑屏居依近郭，每烦登望指孤烟。雄篇三复空兴叹，穷乃工诗似不然。"
        },
        {
            "标题": "次韵李季章参政哭其夫人七首 其七",
            "作者": "陆游",
            "内容": "富贵思归岂坐迂，岷山种芋已成区。独归它日公无憾，天际烟帆与石俱。"
        },
        {
            "标题": "次韵李季章参政哭其夫人",
            "作者": "陆游",
            "内容": "佛供斋僧冀万分，幽明路绝竟难论。若为可慰重泉念，触事平心无怨恩。"
        },
        {
            "标题": "次韵李季章参政哭其夫人",
            "作者": "陆游",
            "内容": "焄蒿一去杳难知，数纸遗书手自披。切勿轻为归蜀梦，竹枝忍复听吾伊。"
        },
        {
            "标题": "次韵李季章参政哭其夫人",
            "作者": "陆游",
            "内容": "万里毡车入凤城，岂知遽已迫斜曛。似闻後院思遗爱，掩泪人人说小君。"
        },
        {
            "标题": "寄题庐陵王晋辅先辈桂堂",
            "作者": "陆游",
            "内容": "楚人记草木，桂在椒兰中，我懹小山句，妙絻穷化工。唐人作山水，亦以桂配松，丹葩间绿叶，锦绣相叠重。不知始何时，岩桂开秋风，楚人所称者，委弃等蒿蓬。鸣呼各有时。士岂怨不逢。我作桂堂诗，广子云梦胸。"
        },
        {
            "标题": "次韵李季章参政哭其夫人",
            "作者": "陆游",
            "内容": "飞盖传呼入省门，依然残梦浣花村。遥知最是伤心处，衫袂犹沾扫黛痕。"
        },
        {
            "标题": "次韵李季章参政哭其夫人",
            "作者": "陆游",
            "内容": "害道无如徇爱嗔，养生尤要啬精神。祝公少置空闺忆，天下安危在此身。"
        },
        {
            "标题": "次韵李季章参政哭其夫人",
            "作者": "陆游",
            "内容": "焚香黄阁退朝归，道话时时正要提。九十老翁缘底健？一生强半是单栖。"
        },
        {
            "标题": "次韵李季章参政哭其夫人",
            "作者": "陆游",
            "内容": "富贵思归岂坐迂，?山种芋已成区。独归它日公无憾，天际烟帆与石俱。"
        },
        {
            "标题": "次韵无咎别後见寄",
            "作者": "陆游",
            "内容": "平日杯行不解辞，长亭况是送君时。几行零落僧窗字，何限流传乐府诗。归思恰如重酝酒，欢情略似欲残棋。龙蛇飞动无由见，坐媿文园属思迟。"
        },
        {
            "标题": "次韵鲁山新居绝句",
            "作者": "陆游",
            "内容": "求得轩车心愧天，不如穷死却陶然。君曾布衣尚可活，那有日兴须万钱。"
        },
        {
            "标题": "次韵鲁山新居绝句",
            "作者": "陆游",
            "内容": "短墙缺处插疏篱，巷劣容车堂对陂。天下有公殊可贺，坐中著我不妨奇。"
        },
        {
            "标题": "过六和塔前江亭小憩",
            "作者": "陆游",
            "内容": "断岸孤亭日暮时，栏边聊试葛巾欹。偶观挂席乘潮快，便觉悬车纳禄迟。痛饮相如无奈渴，清言叔宝不胜羸。年来亲友凋零尽，惟有江山是旧知。"
        },
        {
            "标题": "过六和塔前江亭小憩",
            "作者": "陆游",
            "内容": "断岸孤亭日莫时，栏边聊试葛巾攲。偶观挂席乘潮快，便觉悬车纳禄迟。\n痛饮相如无奈渴，清言叔宝不胜羸。年来亲友凋零尽，惟有江山是旧知。"
        },
        {
            "标题": "游修觉寺",
            "作者": "陆游",
            "内容": "上尽苍崖百级梯，诗囊香碗手亲携。山从飞鸟行边出，天向平芜尽处低。花落忽惊春事晚，楼高剩觉客魂迷。兴阑扫榻襌房卧，清梦还应到剡溪。"
        },
        {
            "标题": "次韵师伯浑见寄",
            "作者": "陆游",
            "内容": "眉山汉嘉东西州，估船日日到津头。不得讲书一行字。倚遍临江百尺楼。黄钟大吕忽复见，绣段英瑶何足酬。愿约青神王夫子，来醉万景作中秋。"
        },
        {
            "标题": "次韵师伯浑见寄",
            "作者": "陆游",
            "内容": "穷乡久客易消魂，短发秋来白几分。梦泛扁舟镜湖月，身骑瘦马剑关云。万钉宝带知何用，九转金丹幸有闻。欲与先生同此计，会营茅舍近江滨。"
        },
        {
            "标题": "夜泊合江县月中小舟谒西凉王祠",
            "作者": "陆游",
            "内容": "悬瀑雪飞舞，奇峰玉嶙峋。摇碎一江月，来谒西凉神。我虽不识神，知是山水人。不敢持笏来，裋褐整幅巾。出我囊中香，羞我南溪苹，杯湛玻璃春，盘横水精鳞。出门意惝怳，烟波浩无津。安得结茆地，与神永为邻。"
        },
        {
            "标题": "次韵王给事见寄",
            "作者": "陆游",
            "内容": "大手方司一世文，臞儒何敢望余尘。谁知天上黄扉贵，肯记江边白发新？末路愈穷诗有祟，旧书浑忘笔无神。床头周易尊中酒，犹赖渠侬不负人。"
        },
        {
            "标题": "简邢德允",
            "作者": "陆游",
            "内容": "邢子襟灵旧绝尘，尔来句法更清新。淡交喜得山栖友，杰作疑非火食人。岂但仆奴看屈子，直须涂改到生民。与君两世交情厚，剩欲灯前对角巾。"
        },
        {
            "标题": "次韵邢德允见赠",
            "作者": "陆游",
            "内容": "人间荣瘁固难穷，岁月推迁即老翁。马骏初非凡眼识，源深终与大川通。细思渭北希高价，终胜淮南诮发蒙。莫学三山顽钝叟，一生空耗太仓红。"
        },
        {
            "标题": "赠曾温伯邢德允",
            "作者": "陆游",
            "内容": "发似秋芜不受耘，茶山曾许与斯文。回思岁月一甲子，尚记门墙三沐熏。卷里圣贤能觌面，人间富贵实浮云。二君才气俱超绝，岂待衰翁诵所闻。"
        },
        {
            "标题": "入城至郡圃及诸家园亭游人甚盛",
            "作者": "陆游",
            "内容": "老子何曾惯市尘，今朝也复入城闉。太平有象人人醉，造物无私处处春。九陌莺花娱病眼，一竿风月属闲身。不缘兴尽回桡早，要就湖波照角巾。"
        },
        {
            "标题": "信手翻古人诗随所得次韵夜坐除夜沐浴",
            "作者": "陆游",
            "内容": "病起瘦可惊，崚嶒夜窗影。八十遂当至，何止践衰境。食箪幸能尽，药裹亦已屏，汲泉煮日铸，舌本味方永。士苦不自晦，常若锥见颖。叔度独何人，长陂渺千顷。"
        },
        {
            "标题": "谢李平叔郎中问疾",
            "作者": "陆游",
            "内容": "吏部朝回早，幽人病始苏。过门迂问讯，欹枕听传呼。缘瘦重裁帽，因衰学染须。投诗发公笑，试想此形模。"
        },
        {
            "标题": "次韵杨嘉父先辈赠行",
            "作者": "陆游",
            "内容": "贞元旧朝士，太学老诸生。半世不偶谐，残年正飘零。危坐但愁悲，一笑黄河清。佳客如晨星，俗子如春萍。奇哉今日事，诸贤送东征。吸酒杯当空，缀诗笔勿停。明发复百忧，君听马蹄声。"
        },
        {
            "标题": "次韵张季长正字梅花",
            "作者": "陆游",
            "内容": "倚桥临水似催诗，戏伴鹅黄上柳丝。万里西湖惊断梦，二年东阁忆幽期。插瓶直欲连全树，簪帽凭谁拣好枝？一味凄凉君勿叹，平生初不愿春知。"
        },
        {
            "标题": "次韵张季长题龙洞",
            "作者": "陆游",
            "内容": "我昔谒紫皇，翳凤骖虯龙。俯不见尘世，浩浩万里空。谪堕尚远游，忽到汉始封。西望接蜀道，北顾连秦中。壮哉形胜区，有此蜿蜒宫，雷霆自鼞鞳，环玦亦璁珑。石屋如建章，万户交相通。来者各有得，尽取知无从。凭高三叹息，自古几英雄？老我文字衰，挥毫看诸公。"
        },
        {
            "标题": "题詹仲信所藏米元晖云山小幅",
            "作者": "陆游",
            "内容": "一棹朝南暮北风，奇峰倒影绿波中。定知渐近三山路，认得渔翁是放翁。"
        },
        {
            "标题": "题詹仲信所藏米元晖云山小幅",
            "作者": "陆游",
            "内容": "俗韵凡情一点无，开元以上立规模。镜湖老监空挥泪，想见楚江清晓图。"
        },
        {
            "标题": "詹仲信出示卜居诗佳甚作二绝句谢之",
            "作者": "陆游",
            "内容": "十里相望亦未遥，何由频得慰无聊。老来万事慵开眼，独喜诗盟不寂寥。"
        },
        {
            "标题": "次韵宇文使君山行",
            "作者": "陆游",
            "内容": "城中望西山，爽气固可致。不如山中行，衣屦染浓翠。使君资格逸，铁马奏横吹。平郊何旷荡，修竹亦清閟。既闻苏门啸，遂挹浮丘袂。似嫌太清绝，开宴尽主意。戏留楚台云，宝靥斗姿媚。珠贯按歌声，泉涌发诗思。归来殊不倦，吏牍阅千纸。却笑江左人，把酒辄遗事。下客亦未衰，尚可提万骑。安能学胡公，危苦寄鹤翅。"
        },
        {
            "标题": "詹仲信以山水二轴为寿固辞不可乃各作一绝句",
            "作者": "陆游",
            "内容": "策蹇渡桥春雨余，乱山缺处草亭孤。不知何许丹青手，画我当年入蜀图。"
        },
        {
            "标题": "詹仲信出示卜居诗佳甚作二绝句谢之",
            "作者": "陆游",
            "内容": "年来阻阔动经时，忽见新篇乃尔奇。安得齐纨翦团扇，为君小草卜居诗？"
        },
        {
            "标题": "过广安吊张才叔谏议",
            "作者": "陆游",
            "内容": "春风疋马遇孤城，欲吊先贤涕已倾。许国肺肝知激烈，照人眉宇尚峥嵘。中原成败宁非数，後世忠邪自有评。叹息知人真未易，流芳遗臭尽书生。"
        },
        {
            "标题": "次韵郑盱眙见寄并简其甥刘君",
            "作者": "陆游",
            "内容": "衣上空嗟京洛尘，故交半作白头新。众中初得见吾子，东观已疑无若人。仗马极知非久斥，沙鸥要是孰能驯？两章英妙同时到，赵壹囊中却未贫。"
        },
        {
            "标题": "次韵郑唐老",
            "作者": "陆游",
            "内容": "宦游早日阙相闻，一面那知乃尔勤。秋钓清滩方入梦，晓穿细仗又逢君。骤看落笔惊风雨，便拟同舟卧水云。作意归休还会否？暮年无力起斯文。"
        },
        {
            "标题": "过广安吊张才叔谏议",
            "作者": "陆游",
            "内容": "春风疋马过孤城，欲吊先贤涕已倾。许国肺肝知激烈，照人眉宇尚峥嵘。\n中原成败宁非数，后世忠邪自有评。叹息知人真未易，流芳遗臭尽书生。"
        },
        {
            "标题": "醉中录近诗因题卷後",
            "作者": "陆游",
            "内容": "鹅儿色浅酒醺人，鸡距锋圜笔绝伦。满引一杯书数纸，要知林下有闲身。"
        },
        {
            "标题": "次韵周辅道中",
            "作者": "陆游",
            "内容": "从来重九如寒食，天气微阴正自佳。莫问茱萸赐朝士，一尊随处有黄花。"
        },
        {
            "标题": "次韵周辅雾中作",
            "作者": "陆游",
            "内容": "一日篮舆十过溪，丹萸黄菊及佳时。端居恐作他年恨，联辔聊成此段奇。侧磴下临重涧黑，乱云高出一峰危。何时关辅胡尘静，大华山头更卜期。"
        },
        {
            "标题": "次韵周辅道中",
            "作者": "陆游",
            "内容": "山灵喜我马蹄声，正用此时秋雨晴。日淡风斜江上路，芦花也似柳花轻。"
        },
        {
            "标题": "雨中排闷",
            "作者": "陆游",
            "内容": "一春苦沈阴，未省见桃李；已逢暗寒食，更值雨甲子。重云失南山，寸步困泥滓。箨龙已（左角右戢）（左角右戢），一饱差可喜。"
        },
        {
            "标题": "雨中排闷",
            "作者": "陆游",
            "内容": "殷殷雷绕村，淅淅雨鸣砌。禽鱼各自适，草木亦得意。顾此庵中人，老病独憔悴。饭迟每嬾索，兀兀方坐睡。平生饱忧患，性命已屡试。但得过今朝，明日可徐议。"
        },
        {
            "标题": "雨中排闷",
            "作者": "陆游",
            "内容": "点点滴滴雨不晴，暗暗淡淡灯不明。皇天胡为贷此老，病卧垂困今已平。却惭向者力量浅，鼠肝虫臂犹关情。百年终归朝露速，一死正自秋毫轻。明朝且作山中行，青鞋已觉白云生。丰年处处村酒好，莫教湘湖蓴菜老。"
        },
        {
            "标题": "晚步门外散怀",
            "作者": "陆游",
            "内容": "万化纷纷本一机，不为腐骨欲安归？彭殇共尽孰修短？尧桀两忘无是非。濡首极知当痛饮，翦翎那复许群飞。江郊未解春寒恶，高柳吹花又满衣。"
        },
        {
            "标题": "与子虡子坦坐龟堂後东窗偶书",
            "作者": "陆游",
            "内容": "时鸟朝暮鸣，芳草日夜生。春风舍我去，岁律俄峥嵘。缀簇茧白白，出陂稻青青。鸣机织苎葛，暑服亦已成。小儿结山房，窗户颇疏明。万事不挂眼，朱黄浩纵横。佳哉东北风，吹下读书声；功名讵敢望，且复慰父兄。"
        },
        {
            "标题": "晚步门外散怀",
            "作者": "陆游",
            "内容": "大千沙界一浮沤，成坏元知不自由。寓迹个中谁耐久？问君底事不归休？春陂欲雨黄鸦闹，晚渡无人白犊浮。七十之年何啻足，戏凭药物小迟留。"
        },
        {
            "标题": "十月二四日夜梦中送庐山道人归山",
            "作者": "陆游",
            "内容": "平生不到三公府，晚岁归来五老庵。夙士极知成殿後，吾曹所赖作司南。孤舟夜泊滩声恶，小瓮晨香雪意酣。笑语床隅拄杖子：即今惟汝是同参。"
        },
        {
            "标题": "次朱元晦韵题严居厚溪庄图",
            "作者": "陆游",
            "内容": "鹤俸元知不疗穷，叶舟还入乱云中。溪庄直下秋千顷，赢取闲身伴钓翁。"
        },
        {
            "标题": "雨中排闷",
            "作者": "陆游",
            "内容": "润入盆山绿叶稠，倦摊书帙小窗幽。浮云不卷时时雨，薄酒无功日日愁。积潦涨来妨蹑屐，好山遮尽罢登楼。青秧摇荡湖堤决，一饱前知未易谋。"
        },
        {
            "标题": "次韵子长题吴太尉云山亭",
            "作者": "陆游",
            "内容": "参谋健笔落纵横，太尉清樽赏快晴。文雅风流虽可爱，关中遗虏要人平。"
        },
        {
            "标题": "从邢刍甫求桃竹拄杖",
            "作者": "陆游",
            "内容": "拄杖当年盛得名，一枝尚觉百金轻。老人不复须春草，只要携渠处处行。"
        },
        {
            "标题": "翠微堂",
            "作者": "陆游",
            "内容": "万顷青山只一溪，此中聊欲效真栖。寻深巧被闲云到，破静时闻幽鸟啼。羞有卑功追管晏，惭无高节比夷齐。困眠饥食真吾事，宝篆香残日又西。"
        },
        {
            "标题": "小雨钓归",
            "作者": "陆游",
            "内容": "雨点鸣丛苇，云头冒远山。儿曹出篱望，老子榜舟还。润入园畦里，凉生窗户间。秋阳方可畏，徙倚一开颜。"
        },
        {
            "标题": "崔伯易画像赞",
            "作者": "陆游",
            "内容": "古之君子，学以为己。可行则行，可止则止。仕以行義，止以远恥。世衰道微，岂復知此。蚩蚩始学，青紫思拾。万马并驰，孰能独立。始雖弗急，後亦汲汲。我思崔公，涕泗横集。"
        },
        {
            "标题": "翠围院",
            "作者": "陆游",
            "内容": "晓入翠围寺，拥门千万峰。山空鸟自命，林茂鹿相从。嫋嫋风中筰，昏昏云外钟。将归兴未尽，清啸倚长松。"
        },
        {
            "标题": "徂岁",
            "作者": "陆游",
            "内容": "徂岁风烟惨，幽居市井遥。甑香炊薏米，泉洁煮芎苗。野庙迎神晚，村船过埭嚣。西窗一樽酒，亦足慰无聊。"
        },
        {
            "标题": "生查子",
            "作者": "陆游",
            "内容": "梁空燕委巢，院静鸠催雨。香润上朝衣，客少闲谈尘。\n\n鬓边千缕丝，不是吴蚕吐。孤梦泛潇湘，月落闻柔舻。"
        },
        {
            "标题": "村饮示邻曲",
            "作者": "陆游",
            "内容": "七年收朝迹，名不到权门；耿耿一寸心，思与穷友论。忆昔西戍日，孱虏气可吞。偶失万户侯，遂老三家村。朱颜舍我去，白发日夜繁。夕阳坐溪边，看儿牧鸡豚。雕胡幸可炊，亦有社酒浑。耳热我欲歌，四座且勿喧。即今黄河上，事殊曹与袁。扶义孰可遣？一战洗乾坤。西酹吴玠墓，南招宗泽魂。焚庭涉其血，岂独清中原！吾侪虽益老，忠义传子孙，征辽诏傥下，从我属櫜鞬。"
        },
        {
            "标题": "村翁",
            "作者": "陆游",
            "内容": "放翁真个是村翁，钓渭耕莘事不同。蹴蹋烟云两芒屩，凭陵风雪一篷笼。屡经骇浪身终免，遍阅浮沤寿未穷。幸有春衣堪换酒，道边醉卧示神通。"
        },
        {
            "标题": "村舍杂书",
            "作者": "陆游",
            "内容": "五月新面成，六月甘瓜熟。作麴及良时，火见金始伏。悬知桑落後，醅面醲如粥。再拜谢天公，无功叨美禄。"
        },
        {
            "标题": "村夜",
            "作者": "陆游",
            "内容": "寂寂山村夜，悠然醉倚门。月昏天有晕，风软水无痕。迹为遭谗远，身由不仕尊。敢嗟车马绝，同社自鸡豚。"
        },
        {
            "标题": "村市醉归",
            "作者": "陆游",
            "内容": "伏枥元知免骇机，翦翎岂复慕群飞。坐中客满知心少，囊里诗多得意稀。小市雨余寻酒去，野桥日落策驴归，不辞十里行空翠，终胜京尘仕客衣。"
        },
        {
            "标题": "村居书事",
            "作者": "陆游",
            "内容": "文辞苦思徒妨睡，官职虚名不疗饥。垂老始知安乐法，纸鸢竹马伴儿嬉。"
        },
        {
            "标题": "村居初夏",
            "作者": "陆游",
            "内容": "故乡风物胜荆吴，流水青山无处无。列植园林多美果，饱鉏畦垄富嘉蔬。桥边来淬劙桑斧，池畔行芟缚粽菰。我有素纨如月扇，会凭名手作新图。"
        },
        {
            "标题": "开岁半月湖村梅开无余偶得五诗以烟湿落梅村",
            "作者": "陆游",
            "内容": "断岸通别浦，孤舟入春烟。与梅本无期，忽到醉眼边。折花插纱帽，花重觉帽偏。居人空巷看，疑是湖中仙。"
        },
        {
            "标题": "村舍杂书",
            "作者": "陆游",
            "内容": "舍南种胡麻，三日幸不雨，晨起亲按行，已见青覆土。穷人如意少，喜色漏眉宇。儿童勿惰偷，造物不负汝。"
        },
        {
            "标题": "村翁",
            "作者": "陆游",
            "内容": "不入城门三岁余，亦无车马过吾庐。食常羹芋已忘肉，年迫盖棺犹爱书。处处叩门寻醉叟，时时临水看游鱼。半生名宦终何得？作个村翁计未疏。"
        },
        {
            "标题": "灌园",
            "作者": "陆游",
            "内容": "少携一剑行天下，晚落空村学灌园。交旧凋零身老病，轮囷肝胆与谁论？"
        },
        {
            "标题": "村居即事",
            "作者": "陆游",
            "内容": "西成东作常无事，妇饁夫耕万里同。但愿清平好官府，眼中历历见豳风。"
        },
        {
            "标题": "村女",
            "作者": "陆游",
            "内容": "白襦女儿系青裙，东家西家世通婚。采桑饷饭无百步，至老何曾识别村！"
        },
        {
            "标题": "村舍杂书",
            "作者": "陆游",
            "内容": "东山石上茶，鹰爪初脱韝，雪落红丝磑，香动银毫瓯。爽如闻至言，余味终日留，不知叶家白，亦复有此不？"
        },
        {
            "标题": "饮村店夜归",
            "作者": "陆游",
            "内容": "致主初心陋汉唐，暮年身世落农桑。草烟牛迹西山口，又卧旗亭送夕阳。"
        },
        {
            "标题": "村居初夏五首 其五",
            "作者": "陆游",
            "内容": "故乡风物胜荆吴，流水青山无处无。列植园林多美果，饱锄畦垄富嘉蔬。\n桥边来淬剶桑斧，池畔行芟缚粽菰。我有素纨如月扇，会凭名手作新图。"
        },
        {
            "标题": "村市醉归",
            "作者": "陆游",
            "内容": "明时乞得水云身，白首扶衰又见春。横木门幽谢来客，独辕车小避行人。湘湖水长蕝丝滑，兰渚泥融箭茁新。处处酒墟皆可醉，不辞微雨垫吾巾。"
        },
        {
            "标题": "村老留饮",
            "作者": "陆游",
            "内容": "乘兴出游眺，初不言所之。家人固难求，我亦不自知。投杖却人扶，疾步莫能追。荒寒野庙壖，枯涸沤菅池。过门争邀留，具食不容辞。浊醪小瓮酿，香饭别甑炊。瓦盆进豚肩，石臼捣花餈。新冬不易见，醉倒理亦宜。举手谢主人，外强中实衰。一觞可以起，它日更为期。"
        },
        {
            "标题": "湖村野兴二首 其二",
            "作者": "陆游",
            "内容": "山色空濛雨点微，醉中不觉湿蓑衣。何妨乞与丹青本，一棹横冲翠霭归。"
        },
        {
            "标题": "村舍杂兴",
            "作者": "陆游",
            "内容": "坚卧非由病，端居不是斋。世情元自薄，人事固多乖。晨饭炊稊米，宵行点豆秸。昔人言可用，第一忌安排。"
        },
        {
            "标题": "村居书事",
            "作者": "陆游",
            "内容": "矮缾煮粥犹难继，小甑蒸糕岂解常。偶得盐醯便豪侈，晨餐满舍野蔬香。"
        },
        {
            "标题": "村舍杂兴五首 其四",
            "作者": "陆游",
            "内容": "粥罢重投枕，灯残起读书。闭门常自得，作计更谁如。\n箭茁白于玉，棕花长比鱼。盘餐有此味，勿怪食无馀。"
        },
        {
            "标题": "村居书事",
            "作者": "陆游",
            "内容": "书收鼠啮犹堪读，柿拾鸦残亦自甜。动念不如姑省事，智谋老健恐难兼。"
        },
        {
            "标题": "湖村野兴",
            "作者": "陆游",
            "内容": "山色空蒙雨点微，醉中不觉湿蓑衣。何妨乞与丹青本，一棹横冲翠霭归。"
        },
        {
            "标题": "村居书事二首",
            "作者": "陆游",
            "内容": "药物枝梧病渐苏，门前野老笑相呼。春深水暖多鱼婢，雨足年丰少麦奴。小饮杯盘随事具，闲行巷陌倩人扶。题诗非复羌村句，谁与丹青作画图。"
        },
        {
            "标题": "村邻会饮",
            "作者": "陆游",
            "内容": "陆子白首安耕桑，乐事遽数乌能详？长罗家家雪作面，画楫处处青分秧。迎荻船归潮入浦，祈蚕会散月满廊。有时邻曲苦招唤，茅檐扫地罗壼觞。堆盘珍脍似河鲤，入鼎大脔胜胡羊。披绵黄雀麴糁美，斫雪紫蟹椒橙香。老人饱食可无患，摩挲酒瓮与饭囊。儿孙扶侍递相送，笑语无间歌声长。人间哀乐不可常，掠剩有鬼在汝傍。常忧水旱虞螟蝗，力行孝悌招丰穰。"
        },
        {
            "标题": "村居书事二首 其一",
            "作者": "陆游",
            "内容": "四十馀年食太仓，赐骸恩许返耕桑。长丝出釜莼羹美，白雪翻匙稻饭香。\n酒户知贫焚旧券，医翁怜病献新方。春残睡足东窗下，闻道长安依旧忙。"
        },
        {
            "标题": "村饮",
            "作者": "陆游",
            "内容": "吴中霣霜晚，冬草有未衰，坐令老病叟，遂失凋年悲。翩翩乌纱帽，袅袅残菊枝，虽无车马客，时与邻翁期。新醅压尚浑，雉兔亦及时，自觉胜渊明，但醉不赋诗。"
        },
        {
            "标题": "开岁半月湖村梅开无余偶得五诗以烟湿落梅村",
            "作者": "陆游",
            "内容": "我来梅花村，倚杖久伫立。措哉风雨余，零落绿苔湿。往年赋诗人，去袂不可执。明朝梅亦空，感旧百忧集。"
        },
        {
            "标题": "村居遣兴",
            "作者": "陆游",
            "内容": "万里征途兴已阑，三间破屋住犹宽。山姜著雨房重歛，南烛先霜实半丹。野市秋阴更萧瑟，书生老瘦转酸寒。掩关也有消愁处，一卷骚经醉後看。"
        },
        {
            "标题": "村夜",
            "作者": "陆游",
            "内容": "入春雨雪无休日，雨止犹阴未快晴。万窍怒号风不定，半轮斜照月微明。百年辛苦农桑业，五处暌离父子情。但得平安已为幸，孤灯残火过三更。"
        },
        {
            "标题": "村舍杂书",
            "作者": "陆游",
            "内容": "逢人乞药栽，郁郁遂满园，玉芝来天姥。黄精出云门。丹茁雨後吐，绿叶风中翻。活人吾岂能，要有此意存。"
        },
        {
            "标题": "村兴",
            "作者": "陆游",
            "内容": "身老交情见，孙生口数添。园丁上牛米，村婢博蚕盐。粔籹堆盘白，鋹餭出釜甜。闭门君勿诮，衰病正相兼。"
        },
        {
            "标题": "题村店壁",
            "作者": "陆游",
            "内容": "五十年来命压头，即今残发不禁愁。乱鸦阵起霜天晚，落叶声乾古渡秋。小市啜醨聊兀傲，长亭秣蹇得迟留。一身自处穷如许，幸是无因为国谋。"
        },
        {
            "标题": "村舍杂书",
            "作者": "陆游",
            "内容": "我居大泽中，一舟不可无。短篷挟两桨，疾若波中凫。来往菰芦村，按行瓜芋区。浮家亦可乐，何必爱吾庐。"
        },
        {
            "标题": "村兴",
            "作者": "陆游",
            "内容": "结宇枫林下，久穷吾所安。村深事自简，累少食差宽。雨闇牛眠屋，泥深鸭满阑。呼儿捣粉饵，准拟赛鄱官。"
        },
        {
            "标题": "饮村酒",
            "作者": "陆游",
            "内容": "湘浦骚人咏啜漓，黄州饮湿又增奇。纷纷坐客评清浊，我已昏然睡不知。"
        },
        {
            "标题": "东村步归",
            "作者": "陆游",
            "内容": "野渡霜风冷，茆檐夕照明。催科醉亭长，聚学老书生。山果纷丹漆，村醪任浊清路回家忽近，柳外小桥横。"
        },
        {
            "标题": "村思",
            "作者": "陆游",
            "内容": "揣分新辞禄，扶衰又度秋。已将穷博健，更赖学忘忧。船护烟陂鸭，栏归草径牛。作劳何以慰，茅店问新篘。"
        },
        {
            "标题": "村居书事二首",
            "作者": "陆游",
            "内容": "四十余年食太仓，赐骸恩许返耕桑。长丝出鬴蒪羹美，白雪翻匙稻饭香。酒户知贫焚旧券，医翁怜病献新方。春残睡足东窗下，闻道长安依旧忙。"
        },
        {
            "标题": "村居闲甚戏作",
            "作者": "陆游",
            "内容": "人厌尘嚣欲学仙，上天官府更纷然。不如啸傲东篱下，且作人间过数年。"
        },
        {
            "标题": "村居初夏",
            "作者": "陆游",
            "内容": "煮酒开时日正长，山家随分答年光。梅青巧配吴盐白，笋美偏宜蜀豉香。风暖紧催蚕上簇，雨余闲看稻移秧。老夫见事真成晚，浪走人间两鬓霜。"
        },
        {
            "标题": "村饮",
            "作者": "陆游",
            "内容": "旧隐青山在，衰颜白发新。推移忝前辈，疏嬾似高人。击鼓驱殇鬼，吹箫乐社神。家家皆有酒，莫吐相君茵。"
        },
        {
            "标题": "村兴",
            "作者": "陆游",
            "内容": "折花持博酒，种菜卖供家。请药人何壅，争棋客正哗。渔翁足踸踔，牧竖手丫叉。短景匆匆晚，横林又宿鸦。"
        },
        {
            "标题": "开岁半月湖村梅开无余偶得五诗以烟湿落梅村",
            "作者": "陆游",
            "内容": "斗柄忽东指，开尽湖边梅，伟观天下无，四顾雪千堆。时至当歛退，勿受晓角催。安知桃李辈，於子无嫌猜？"
        },
        {
            "标题": "村舍杂兴五首 其三",
            "作者": "陆游",
            "内容": "白首返吾乡，功名罢激昂。扫除魔眷属，砭熨病膏肓。\n老圃勤供菜，蛮童解炷香。黄昏那用问，且喜日舒长。"
        },
        {
            "标题": "村东",
            "作者": "陆游",
            "内容": "村西行药到村东，沙路溪流曲折通。莫问梅花开早晚，杖藜到处即春风。"
        },
        {
            "标题": "村舍杂兴",
            "作者": "陆游",
            "内容": "粥罢重投枕，灯残起读书。闭门常自得，作计更谁如？箭茁白於玉，棕花长比鱼。盘餐有此味，勿怪食无余。"
        },
        {
            "标题": "湖村野兴",
            "作者": "陆游",
            "内容": "十里疏钟到野堂，五更残月伴清霜。已知无奈姮娥冷，瘦损梅花更断肠。"
        },
        {
            "标题": "村居冬日",
            "作者": "陆游",
            "内容": "溪转樵风路，林藏禹会村。檐冰垂玉塔，山月涌金盆。畏客常称疾，耽书不出门。尚嫌城市近，更拟卜云根。"
        },
        {
            "标题": "村居即事三首 其一",
            "作者": "陆游",
            "内容": "西成东作常无事，妇馌夫耕万里同。但愿清平好官府，眼中历历见豳风。"
        },
        {
            "标题": "村居书事",
            "作者": "陆游",
            "内容": "修身世世诗书业，营利明明市井人。安得後生俱自好，百年门户本来贫。"
        },
        {
            "标题": "村居书事",
            "作者": "陆游",
            "内容": "过门车马谁曾入，塞路蓬蒿不复锄。雨漏日惟支败屋，鼠余时自缉残书。"
        },
        {
            "标题": "春日",
            "作者": "陆游",
            "内容": "春来日日困春酲，徂岁如驰得我惊。山寺馈茶知谷雨，人家插柳记清明。登阶勃窣晨鸡老，侵路纵横野草生。堪叹筋骸犹健在，强随丁壮事深耕。"
        },
        {
            "标题": "村居初夏",
            "作者": "陆游",
            "内容": "北陌东阡节物新，往来馈饷走比邻。出笼鹅白轻红掌，藉藻鱼鲜淡墨鳞。笑语相闻丰岁乐，耕桑自足古风淳。颓然一醉茆檐下，且免西曹议吐茵。"
        },
        {
            "标题": "村居书事",
            "作者": "陆游",
            "内容": "架桥筑路村翁事，裂网伸?老妪心。自笑年来足衰态，轩昂故步嬾重寻。"
        },
        {
            "标题": "雨中作",
            "作者": "陆游",
            "内容": "空濛初喜洒檐楹，忽听空阶点滴声。高枕便知宜夕睡，丰年不叹负春耕。\n多情幽草沿墙绿，无赖群蛙绕舍鸣。屈指清秋两旬近，却愁徂岁又峥嵘。"
        },
        {
            "标题": "村居即事",
            "作者": "陆游",
            "内容": "炊甑生尘榻长苔，柴门日晏未曾开。载醪问字今牢落，犹有邻翁裹饭来。"
        },
        {
            "标题": "开岁半月湖村梅开无余偶得五诗以烟湿落梅村",
            "作者": "陆游",
            "内容": "昨日春已来，盎盎满江村；落梅亦多情，点点浮清樽。语离聊一醉，不恨村酒浑。人生共如此，已矣两忘言！"
        },
        {
            "标题": "村舍杂兴",
            "作者": "陆游",
            "内容": "白首返吾乡，功名罢激昂。扫除魔眷属，砭熨病膏肓。老圃勤供菜，蛮童解炷香。黄昏那用问，且喜日舒长。"
        },
        {
            "标题": "开岁半月湖村梅开无余偶得五诗以烟湿落梅村",
            "作者": "陆游",
            "内容": "梅花如高人，妙在一丘壑。林逋语虽工，竟未脱缠缚。乃知尤物侧，天下无杰作。老我怀不纾，樽前几开落？"
        },
        {
            "标题": "村舍杂书",
            "作者": "陆游",
            "内容": "中春农在野，蚕事亦随作。手种临安青，可饲蚕百箔。累累茧满簇，绎绎丝上篗。老子虽安眠，衣帛可无怍。"
        },
        {
            "标题": "村居书触目",
            "作者": "陆游",
            "内容": "雨霁郊原刈麦忙，风清门巷晒丝香。人饶笑语丰年乐，吏省徵科化日长。枝上花空闲蝶翅，林间葚美滑莺吭。饱知游宦无多味，莫恨为农老故乡。"
        },
        {
            "标题": "村东晚眺",
            "作者": "陆游",
            "内容": "饱食无营过暮年，筇枝到处一萧然。清秋欲近露沾草，新月未高星满天。远火微茫沽酒市，丛蒲窸窣钓鱼船。哦诗每恨工夫少，又废西窗半夜眠。"
        },
        {
            "标题": "书南堂壁",
            "作者": "陆游",
            "内容": "心溷元知面合团，愚公骨相却酸寒。云山万叠犹嫌浅，茆屋三间已觉宽。菜长何妨供小摘，花开聊得助幽欢。今朝忽有西村兴，著起芒鞋不作难。"
        },
        {
            "标题": "村居即事",
            "作者": "陆游",
            "内容": "长笛圜鼙曲调新，东家西舍送迎神。不因丰岁人情乐，淡杀溪头老病人。"
        },
        {
            "标题": "村居初夏",
            "作者": "陆游",
            "内容": "天遣为农老故乡，山园三亩镜湖傍。嫩莎经雨如秧绿，小蝶穿花似茧黄。斗酒只鸡人笑乐，十风五雨岁丰穰。相逢但喜桑麻长，欲话穷通已两忘。"
        },
        {
            "标题": "东村步归",
            "作者": "陆游",
            "内容": "风阵鸦翻黑，霜林叶半丹。筋骸欣小健，裘褐戒初寒。代步鸡栖足，充饥鹤料宽。平生自如许，况已挂吾冠。"
        },
        {
            "标题": "夜从父老饮酒村店作",
            "作者": "陆游",
            "内容": "旗亭浊酒典衣沽，蟹舍老翁折简呼。夜中醉归骑草驴，嵬昂不须宗武扶。丹徒布衣有筹略，渔阳突骑莫枝梧。床头金尽何足道，肝胆轮囷横九区。"
        },
        {
            "标题": "醉中夜自村市归",
            "作者": "陆游",
            "内容": "村市夜骑黄犊还，却登小阁倚阑干。银河斜界晓天碧，璧月下入秋江寒。吾辈身闲且饮酒，人生事定须阖棺。元自胸中著云梦，莫惊绿鬓耐悲欢。"
        },
        {
            "标题": "梅村野人家小憩",
            "作者": "陆游",
            "内容": "正遣清诗觅菊栽，穿云涉水又寻梅。万牛不挽新愁去，一鸟还惊午梦回。老媿逢人说幽愤，穷能随事学低摧。江边漂母何为者？无食王孙未易哀。"
        },
        {
            "标题": "村舍小酌",
            "作者": "陆游",
            "内容": "野性安衡茅，杰屋愁耽耽。上不补县官，下有肉食惭。虽非策云骥，实鄙作茧蚕。失计不容悔，渔蓑换朱蓝。少壮尚可力，老大真难堪。今朝意颇豁，村舍寄半酣。玉版烹雪笋，金苞擘霜柑。岂为写我忧，亦以税我骖。弄笔作一笑，何用与客谈。逡巡上车去，湿翠浮烟岚。"
        },
        {
            "标题": "村饮",
            "作者": "陆游",
            "内容": "少年喜任侠，见酒气已吞，一饮但计日，斗斛何足论。绿草满雉场，红旗植球门，三叫落乌帻，倒泻黄金盆。银炉炽兽炭，狐兔纷炮燔。浩歌撼空云，壮志排帝阍。回首今几时，去日如车奔，朱颜辞晓镜，白发老孤村。邻翁劝黍酒，稚子供鱼飧。功名信已乎，万事付乾坤！"
        },
        {
            "标题": "村饮",
            "作者": "陆游",
            "内容": "白稻登场喜食新，太仓月廪厌陈陈。丛祠懹肉有归遗，官道横眠多醉人。小市孤村真送老，浩歌起舞最关身。盐醯乞贷寻常事，恼乱比邻莫媿频。"
        },
        {
            "标题": "村圃",
            "作者": "陆游",
            "内容": "村圃穿荒翳，秋容变惨凄。柳疏蝉噪急，雨重鹊飞低。小草临池学，新诗满竹题。若令车马到，何处有幽栖？"
        },
        {
            "标题": "书村店壁",
            "作者": "陆游",
            "内容": "裹茶来就店家煎，手解炉鞍古柳边。寺阁重重出山崦，渔舟两两破溪烟。近秋渐动寻幽兴，绝俸难营觅醉钱。到处不妨闲著句，他年好事或能传。"
        },
        {
            "标题": "村店",
            "作者": "陆游",
            "内容": "水泛轻摇楫，山行稳跨驴。朝晡半晴雨，闾里杂樵渔。野鹜浮寒浦，饥鸦集老樗。店家看坏壁，忽见昔年书。"
        },
        {
            "标题": "题江陵村店壁",
            "作者": "陆游",
            "内容": "青旆三家市，黄茆十里冈。蓬飞风浩浩，尘起日茫茫。驰骋多从兽，鉏耰少破荒。行人相指似，此路走襄阳。"
        },
        {
            "标题": "村居闲甚戏作",
            "作者": "陆游",
            "内容": "题诗本是闲中趣，却为吟哦占却闲。我欲从今焚笔砚，兴来随分看青山。"
        },
        {
            "标题": "村舍书事",
            "作者": "陆游",
            "内容": "纸窗百衲地炉红，围坐牛医卜肆翁。时节杯盘来往熟，朝晡盐酪有无通。男丁共结春耕耦，妇女相呼夜绩同。老子颓然最无事，客归自策读书功。"
        },
        {
            "标题": "过村店有感",
            "作者": "陆游",
            "内容": "细篾络丹柿，枯篱悬碧花。炊烟生旅灶，野水漱寒沙。栖鸟争投树，归牛自识家。恍然游蜀路，搔首忆天涯。"
        },
        {
            "标题": "村舍杂书",
            "作者": "陆游",
            "内容": "舍北作蔬圃，敢辞灌溉劳。轮囷瓜瓠熟，珍爱敌豚羔。晨餐戒厨人，全项净去毛。虽云发客笑，亦足慰老饕。"
        },
        {
            "标题": "村居初夏",
            "作者": "陆游",
            "内容": "暮境难禁日月催，腊醅初见拆泥开。压车麦穗黄云卷，食叶蚕声白雨来。薄饭蕨薇端可饱，短衫紵葛亦新裁。宦涂自古多忧畏，白首为农信乐哉！"
        },
        {
            "标题": "饮村店夜归",
            "作者": "陆游",
            "内容": "灩灩村醪君勿辞，橙椒香美白鹅肥。醉中忘却身今老，戏逐萤光蹋雨归。"
        },
        {
            "标题": "村舍杂书",
            "作者": "陆游",
            "内容": "折莲酿作醯，采豆治作酱。闭历揆日时，汲井涤瓮盎。上奉时祭须，下给春耕饷。咨尔後之人，岁事不可旷。"
        },
        {
            "标题": "村舍杂兴",
            "作者": "陆游",
            "内容": "游宦风波恶，还家日月长。厌烦思病忘，避俗欲阳狂。绝意功名会，收身翰墨场。著书吾岂敢，尚可述农桑。"
        },
        {
            "标题": "村舍杂书",
            "作者": "陆游",
            "内容": "我本杞菊家，桑苎亦吾宗。种艺日成列，喜过万户封。今年夏雨足，不复忧螟虫。归耕殆有相，所愿天辄从。"
        },
        {
            "标题": "村野",
            "作者": "陆游",
            "内容": "村野易过日，闭门心自欣。一身犹逆旅，万事固浮云。病厌诗为祟，闲凭酒策勋。灌园虽旧业，随事不须劝。"
        },
        {
            "标题": "村东晚眺",
            "作者": "陆游",
            "内容": "兴来信步过东陂，最爱村东物象奇。藤杖穿云秋望处，葛衣沾露夜归时。残声凄断蝉移树，孤影荒寒鹊遶枝。自揣今年还得饱，一川新稻已离离。"
        },
        {
            "标题": "村舍杂兴",
            "作者": "陆游",
            "内容": "冉冉年华速，昏昏睡思浓。废书心自愧，谢病客能容。雨急钟微度，溪湍碓自舂。可怜灯下影，随处伴衰慵。"
        },
        {
            "标题": "村居书事",
            "作者": "陆游",
            "内容": "困厄难希饱暖家，未妨随事作生涯。白盐赤米已过足，早韭晚菘犹恐奢。鸭放竞浮新涨水，牛归正及暝栖鸦。年逾七十方辞禄，敢望高人挂齿牙。"
        },
        {
            "标题": "园蔬荐村酒戏作",
            "作者": "陆游",
            "内容": "身入今年老，囊从早岁空。元无击鲜事，常作啜醨翁。菹有秋菰白，羹惟野苋红。何人万钱筋，一笑对西风。"
        },
        {
            "标题": "村居遣兴",
            "作者": "陆游",
            "内容": "野堂疏豁近江皋，喜见南山秋气高。野外渐寒群木脱，草根薄暮百虫号。筑陂浚畎更相勉，伐荻劙桑敢爱劳。亦念耄荒当自佚，欲将世业付儿曹。"
        },
        {
            "标题": "村居遣兴",
            "作者": "陆游",
            "内容": "追数交朋略散亡，臂孱足蹇固其常。一年又见秋风至，孤梦潜随夜漏长。不办诵书如倚相，颇能噉饭胜张苍。回看薄宦成何味，只借朝衫作戏场。"
        },
        {
            "标题": "梅市道中",
            "作者": "陆游",
            "内容": "雨暗山陂路，人喧古渡头。庙垣新画马，村笛远呼牛。买饭谙争席，迎潮竞解舟。平生苦吟处，又送一年秋。"
        },
        {
            "标题": "村舍杂书",
            "作者": "陆游",
            "内容": "军兴尚戎衣，冠带谢褒博。秃巾与小袖，顾影每怀怍。及今反士服，始觉荣天爵。出入阡陌间，终身有余乐。"
        },
        {
            "标题": "秋雨顿寒偶书",
            "作者": "陆游",
            "内容": "羁怀不醉自昏昏，卧对青灯独掩门。沙雁带寒来古泽，林鸠催雨暗孤村。数椽蟹舍偿初志，九陌尘衣洗旧痕。自叹一生书里活，暮年无力济黎元。"
        },
        {
            "标题": "村舍得近报有感",
            "作者": "陆游",
            "内容": "莫谓山村僻，时闻诏令传。宽民除宿负，募士戍新边。霜重瓦欲裂，月明人少眠。残年抱遗恨，终媿祖生鞭。"
        },
        {
            "标题": "夜行过一大姓家值其乐饮戏作",
            "作者": "陆游",
            "内容": "村豪聚饮自相欢，灯火歌呼闹夜阑。醉饱要胜饥欲死，看渠也复面团团。"
        },
        {
            "标题": "登紫翠楼",
            "作者": "陆游",
            "内容": "水落溪声壮，天寒山色奇。残云宿虚阁，驯鹭下清池。簿领消豪气，功名负圣时。凭高不胜叹，神武迫归期。"
        },
        {
            "标题": "村饮",
            "作者": "陆游",
            "内容": "醉插江梅老更宜，犹能小树拣繁枝。假令住世十小劫，应爱此花无厌时。"
        },
        {
            "标题": "村舍杂书",
            "作者": "陆游",
            "内容": "爵禄九鼎重，名义一羽轻，人见共如此，吾道何由行？湖山有一士，无人知姓名，时时风月夕，遥闻清啸声。"
        },
        {
            "标题": "村舍",
            "作者": "陆游",
            "内容": "筱屋枫林下，柴门芡浦旁。先鸣鸡腷膊，徐上日苍凉。服药贫宁辍，观书老有常。仍须教童徲，世世力耕桑。"
        },
        {
            "标题": "野饮",
            "作者": "陆游",
            "内容": "青山千载老英雄，浊酒三杯失厄穷。访古颓垣荒堑里，觅交屠狗卖浆中。平堤渐放春芜绿，细浪遥翻夕照红。已把残年付天地，骑牛吹笛伴村童。"
        },
        {
            "标题": "村舍杂书",
            "作者": "陆游",
            "内容": "读书乃一癖，我亦不自知。坐书穷至老，更欲传吾儿。吾儿复当传，百世以为期。君看北山公，太行尚可移。"
        },
        {
            "标题": "书南堂壁",
            "作者": "陆游",
            "内容": "荒寒浅村步，隐翳小茅茨。偶逐渔樵住，都忘岁月移。闲惟接僧话，老始爱陶诗。耆齿犹须几，羸然敢自期！"
        },
        {
            "标题": "村饮",
            "作者": "陆游",
            "内容": "雪前雪後梅初动，街北街南酒易赊。身健不妨随处醉，有家未必胜无家。"
        },
        {
            "标题": "村酒",
            "作者": "陆游",
            "内容": "乱山落日渔歌长，平畴远风粳稻香。酒旗摇摇截官道，归家未迟君试尝。"
        },
        {
            "标题": "村饮",
            "作者": "陆游",
            "内容": "买来新兔不论钱，钓得鲜鳞细柳穿。野店浑头更醇酽，一杯放手已醺然。"
        },
        {
            "标题": "出游",
            "作者": "陆游",
            "内容": "绿树鱼盐市，青芜雉兔场。采桑村女集，入学幼童忙。户赛祈蚕愿，家藏问孝章。村坊多美酒，烂醉答年光。"
        },
        {
            "标题": "山村书所见",
            "作者": "陆游",
            "内容": "荒坡茫茫牧牛童，扳角上背捷如风；腰间一枝横吹短笛过村东。"
        },
        {
            "标题": "村居书事六首 其二",
            "作者": "陆游",
            "内容": "矮瓶煮粥犹难继，小甑蒸糕岂解常。偶得盐醯便豪侈，晨餐满舍野蔬香。"
        },
        {
            "标题": "夜坐忽闻村路报晓铁牌",
            "作者": "陆游",
            "内容": "秋气凄凉雾雨昏，老书生病卧孤村。五更不用元戎报，片铁铮铮自过门。"
        },
        {
            "标题": "晚寒自东村步归",
            "作者": "陆游",
            "内容": "夕阳下平野，落叶满荒街。村店卖荞面，人家烧豆秸。溪风透布褐，草露湿芒鞋。骨相元如此，何由与世谐！"
        },
        {
            "标题": "村舍",
            "作者": "陆游",
            "内容": "过埭六七里，并江三四家。潮生鱼沪短，风起鸭船斜。芯守桑麻业，长无市井哗。"
        },
        {
            "标题": "杂兴",
            "作者": "陆游",
            "内容": "倒橐得千钱，从人买钓船。秋风宿村步，暮雪醉江天。得意鸥波外，忘归雁浦边。平生笑严子，犹有姓名传。"
        },
        {
            "标题": "村饮",
            "作者": "陆游",
            "内容": "不来东舍即西家，野老逢迎一笑哗。试说暮年如意事，细倾村酿听私蛙。"
        },
        {
            "标题": "东村散步有怀张汉州",
            "作者": "陆游",
            "内容": "扶杖村东路，秋来始此回。寒鸦盘阵起，野菊卧枝开。忧国丹心折，怀人雪鬓催。房湖八千里，那得尺书来！"
        },
        {
            "标题": "村醉",
            "作者": "陆游",
            "内容": "发已凋零齿已疏，饱谙成败更谁如？贵人岂得常金屋，丞相那知起草庐。久泛江湖知钓术，晚归垄亩授农书。一尊径就村翁醉，未肯英雄许本初。"
        },
        {
            "标题": "饮村店夜归二首 其二",
            "作者": "陆游",
            "内容": "滟滟村醪君勿辞，橙椒香美白鹅肥。醉中忘却身今老，戏逐萤光蹋雨归。"
        },
        {
            "标题": "梅市道中二首 其二",
            "作者": "陆游",
            "内容": "雨暗山陂路，人喧古渡头。庙垣新画马，村笛远呼牛。\n买饭谙争席，迎潮竞解舟。平生苦吟处，又送一年秋。"
        },
        {
            "标题": "村舍",
            "作者": "陆游",
            "内容": "无怀葛天古遗民，种畲归来束涧薪。亭长闻名不识面，岂知明府是何人！"
        },
        {
            "标题": "开岁半月湖村梅开无馀偶得五诗以烟湿落梅村为韵 其三",
            "作者": "陆游",
            "内容": "梅花如高人，妙在一丘壑。林逋语虽工，竟未脱缠缚。\n乃知尤物侧，天下无杰作。老我怀不纾，樽前几开落。"
        },
        {
            "标题": "村饮",
            "作者": "陆游",
            "内容": "淡烟孤榜系村桥，叠叠沙痕印落潮。最是一年秋好处，踏泥沽酒不辞遥。"
        },
        {
            "标题": "村舍",
            "作者": "陆游",
            "内容": "生理嗟弥薄，吾居久未完。蝶飞窗纸碎，龟坼壁泥乾。小雨牛栏洷，微霜碓舍寒。晚禾虫独少，邻里共相宽。"
        },
        {
            "标题": "农家歌",
            "作者": "陆游",
            "内容": "村东买牛犊，舍北作牛屋。饭牛三更起，夜寐不敢熟。茫茫陂水白，纤纤稻秧绿。二月鸣搏黍，三月号布榖。为农但力作，瘠卤变衍沃。腰鎌卷黄云，踏碓舂白玉。八月租税毕，社瓮醲如粥。老稚相扶携，闾里迭追逐，坐令百世後，复睹可封俗。君不见朱门玉食烹万羊，不如农家小甑吴粳香！"
        },
        {
            "标题": "东郊饮村酒大醉後作",
            "作者": "陆游",
            "内容": "丈夫无苟求，君子有素守。不能垂竹帛，正可死陇亩。邯郸枕中梦，要是念所有。持枕与农夫，亦作此梦否？今朝栎林下，取醉村市酒。未敢羞空囊，烂熳诗千首。"
        },
        {
            "标题": "晚兴",
            "作者": "陆游",
            "内容": "地荒蓬藋与人齐，局促何曾厌屋低。村市船归闻犬吠，寺楼钟暝送鸦栖。山童新斫朱藤杖，伧婢能腌白苣齐。政欲出门寻酒伴，霏霏小雨又成泥。"
        },
        {
            "标题": "出游",
            "作者": "陆游",
            "内容": "行路迢迢入谷斜，系驴来憩野人家。山童负担卖红果，村女缘篱采碧花。篝火就炊朝甑饭，汲泉自煮午瓯茶。闲游本自无程数，邂逅何妨一笑哗。"
        },
        {
            "标题": "村游",
            "作者": "陆游",
            "内容": "闭户苦无憀，行行不觉遥，人稀废古井，水退筑新桥。野店听山雨，僧厨馈药苗。湖中有高士，折简恐难招。"
        },
        {
            "标题": "小舟游近村舍舟步归",
            "作者": "陆游",
            "内容": "斜阳古柳赵家庄，负鼓盲翁正作场。死後是非谁管得，满村听说蔡中郎。"
        },
        {
            "标题": "村店",
            "作者": "陆游",
            "内容": "水汎轻摇楫，山行稳跨驴。朝晡半晴雨，闾里杂樵渔。\n野鹜浮寒浦，饥鸦集老樗。店家看坏壁，忽见昔年书。"
        },
        {
            "标题": "存养堂为汪叔潜作",
            "作者": "陆游",
            "内容": "绛帐先生见处别，少年立节如冰雪。胸中凛凛万卷书，一字不为庸人说。存心养性以事天，人知不知渠晏然。穷经日夜废寝饭，不怕诸生嘲腹便。三旌五鼎俱妄想，致一工夫在存养。我今老病死即休，未死尚欲从公讲。"
        },
        {
            "标题": "小立",
            "作者": "陆游",
            "内容": "红树园庐晚，碧花篱落秋。荒陂船护鸭，断岸笛呼牛。酒贱村村醉，山寒寺寺幽。聊须岸乌帻，小立埭西头。"
        },
        {
            "标题": "生涯",
            "作者": "陆游",
            "内容": "旧业桑麻在，颓龄耄耄过。虞卿著书晚，伏叟授经讹。井上磨椎斫，村东买钓蓑。倾身营一饱，自笑又蹉砣。"
        },
        {
            "标题": "明州",
            "作者": "陆游",
            "内容": "丰年满路笑歌声，蚕麦俱收榖价平。村步有船衔尾泊，江桥无柱架空横。海东估客初登岸，云北山僧远入城。风物可人吾欲住，担头蕝菜正堪烹。"
        },
        {
            "标题": "春晚书村落间事",
            "作者": "陆游",
            "内容": "千古会稽城，闾阎乐太平。丰年观米价，霁色听禽声。\n俗俭憎浮侈，民淳力钓耕。豳诗有七月，字字要躬行。"
        },
        {
            "标题": "村舍杂书十二首 其一",
            "作者": "陆游",
            "内容": "我本杞菊家，桑苧亦吾宗。种艺日成列，喜过万户封。\n今年夏雨足，不复忧螟虫。归耕殆有相，所愿天辄从。"
        },
        {
            "标题": "九里",
            "作者": "陆游",
            "内容": "破晓凭鞍野兴浓，鹭飞先我过村东。绿鍼细细稻浮水，绛雪纷纷花舞风。陌上秋千喧笑语，担头粔籹簇青红。谁知老子裴回意，绝爱山横淡霭中。"
        },
        {
            "标题": "西村醉归",
            "作者": "陆游",
            "内容": "侠气峥嵘盖九州，一生常耻为身谋。酒宁剩欠寻常债，剑不虚施细碎雠。歧路凋零白羽箭，风霜破弊黑貂裘。阳狂自是英豪事，村市归来醉跨牛。"
        },
        {
            "标题": "村饮",
            "作者": "陆游",
            "内容": "无念无营饱即嬉，老翁真个似婴儿。昏钟未动先酣枕，日上三竿是起时。"
        },
        {
            "标题": "江亭",
            "作者": "陆游",
            "内容": "野市逢虚日，江亭候暮潮。虫号霜後草，人立雨中桥。病骨羸将折，残魂黯欲消。无心作村醉，酒旆苦相招。"
        },
        {
            "标题": "开岁半月湖村梅开无馀偶得五诗以烟湿落梅村为韵 其二",
            "作者": "陆游",
            "内容": "我来梅花村，倚杖久伫立。惜哉风雨馀，零落绿苔湿。\n往年赋诗人，去袂不可执。明朝梅亦空，感旧百忧集。"
        },
        {
            "标题": "杂兴",
            "作者": "陆游",
            "内容": "冰壶冷浸玉芙蕖，三伏炎蒸一点无。净洗砚池瀦墨渖。乘凉要答故人书。"
        },
        {
            "标题": "冬夜与溥庵主说川食戏作",
            "作者": "陆游",
            "内容": "唐安薏米白如玉，汉嘉栮脯美胜肉。大巢初生蚕正浴，小巢渐老麦米熟。龙鹤作羹香出釜，木鱼瀹葅子盈腹。未论索饼与饡饭，掫爱红糟并缹粥。东来坐阅七寒暑，未尝举箸忘吾蜀。何时一饱与子同，更煎土茗浮甘菊。"
        },
        {
            "标题": "读退之人不知古今马牛而襟裾之句有感",
            "作者": "陆游",
            "内容": "书生独占世间痴，过计私忧无已时。知尽古今成底事？空将血泪向人垂。"
        },
        {
            "标题": "李允蹈判院送酒四斗予答书乃误以为二斗作小",
            "作者": "陆游",
            "内容": "冷官谁顾雀罗门？一纸惟君肯见存。堪笑放翁昏至此，乘壶误写作朋樽。"
        },
        {
            "标题": "李允蹈判院送酒四斗予答书乃误以为二斗作小诗识愧",
            "作者": "陆游",
            "内容": "冷官谁顾雀罗门，一纸惟君肯见存。堪笑放翁昏至此，乘壶误写作朋樽。"
        },
        {
            "标题": "答郑虞任检法见赠",
            "作者": "陆游",
            "内容": "卧龙山前秋雨晴，郑子过我如夙昔。照人眉宇寒巉巉，悬知笔有千钧力。镜湖岁暮霜叶空，乃闻载酒同诸公。归来湖山皆动色，新诗一纸吹清风。文章要须到屈宋，万仞青霄下鸾凤。区区圆美非绝伦，弹丸之评方误人！"
        },
        {
            "标题": "大洪禅师赞",
            "作者": "陆游",
            "内容": "髮长无心剃，衣破无心补。大洪山上有贼，大洪山下有虎。非但白刃杀尽儿孙，更能一口吞却佛祖。"
        },
        {
            "标题": "宿彭山县通津驿大风邻园多乔木终夜有声",
            "作者": "陆游",
            "内容": "木欲静，风不止。子欲养，亲不留。夜诵此语涕莫收。吾亲之没今几秋，尚疑舍我而远游。心冀乘云反故丘，再拜奉觞陈膳羞。陶盎治米声叟叟，木甑炊饼香浮浮。芼姜屑桂调甘柔，稚鳌煮＊长鱼＊，夜敷枕席视衾禂，晨起熏笼进衣裘。哀乐此志终莫酬，有言不闻九泉幽。北风岁晚号松楸，哀哉万里为食谋。"
        },
        {
            "标题": "大安病酒留半日王守复来招不往送酒解酲因小",
            "作者": "陆游",
            "内容": "江驿春酲半日留，更烦送酒为扶头。柳花漠漠嘉陵岸，别是天涯一段愁。"
        },
        {
            "标题": "大洪禅师赞",
            "作者": "陆游",
            "内容": "发长无心剃，衣破无心补。大洪山上有贼，大洪山下有虎。\n非但白刃杀尽儿孙，更能一口吞却佛祖。"
        },
        {
            "标题": "大风登城书雨",
            "作者": "陆游",
            "内容": "风从北来不可当，街中横吹人马僵。西家女儿午未妆，帐底炉红愁下床。东家唤客宴画堂，两行玉指调丝簧。锦绣四合如坦墙，微风不动金猊香。我独登城望大荒，勇欲为国平河湟。才疏志大不自量，西家东家笑我狂。"
        },
        {
            "标题": "镜湖有鸟名水凫於春夏间若日打麦作饭偶有所",
            "作者": "陆游",
            "内容": "人生天地中，赋予各有限。所享过所赋，鲜不贻後患。玉食害而家，此语禹所难。麦饭勿谓薄，耕时泥及骭。土塯竹为挟，盐酪调藜苋。吾媿人岂知，尚以陋见讪。恨亦见事迟，失脚堕名宦。千载梁伯鸾，巍然吾无间。"
        },
        {
            "标题": "大慧禅师真赞",
            "作者": "陆游",
            "内容": "平生嫌遮老子，说法口巴巴地。若是灵利阿师，参取画底妙喜。"
        },
        {
            "标题": "大风雨中作",
            "作者": "陆游",
            "内容": "风如拔山怒，雨如决河倾。屋漏不可支，窗户俱有声。乌鸢堕地死，鸡犬噤不鸣。老病无避处，起坐徒叹惊。三年稼如云，一旦败垂成。夫岂或使之，忧乃及躬耕。邻曲无人色，妇子泪纵横。且抽架上书，洪范推五行。"
        },
        {
            "标题": "两蜀故人寄余阆中左绵题名石刻来皆二十余年",
            "作者": "陆游",
            "内容": "忆过西州乐饮时，百车载酒万花围。只言身外皆余事，岂信人间有骇机。雪鬓已成新梦境，缁尘空化旧征衣。早知一笑难如此，剩判年光醉不归。"
        },
        {
            "标题": "大堤",
            "作者": "陆游",
            "内容": "日晚大堤行，莽然千里平。天低垂旷野，风壮撼高城。列肆居茶估，连营宿戍兵。累累北门堠，泪尽望神京。"
        },
        {
            "标题": "大寒",
            "作者": "陆游",
            "内容": "大寒雪未消，闭户不能出，可怜切云冠，局此容膝室。吾车适已悬，吾驭久罢叱，拂麈取一编，相对辄终日。亡羊戒多岐，学道当致一，信能宗阙里，百氏端可黜。为山傥勿休，会见高崒嵂。颓龄虽已迫，孺子有美质。"
        },
        {
            "标题": "大将出师歌",
            "作者": "陆游",
            "内容": "将军北伐辞前殿，恩诏催排苑中宴。紫陌惊尘中使来，青门立马群公饯。绣旗杂沓三十里，画鼓敲铿五千面。行营暮宿咸阳原，满朝太息倾都羡。天声一震胡已亡，捷书奕奕如飞电。高秋不闭玉关城，中夜罢传青海箭。可汗垂泣小王号，不敢跳奔那敢战。山川图籍上有司，张掖酒泉开郡县。还朝策勋兼将相，诏假黄钺调金铉。丈夫未遇谁得知，昔日新丰笑贫贱。"
        },
        {
            "标题": "舟中感怀三绝句呈太傅相公兼简岳大用郎中",
            "作者": "陆游",
            "内容": "梦笔亭边拥鼻吟，壮图蹭蹬老侵寻。不眠数尽鸡三唱，自笑当年起舞心。"
        },
        {
            "标题": "大雨",
            "作者": "陆游",
            "内容": "今年景气佳，有祷神必答，时时虽闵雨，顾盼即沾洽。绵地千里间，四月秧尽插。季夏雨三日，凄爽欲忘箑。瀦水如塞河，决水如放闸，几席乱蛙黾，庭除泳鹅鸭。舍边鱼受钓，户外鸥可狎。飞萤最得意，终夕自开阖。萧萧菰蒲声，怳若船入夹。嗟予亦耐事，坚坐书满榻。悬知罢亚收，已足供伏腊。会约张志和，清风泛苕霅。"
        },
        {
            "标题": "大雪歌",
            "作者": "陆游",
            "内容": "若耶溪头朝暮雪，鸦鹊堕死长松折。横飞忽已平屐齿，乱点似欲妆帘缬。放翁凭阁喜欲颠，摩娑拄杖向渠说：莫辞从我上嵯峨，此景与子同清绝。银杯拌蜜非老事，石鼎煎茶且时啜。题诗但觉退笔锋，把酒未易生耳热。扶衰忍冷君勿笑，报国寸心坚似铁。渔阳上谷要一行，马蹄蹴踏河冰裂。"
        },
        {
            "标题": "独处二首",
            "作者": "陆游",
            "内容": "白敷床稳氎，乌藤倚壁斜。灰深惟画字，灯暗不成花。似客犹居里，如僧未出家。孤村夜无月，何事有啼鸦？"
        },
        {
            "标题": "两日寒雨作雪不成夜忽大雨遂晴",
            "作者": "陆游",
            "内容": "折木翻涛一夜风，浮云吹尽日行空。天公岂是真悭雪，三白留来付腊中。"
        },
        {
            "标题": "舟中感怀三绝句呈太傅相公兼简岳大用郎中",
            "作者": "陆游",
            "内容": "雨打孤篷酒渐消，昏灯与我共无聊。功名本是无凭事，不及寒江日两潮。"
        },
        {
            "标题": "大雨中作",
            "作者": "陆游",
            "内容": "北风撼山势岌岌，老夫倚杖檐前立，贪看白雨掠地风，飘洒不知衣尽湿。当年入朝甫三十，十丈胡尘叩江急，属闻蜡弹遣檄书，亟坏布裳缝裤褶。即今白发不可数，破屋颓垣窘风雨。汝生汝死问者谁，人虽不问心自悲。"
        },
        {
            "标题": "大雪自夜至旦欲午始晴",
            "作者": "陆游",
            "内容": "薄暮雪云低，清宵气惨凄。方听打窗急，已报与阶齐。疏箔穿飞蝶，空庭聚戏猊。新晴思访客，愁绝满城泥。"
        },
        {
            "标题": "舟中感怀三绝句呈太傅相公兼简岳大用郎中",
            "作者": "陆游",
            "内容": "浪中鼞鞳雨声寒，孤梦初回烛半残。甲子一周胡未灭，关山还带泪痕看。"
        },
        {
            "标题": "大雨排闷",
            "作者": "陆游",
            "内容": "地润础流水，气蒸人脱裘。前知暴雨至，孰解老农忧？"
        },
        {
            "标题": "仲夏小旱方致祷忽大雨连日江水为涨喜而有作",
            "作者": "陆游",
            "内容": "旱苗垂槁叹何堪，大雨谁知变立谈。翠麓青林吞欲尽，恶风白浪战方酣。江翻龟窟连云泽，雷挟龙腥起雪潭。从此年丰真少事。炷香终日坐蒲龛。"
        },
        {
            "标题": "独处二首 其二",
            "作者": "陆游",
            "内容": "白氎敷床稳，乌藤倚壁斜。灰深惟画字，灯暗不成花。\n似客犹居里，如僧未出家。孤村夜无月，何事有啼鸦。"
        },
        {
            "标题": "独处二首",
            "作者": "陆游",
            "内容": "蓬门终日闭，寂寂少人声。纳禄知身贵，传家觉责轻。朝餐烹芋糁，夜坐爇松明。划却弹棋局，此心如砥平。"
        },
        {
            "标题": "大溪滩折柂",
            "作者": "陆游",
            "内容": "溪流乱石似牛毛，雨过狂澜势转豪，寄语河公莫作戏，从来忠信任风涛。暮江初涨浪翻狂，一叶轻舟泛渺茫。我愧人非跛男子，安能与世作津梁？"
        },
        {
            "标题": "勉学",
            "作者": "陆游",
            "内容": "学力艰危见，精诚梦寐知。众人虽莫察，吾道岂容欺？雷雨含元气，蓍龟决大疑。为儒能体此，端不负先师。"
        },
        {
            "标题": "冬晴日得闲游偶作",
            "作者": "陆游",
            "内容": "不用清歌素与蛮，闲愁已自解连环。闰年春近梅差早，泽国风和雪尚悭。诗思长桥蹇驴上，棋声流水古松间。牋天公事君知否？止乞柴荆到死闲。"
        },
        {
            "标题": "大雨排闷",
            "作者": "陆游",
            "内容": "三日断行路，束薪无处求。床头周易在，且复送悠悠。"
        },
        {
            "标题": "大雪歌",
            "作者": "陆游",
            "内容": "长安城中三日雪，潼关道上行人绝。黄河铁牛僵不动，承露金盘冻将折。虯须豪客狐白裘，夜来醉眠宝钗楼。五更未醒已上马，冲雪却作南山游。千年老虎猎不得，一箭横穿雪皆赤。拏空争死作雷吼，震动山林裂崖石。曳归拥路千人观，髑髅作枕皮蒙鞍。人间壮士有如此，胡不来归汉天子。"
        },
        {
            "标题": "大雨中离三山宿天章寺",
            "作者": "陆游",
            "内容": "苦雨催寒不肯晴，晚来余势更纵横。云如山坏长空黑，风似潮回万木倾。要借关河供远眼，不辞泥淖困初程。解衣一笑僧窗下，几两青鞋了此生。"
        },
        {
            "标题": "蜀州大阅",
            "作者": "陆游",
            "内容": "晓束戎衣一怅然，五年奔走遍穷边。平生亭障休兵日，惨澹风云阅武天。戍陇旧游真一梦，渡辽奇事付他年。刘琨晚抱闻鸡恨，安得英雄共著鞭！"
        },
        {
            "标题": "题张野夫监簿大招图",
            "作者": "陆游",
            "内容": "此生只合老渔樵，扶病谁令趁早朝？开卷未终三太息，羁魂零落恐难招。"
        },
        {
            "标题": "卧病累日羸甚偶复小健戏作",
            "作者": "陆游",
            "内容": "行年当大耋，卧病涉高秋。丸药作奇验，俶装仍小留。轻沤元泛泛，破屋已飕飕。尚有江湖兴，沙头问钓舟。"
        },
        {
            "标题": "故蜀别苑在成都西南十五六里梅至多有两大树",
            "作者": "陆游",
            "内容": "昔年曾赋西郊梅，茫茫去日如飞埃。即今衰病百事嬾，陈迹未忘犹一来。蜀王故苑犁已遍，散落尚有千雪堆。珠楼玉殿一梦破，烟芜牧笛遗民哀。两龙卧稳不飞去，鳞甲脱落生莓苔。精神最遇雪月见，气力苦战冰霜开。羁臣放士耿独立，淑姬静女知谁媒。摧伤虽多意愈厉，直与天地争春回。苍然老气压桃杏，笑我白发心尚孩。微风故为作妩媚，一片吹入黄金罍。"
        },
        {
            "标题": "冬晴闲步东村由故塘还舍作二首 其二",
            "作者": "陆游",
            "内容": "红藤拄杖独相羊，路绕东村小岭傍。水落枯萍黏蟹椵，云开寒日上鱼梁。\n洛阳二顷言良是，光范三书计本狂。历尽危机识天意，要令闲健返耕桑。"
        },
        {
            "标题": "羸疾",
            "作者": "陆游",
            "内容": "羸疾止还作，已过秋暮时。但当名百药，那更谒三医？强饭幸如昨，清游元有期。新霜宜野店，行矣不须疑。"
        },
        {
            "标题": "冬晴闲步东村由故塘还舍作",
            "作者": "陆游",
            "内容": "故园三径可婆娑，遇兴遵涂负杖歌。霜重天寒山色淡，草枯野旷猎徒多。解刀尚可谋黄犊，挥帖无由致白鹅。自计长闲何所恨，一生心事在烟波。"
        },
        {
            "标题": "大侄挽辞",
            "作者": "陆游",
            "内容": "束发已青袍，终身州县劳。一官常肮脏，万里忽焄蒿。竟负昂霄志，空传掷印豪。两疏心不遂，遗恨寄滔滔。"
        },
        {
            "标题": "卧病累日羸甚偶复小健戏作",
            "作者": "陆游",
            "内容": "病忽迨旬日，衰如增十年。难求秦缓药，空负宋清钱。微火秋先跨，闲房昼亦眠。偶赊书鬼录，遇酒又陶然。"
        },
        {
            "标题": "卧病累日羸甚偶复小健戏作三首 其三",
            "作者": "陆游",
            "内容": "行年当大耋，卧病涉高秋。丸药作奇验，俶装仍小留。\n轻沤元泛泛，破屋已飕飕。尚有江湖兴，沙头问钓舟。"
        },
        {
            "标题": "大雨",
            "作者": "陆游",
            "内容": "北窗欲化庄生蝶，睡思蒙蒙栖倦睫。川云忽带急雨来，万点纵横打荷叶。坐收爽气入诗律，更借凉颸吹醉颊。壤檐腐瓦凛欲堕，积潦中庭深可涉。儿愁漏湿废夜课，妇畏泥涂停早饁。老翁自笑独尔顽，更喜烟波摇短楫。"
        },
        {
            "标题": "新晴泛舟至近村偶得双鳜而归",
            "作者": "陆游",
            "内容": "秋风一夜老汀苹，剡曲稽山发兴新。青嶂会为身後冢，扁舟聊作画中人。园林摇落知寒早，父老逢迎觉意真。归舍不妨成小醉，眼明细柳贯霜鳞。"
        },
        {
            "标题": "羸老",
            "作者": "陆游",
            "内容": "羸老幸未死，敢嗟生理微。牛闲牧童卧，犬吠市船归。月落见收纲，灯青闻踏机。时时语邻里，井臼幸相依。"
        },
        {
            "标题": "馆中营缮方一新而右文殿生芝草甚异",
            "作者": "陆游",
            "内容": "丹碧参差盛一时，殿楹三秀见金芝。汉庭漫道多才杰，天马何劳作颂诗！"
        },
        {
            "标题": "冬晴闲步东村由故塘还舍作",
            "作者": "陆游",
            "内容": "红藤拄杖独相羊，路遶东村小岭傍。水落枯萍黏蟹椴，云开寒日上鱼梁。洛阳二顷言良是，光范三书计本狂。历尽危机识天意，要令闲健返耕桑。"
        },
        {
            "标题": "大阅後一日作假",
            "作者": "陆游",
            "内容": "小院钩帘扫落花，公余萧散似山家。下岩紫壁临章草，正焙苍龙试贡茶。塞上远游心尚壮，车中深闭发先华。老来日月真堪惜，愁听高城咽暮笳。"
        },
        {
            "标题": "大醉梅花下走笔赋此",
            "作者": "陆游",
            "内容": "闭门坐叹息，不饮辄千日。忽然酒兴生，一醉须一石。檐头花易老，旗亭酒常窄。出郊索一笑，放浪谢形役。把酒梅花下，不觉日既夕。花香袭襟袂，歌声上空碧。我亦落乌巾，倚树吹玉笛。人间奇事少，颇谓三勍敌。酒阑江月上，珠树挂寒璧。便疑从此僊，朝市长扫迹。醉归乱一水，顿与异境隔。终当骑梅龙，海上看春色。"
        },
        {
            "标题": "卧病累日羸甚偶复小健戏作",
            "作者": "陆游",
            "内容": "伏枕濒九死，下床如再生。幸回蒿里驾，犹作越吟声。拂几嗟麈积，开书觉眼明。淖糜方自养，未敢忆南烹。"
        },
        {
            "标题": "羸卧",
            "作者": "陆游",
            "内容": "羸卧将如老景何，小园风月且婆娑。茶因春困论交密，酒为家贫作态多。马上元无听鸡句，原头那有饭牛歌？自怜远屏犹多事，卖药归来买钓蓑。"
        },
        {
            "标题": "代邻家子作",
            "作者": "陆游",
            "内容": "社日淋漓酒满衣，黄鸡正嫩白鹅肥。弟兄相顾无涯喜，扶得吾翁烂醉归。"
        },
        {
            "标题": "得猫於近村以雪儿名之戏为作诗",
            "作者": "陆游",
            "内容": "似虎能缘木，如驹不伏辕。但知空鼠穴，无意为鱼餐。薄荷时时醉，氍毹夜夜温。前生旧童子，伴我老山村。"
        },
        {
            "标题": "待青城道人不至",
            "作者": "陆游",
            "内容": "我亦从来薄世缘，偶然采药到西川。慵追万里骑鲸客，且伴千年化鹤僊。金鼎养丹暾海日，玉壶取酒醉江天。朝来坐待方平久，读尽黄庭内外篇。"
        },
        {
            "标题": "故山葛仙翁丹井有偃松覆其上夭矫可爱寄题",
            "作者": "陆游",
            "内容": "葛翁炼丹一千年，翁去丹飞余此泉；炯如古镜不拂拭，俯听缺甃时锵然。老龙受命护泉卧，蜿蜒直恐从天堕；人言神物老愈灵，夜半声酣风雨过。放翁还山亦何有，闭门吟啸龙为友。客来相对聊曲肱，但酌此泉胜酌酒。"
        },
        {
            "标题": "西林傅庵主求定庵诗",
            "作者": "陆游",
            "内容": "粥後钟鱼未动时，夜灯仍对碧琉璃。不须更说能生慧，枯木寒灰也自奇。"
        },
        {
            "标题": "埭西小聚",
            "作者": "陆游",
            "内容": "瓦盎盛蚕蛹，沙（左鬲右斗）煮麦人。三家小聚落，两姓世婚姻。父老衣冠古，闾阎风俗淳。不应陶靖节，独号葛天民。"
        },
        {
            "标题": "丹井",
            "作者": "陆游",
            "内容": "丹成人已仙，遗灶亦已平；尚余松根井，锵然环玦声。我来试一啜，槁面还童婴。祝君勿关钥，人人遣长生。"
        },
        {
            "标题": "晓出至湖桑埭",
            "作者": "陆游",
            "内容": "残年孤寂不堪言，时唤平头驾短辕。老气犹能作罴卧，壮懹谁复记鸿轩？棹歌缥渺城西路，烟树参差埭北村。堪笑怪奇消未尽，夜来还梦属櫜鞬。"
        },
        {
            "标题": "埭北",
            "作者": "陆游",
            "内容": "烟村湖埭北，鱼市庙?东。急雨时时作，轻舟浦浦通。薪刍聚津口，箫鼓闹林中。乌桕禁愁得，来朝数叶红。"
        },
        {
            "标题": "西林傅庵主求定庵诗",
            "作者": "陆游",
            "内容": "业力驱人举世忙，西林袖手一炉香。未能成佛浑闲事，十劫看渠坐道场。"
        },
        {
            "标题": "待旦二首 其一",
            "作者": "陆游",
            "内容": "东方星磊磊，西舍鸡喔喔。万虑集五更，吾睡无由著。\n世事如饮酒，不献自无酢。开窗起危坐，送月西南落。"
        },
        {
            "标题": "当食叹",
            "作者": "陆游",
            "内容": "黄䳺举网收，锦雉带箭堕。藉藻赪鲤鲜，发奁苍兔卧。\n吾侪亦何心，甘味乐死祸。贪夫五鼎烹，志士首阳饿。\n请言观其终，孰为当吊贺。八月黍可炊，五月麦可磨。\n一饱端有馀，努力事舂簸。"
        },
        {
            "标题": "待旦",
            "作者": "陆游",
            "内容": "东方星磊磊，西舍鸡喔喔。万虑集五更，吾睡无由著。世事如饮酒，不献自无酢。开窗起危坐，送月西南落。"
        },
        {
            "标题": "书巢冬夜待旦",
            "作者": "陆游",
            "内容": "扫叶拥阶寒犬行，编茆护栅老鸡鸣。风霜渐逼岁时晚，形影相依灯火明。史策千年媿豪杰，关河万里怆功名。固应死抱无穷恨，老病何由更请缨！"
        },
        {
            "标题": "当食叹",
            "作者": "陆游",
            "内容": "黄鹌举网收，锦雉带箭堕，藉藻赬鲤鲜，发奁苍兔卧。吾侪亦何心，甘味乐死祸。贪夫五鼎烹，志士首阳饿；请言观其终，孰为当吊贺？八月黍可炊，五月麦可磨，一饱端有余，努力事舂簸。"
        },
        {
            "标题": "待旦",
            "作者": "陆游",
            "内容": "是身如浮烟，久聚要当散。吾年七十七，寒暑凡几换。夏夜亦自佳，何必厌挥汗。推枕坐南窗，悠然待清旦。"
        },
        {
            "标题": "九月二十五日鸡鸣前起待旦",
            "作者": "陆游",
            "内容": "堪笑枯肠渐畏茶，夜阑坐起听城笳。炉温自拨深培火，灯暗犹垂半结花。断梦不妨寻枕上，孤愁还似客天涯。扫尘拾得残诗稿，满纸风鸦字半斜。"
        },
        {
            "标题": "待旦",
            "作者": "陆游",
            "内容": "晨光残淡月，急点杀寒更。历历记孤梦，悠悠带宿醒。揽衣推枕起，乱发遶床行。叹息人间事，还随初日生。"
        },
        {
            "标题": "霜晓肩舆行湖上",
            "作者": "陆游",
            "内容": "去去出柴关，巾车古陌间。晨霜染丹叶，宿雾淡青山。登览身犹健，歌呼酒每悭。殷勤镜湖水，聊为照衰颜。"
        },
        {
            "标题": "闻角",
            "作者": "陆游",
            "内容": "河白如银天淡青，角声中有玉关情。早知送老桑麻野，悔失安西万里行。"
        },
        {
            "标题": "新篱",
            "作者": "陆游",
            "内容": "新篱三面北通门，藤架阴中细路分。天宇淡青成卵色，水波微皱作靴纹。参差村舍穿林出，缥缈渔歌隔浦闻。忽觉楚乡来眼底，欲题幽句吊湘君。"
        },
        {
            "标题": "戍卒说沉黎事有感",
            "作者": "陆游",
            "内容": "亭障曾无阅岁宁，频闻夷落犯王灵。孤城月落冤魂哭，百里风吹战血腥。瘴重厌看茅叶赤，春残不放柳条青。焦头烂额知何补，弭患从来贵未形。"
        },
        {
            "标题": "新凉书怀",
            "作者": "陆游",
            "内容": "山川遗迹晋唐余，水竹相望许洛居。一齿屡摇犹决肉，双眸虽涩尚耽书。郊原夜夜驱耕犊，村店时时秣蹇驴。客问若为娱老境？吾儿未与短檠疏。"
        },
        {
            "标题": "自嘲",
            "作者": "陆游",
            "内容": "壮岁耽书废夜眠，窗明犹在短檠前。如今自笑摧颓甚，卧看儿曹理断编。"
        },
        {
            "标题": "解嘲",
            "作者": "陆游",
            "内容": "我生学语即耽书，万卷纵横眼欲枯。莫道终身作鱼蠹，尔来书外有工夫。"
        },
        {
            "标题": "五月十一日夜坐达旦",
            "作者": "陆游",
            "内容": "莫笑耽书不计年，寒儒业定几生前。读经今日韦编绝，作赋当时铁砚穿。公路晚悲身至此，令威归叹冢累然。三更听雨蓬窗底，又作鳏鱼夜不眠。"
        },
        {
            "标题": "双溪道中",
            "作者": "陆游",
            "内容": "晓出筰桥门，天低日未暾。绿陂寒淡淡，白雾远昏昏。古路乱车辙，行人惊雁群。征涂不须厌，蓬转本无根。"
        },
        {
            "标题": "荡荡",
            "作者": "陆游",
            "内容": "荡荡唐虞去日遒，孔林千载亦荒丘。六经残缺幸可考，百氏纵横谁复忧。释书恐非易论语，王迹其在诗春秋！君臣父子未尝泯，吾道尚传君但求。"
        },
        {
            "标题": "捣药鸟",
            "作者": "陆游",
            "内容": "白发无情日日生，散愁聊复作山行。幽禽似欲嘲衰病，故学襌房杵药声。"
        },
        {
            "标题": "到家旬余意味甚适戏书",
            "作者": "陆游",
            "内容": "天恐红尘著脚深，不教经岁去山林。欲酬清净三生愿，先洗功名万里心。石鼎飕飀闲煮茗，玉徽零落自修琴。晚来剩有华胥兴，卧看西窗一炷沉。"
        },
        {
            "标题": "到严十五晦朔郡酿不佳求於都下既不时至欲借",
            "作者": "陆游",
            "内容": "桐君故隐两经秋，小院孤灯夜夜愁。名酒过於求赵璧，异书浑似借荆州。溪山胜处身难到，风月佳时事不休。安得连车载郫酿，金鞭重作浣花游？"
        },
        {
            "标题": "醉中下瞿唐峡中流观石壁飞泉",
            "作者": "陆游",
            "内容": "吾舟十丈如青蛟，乘风翔舞从天下。江流触地白盐动，艳澦浮波真一马。主人满酌白玉杯，旗下画鼓如春雷。回头已失瀼西市，奇哉一削千仞之苍崖。苍崖中裂银河飞，空里万斛倾珠玑。醉面正须迎乱点，京尘未许化征衣。"
        },
        {
            "标题": "示福孙井示喜曾",
            "作者": "陆游",
            "内容": "北商久不通，犁枣罕登盘；山舍惟有橘，琐细如弹丸，此外则柿栗，收拾猿鸟残。虽无庞翁话，儿孙亦团栾。今岁雨雪晚，岁莫始大寒，二稚乃可怜，不诉衣襦单。地炉有微火，诵书到更阑。我老多感慨，赖汝差自宽。"
        },
        {
            "标题": "和周元吉右司过弊居追怀南郑相从之作",
            "作者": "陆游",
            "内容": "梁益东西六十州，大行台出北防秋。阅兵金鼓震河渭，纵猎狐兔平山丘。露布捷书天上去，军谘祭酒幄中谋。岂知今日诗来处，日落风生芦荻洲。"
        },
        {
            "标题": "得子聿到家山後书",
            "作者": "陆游",
            "内容": "日日春阴愁出户，汝今恰遇十分晴。桑林紫葚累累熟，稻垄青秧漫漫平。梦好定知行路健，书来深忍倚门情。柯桥道上山如画，早晚归舟听橹声。"
        },
        {
            "标题": "岳池农家",
            "作者": "陆游",
            "内容": "春深农家耕未足，原头叱叱两黄犊，泥融无块水初浑，雨细有痕秧正绿。绿秧分时风日美，时平未有差科起，买花西舍喜成婚，持酒东邻贺生子。谁言农家不入时，小姑画得城中眉，一双素手无人识，空村相唤看缫丝。农家农家乐复乐，不比市朝争夺恶。宦游所得真几何，我已三年废东作。"
        },
        {
            "标题": "示福孙并示喜曾",
            "作者": "陆游",
            "内容": "北商久不通，梨枣罕登盘。山舍惟有橘，琐细如弹丸。\n此外则柿栗，收拾猿鸟残。虽无庞翁话，儿孙亦团栾。\n今岁雨雪晚，岁暮始大寒。二稚乃可怜，不诉衣襦单。\n地炉有微火，诵书到更阑。我老多感慨，赖汝差自宽。"
        },
        {
            "标题": "野寺",
            "作者": "陆游",
            "内容": "闲行入野寺，僧饭鼓其镗。惨惨风剺面，晖晖日满廊。去来元自在，宾主两相忘。却下山坡路，樵歌出陇长。"
        },
        {
            "标题": "道怀",
            "作者": "陆游",
            "内容": "织罢化吾梭，棋终烂汝柯。药灵刀匕足，语妙立谈多。楂浦吹横笛，桐江买短蓑。白鸥真可友，万里渺烟波。"
        },
        {
            "标题": "道室试笔六首 其六",
            "作者": "陆游",
            "内容": "明明行路有神仙，世士求仙却不然。贪冒苦多廉让少，恐君未得尽天年。"
        },
        {
            "标题": "道室试笔",
            "作者": "陆游",
            "内容": "浮云万事不到眼，千岁人间心尚孩。屏风叠下看花落，扇子峡中闻雪来。"
        },
        {
            "标题": "道上见村民聚饮",
            "作者": "陆游",
            "内容": "霜风利如割，霜叶净如扫，正当十月时，我行山阴道。场功俱已毕，欢乐无壮老，野歌相和答，村鼓更击考。市垆酒虽薄，群饮必醉倒，鸡豚治羹胾，鱼鳖杂鲜槁。但愿时太平，邻里常相保，家家了租税，春酒寿翁媪。"
        },
        {
            "标题": "道室杂题四首 其一",
            "作者": "陆游",
            "内容": "早访丹砂上岣嵝，晚提河派溯昆崙。阴符后出君无忽，三百奇文要细论。"
        },
        {
            "标题": "书道室壁",
            "作者": "陆游",
            "内容": "馀生天地一飞蓬，学道年来似有功。习气扫除空劫外，精神澡雪隐书中。\n种瓜溪父时时见，卖药壶公处处同。莫谓与人缘苦薄，相随拍手有儿童。"
        },
        {
            "标题": "秋暑夜起追凉",
            "作者": "陆游",
            "内容": "道士矶边浪蹴天，郎官湖上月侵船。暮年自度无因到，且与沙鸥作後缘。"
        },
        {
            "标题": "道室试笔六首 其二",
            "作者": "陆游",
            "内容": "兜罗绵云常满谷，勃落叶衣无四时。中原百战血涂野，此老醉眠初不知。"
        },
        {
            "标题": "道室杂咏三首 其一",
            "作者": "陆游",
            "内容": "舄化双凫杖化龙，云山回首不知重。药园夜啸丹台月，酒市秋听紫阁钟。\n岂但烟霄随步武，故应冰雪换形容。小童开户惊奇事，野鹤来巢砌下松。"
        },
        {
            "标题": "久雨道怀",
            "作者": "陆游",
            "内容": "暮年惜日月，木落辄动心。闲居念亲友，所愿闻足音。风雨断官道，吾庐况幽深。渺渺云水乡，萧萧芦荻林。草茂豪鸣蛙，天阔无来禽。四顾此何处，悠悠付孤斟。"
        },
        {
            "标题": "道室晨起",
            "作者": "陆游",
            "内容": "纸帐晨光透，山炉宿火燃。鸡鸣犹喔喔，鸦起已翩翩。形槁寒岩木，心凝古涧泉。何须更临镜，断是一癯倦。"
        },
        {
            "标题": "道室书事",
            "作者": "陆游",
            "内容": "五十馀年读道书，老来所得定何如。目光焰焰夜穿帐，胎发青青晨映梳。\n甚畏蝮蛇宁断手，已烹熊掌敢兼鱼。春芜二亩扶犁去，空忆高皇赐对初。"
        },
        {
            "标题": "道室试笔",
            "作者": "陆游",
            "内容": "吾家学道今四世，世佩施真三住铭。一窗萝月照孤咏，万壑松风吹半醒。"
        },
        {
            "标题": "道上见梅花",
            "作者": "陆游",
            "内容": "载酒房湖风日美，探梅喜折一枝新。今朝忽向街头见，万萼千跗俗却春。"
        },
        {
            "标题": "书怀示子遹",
            "作者": "陆游",
            "内容": "平生山林几緉屐，何意随人戴朝帻！口言报国直妄耳，断简围坐晨至夕。道山堂东直庐冷，手种疏篁半窗碧。但虞风波起平地，岂有亮发能补益。成书朝奏暮请老，入耳幸免烦言啧。东望故山百余里，父老欢忻来接迹，白羊绿酒争下担，长笛腰鼓纷如织，迢迢梅市过鲁墟，观者所至空巷陌。尔来呻吟又春尽，周视室中惟四壁。但令粝饭麤撑拄，犹胜朱门常踧踖。小儿助我理孤学，终岁伏几心如石。问看饮酒咏离骚，何似焚香对周易？"
        },
        {
            "标题": "追怀曾文清公呈赵教授赵近尝示诗",
            "作者": "陆游",
            "内容": "忆在茶山听说诗，亲从夜半得玄机。常忧老死无人付，不料穷荒见此奇。律令合时方帖妥，工夫深处却平夷。人间可恨知多少，不及同君叩老师。"
        },
        {
            "标题": "道山直舍",
            "作者": "陆游",
            "内容": "身世从来一蠹鱼，讨论犹记入朝初。自怜报国无他技，又领兰台四库书。"
        },
        {
            "标题": "道院杂兴",
            "作者": "陆游",
            "内容": "江上霜风吹角巾，东归不独为吴蓴。扫除长剑华缨梦，收拾孤颿短棹身。勾漏丹砂开灶晚，商颜芝草满山春。东封敢拟迎銮仗，且作行歌陌上人。"
        },
        {
            "标题": "稻陂",
            "作者": "陆游",
            "内容": "白水满稻陂，投种未三宿，新秧出水面，已作纤纤绿。年来残俸绝，所望在一熟；见之喜欲舞，不复忧半菽。想当西成时，载重压车轴。病齿幸已牢，往矣分社肉。"
        },
        {
            "标题": "道院遣兴",
            "作者": "陆游",
            "内容": "满镜新霜老可惊，十年烟陇废春耕。黄丝黑黍有归梦，白发苍颜无宦情。浮世不堪供把玩，安心随处是修行。尚嫌未到无为地，酷爱朝钟暮磬声。"
        },
        {
            "标题": "道室杂题",
            "作者": "陆游",
            "内容": "勘书窗下松明火，采药溪头槲叶衣。只在人间人不识，秋风又见雁南飞。"
        },
        {
            "标题": "道院杂兴",
            "作者": "陆游",
            "内容": "征途暗尽旧貂裘，归卧林间喜自由。体倦尚凭书引睡，心安不假酒攻愁。丹炉弄火经年熟，竹院听琴竟日留。今旦理髯还一笑，白间时有黑丝抽。"
        },
        {
            "标题": "道室杂题",
            "作者": "陆游",
            "内容": "早访丹砂上峋嵝，晚提河派泝昆仑。阴符後出君无忽，三百奇文要细论。"
        },
        {
            "标题": "道室杂咏",
            "作者": "陆游",
            "内容": "黄褐长绦七尺身，袖中一剑隐红麈。城门万屦日来往，众里安知无此人？"
        },
        {
            "标题": "道院杂兴",
            "作者": "陆游",
            "内容": "龟堂有叟富神通，白发何妨两颊红。先取山川来掌上，却移天地入壼中。莺花不老非尘世，风月常新夺化工。近作东篱君未见，一尊少住莫匆匆。"
        },
        {
            "标题": "道院述怀",
            "作者": "陆游",
            "内容": "八十年前一炷香，依然余习未全忘。旧缘入静多扃户，近为精思别置床。篝火古铛煎桧蜜，汲泉小瓮酿松肪。老翁正似辽天鹤，更觉人间岁月长。"
        },
        {
            "标题": "道室偶书",
            "作者": "陆游",
            "内容": "置心常在结绳前，纵未登仙亦永年。秦不及期周过历，灼然由我不由天。"
        },
        {
            "标题": "道院述怀",
            "作者": "陆游",
            "内容": "学道已非生死流，极知心外更何求。理穷性尽命亦至，气住神全形自留。大药一炉真度世，孤桐三尺可忘忧。故人怪我归来晚，太华峰头又素秋。"
        },
        {
            "标题": "古意",
            "作者": "陆游",
            "内容": "绁足饲饥鹰，鹰饱意未平；伏枥岂不安，老骥终悲鸣。士生固欲达，又惧徒富贵。素愿有未伸，五鼎淡无味。茅屋秋雨漏，稻陂春水深。长歌倾浊酒，举世不知心。"
        },
        {
            "标题": "丰年行",
            "作者": "陆游",
            "内容": "南村北村春雨晴，东家西家地碓声。稻陂正满绿针密，麦陇无际黄云平。前年谷与金同价，家家涕泣伐桑柘；岂知还复有今年，酒肉如山赛春社。吏不到门人昼眠，老稚安乐如登仙。县前归来传好语，黄纸续放身丁钱。"
        },
        {
            "标题": "道室书事",
            "作者": "陆游",
            "内容": "榻上一琴横，中函太古声。丹砂烧已死，芝草种初生。道胜魔军破，方灵疾竖平。明朝有蜀使，细字报青城。"
        },
        {
            "标题": "道室秋夜",
            "作者": "陆游",
            "内容": "江上穷秋日，庵中独夜时。丹灵敺竖子，神定出婴儿。粱熟犹余梦，柯摧未毕棋。神仙元可学，往矣不须疑。"
        },
        {
            "标题": "雪後苦寒行饶抚道中有感",
            "作者": "陆游",
            "内容": "残雪暮还结，朔风晴更寒。重裘犹粟肤，连酌无驿颜。指直不可握，终日缩袖间。十年走万里，何适不艰难。附火财须臾，揽辔复慨叹。恨不以此劳，为国戍玉关。"
        },
        {
            "标题": "道院述怀二首 其一",
            "作者": "陆游",
            "内容": "学道已非生死流，极知心外更何求。理穷性尽命亦至，气住神全形自留。\n大药一炉真度世，孤桐三尺可忘忧。故人怪我归来晚，太华峰头又素秋。"
        },
        {
            "标题": "书道室壁",
            "作者": "陆游",
            "内容": "余生天地一飞蓬，学道年来似有功。习气扫除空劫外，精神澡雪隐书中。种瓜溪父时时见，卖药壶公处处同。莫谓与人缘苦薄，相随拍手有儿童。"
        },
        {
            "标题": "题丈人观道院壁",
            "作者": "陆游",
            "内容": "断香浮月磬声残，木影如龙布石坛。偶驾青鸾尘世窄，闲吹玉笛洞天寒。奇香满院晨炊药，异气穿岩夜浴丹。却笑飞仙未忘俗，金貂犹著侍中冠。"
        },
        {
            "标题": "道室杂咏",
            "作者": "陆游",
            "内容": "精神有限惟当啬，造化无心不汝私。此事安须知决择，鸡鸣勿後老人期。"
        },
        {
            "标题": "道室杂咏",
            "作者": "陆游",
            "内容": "莫缘侯印学阴谋，生世惟须一钓舟。轻用镆邪终折缺，善刀何止解千牛。"
        },
        {
            "标题": "道室杂咏",
            "作者": "陆游",
            "内容": "身是秋风一断蓬，何曾住处限西东。棋枰窗下时闻雹，丹灶岩间夜吐虹。采药不辞千里去，钓鱼曾破十年功。白头始悟颐生纱，尽在黄庭两卷中。"
        },
        {
            "标题": "道室试笔",
            "作者": "陆游",
            "内容": "事来得失若山重，放下始知前日狂。一枝藜杖一壼酒，何处人间无醉乡？"
        },
        {
            "标题": "化成院",
            "作者": "陆游",
            "内容": "翠围至化成，七里几千盘，肩舆掀泞淖，叹息行路难。缘坡忽入谷，蜒蜿苍龙蟠。孤塔插空起，双柟当夏寒。飞屐到上方，渐觉所见宽。前山横一几，稻陂白漫漫。肥僧大腰腹，呀喘趋迎官，走疾不得语，坐定汗未乾。高人遗世事，跏趺穴蒲团；作此望尘态，岂如返巾冠！日落闻鹿鸣，感我平生欢。客游殊未已，芳岁行当阑。"
        },
        {
            "标题": "稻饭",
            "作者": "陆游",
            "内容": "买得乌犍遇岁穰，此身永免属官仓。塘南塘北九千顷，八月村村稻饭香。"
        },
        {
            "标题": "道室杂题",
            "作者": "陆游",
            "内容": "闻说湖中有钓舟，烟波出没杂轻鸥。一声清啸去已远，我欲从之何处求？"
        },
        {
            "标题": "寒食日九里平水道中",
            "作者": "陆游",
            "内容": "晓雨丝丝熟食时，泥深辙断客行迟。乱云重叠藏山寺，野水纵横入稻陂。马鬣松阴封旧陇，龟趺道左立新碑。扶衰此出知能几？清泪临风不自持。"
        },
        {
            "标题": "道室即事",
            "作者": "陆游",
            "内容": "看尽吴山看蜀山，归来不减旧朱颜。宣和遗老凋零尽，况说祥符景德间！"
        },
        {
            "标题": "道室述怀",
            "作者": "陆游",
            "内容": "养心功用在还婴，肯使秋毫有妄情？二寸藤冠狂道士，一编蠹简老书生。狐妖从汝作人立，金价在吾如十轻。地肺终嫌近朝市，明年泝峡上青城。"
        },
        {
            "标题": "道院杂兴",
            "作者": "陆游",
            "内容": "早岁知闻久已空，岿然犹有灞城翁。东楼谁记倾春碧，北岭空思擘晚红。冉冉流年霜鬓外，累累荒冢绿芜中。琳房何日金丹熟？老鹤犹堪万里风。"
        },
        {
            "标题": "道室试笔",
            "作者": "陆游",
            "内容": "明明行路有神仙，世土求仙却不然。贪冒苦多廉让少，恐君未得尽天年。"
        },
        {
            "标题": "湖村春兴",
            "作者": "陆游",
            "内容": "桑柘相望雨露新，桃源自隐不缘秦。稻陂正满初投种，蚕子方生未忌人。酒借鹅儿成浅色，鱼凭云母作修鳞。赛神归晚比邻醉，一笑犹关老子身。"
        },
        {
            "标题": "道室杂咏",
            "作者": "陆游",
            "内容": "冰霜难与夏虫语，晦朔岂容朝菌知。忿欲至前能小忍，人人券内有期颐。"
        },
        {
            "标题": "道院偶述",
            "作者": "陆游",
            "内容": "忆在青城炼大丹，丹成垂欲上仙班。飘零未忍尘中老，犹待时平隐华山。"
        },
        {
            "标题": "得成都诸友书劝少留嘉阳戏作",
            "作者": "陆游",
            "内容": "一坐五十日，痴顽良可哀。新凉为醉地，少讼作慵媒。市柳风烟惨，汀苹岁月催。远官从漫浪，垂老嬾低回。"
        },
        {
            "标题": "道室杂咏",
            "作者": "陆游",
            "内容": "万法元须一理通，长生极治本同功。广成千岁无它术，祗在唐虞二典中。"
        },
        {
            "标题": "道室即事",
            "作者": "陆游",
            "内容": "遍游海岳却归秦，除却南山万事新。长剑高车何足道，金人十二也成尘。"
        },
        {
            "标题": "出游",
            "作者": "陆游",
            "内容": "近过父老远寻僧，病起经行力渐增。织室蹋机鸣轧轧，稻陂瀦水筑登登。浅深村落时分径，高下川原自作层。薄暮到家还熟睡，隔林钟鼓报晨兴。"
        },
        {
            "标题": "道室戏咏",
            "作者": "陆游",
            "内容": "道身隐太华，壮岁客青城。采药何辞远，烧丹久未成。傅生已醉死，韩子得狂名。犹有残诗在，他年遗後生。"
        },
        {
            "标题": "道院偶述",
            "作者": "陆游",
            "内容": "景德祥符草野臣，登封曾望属车尘。已经成住壤空劫，犹是东西南北人！"
        },
        {
            "标题": "道室书事",
            "作者": "陆游",
            "内容": "五十余年读道书，老来所得定何如？目光焰焰夜穿帐，胎发青青晨映梳。甚畏蝮蛇宁断手，已烹熊掌敢兼鱼。春芜二亩扶犁去，空忆高皇赐对初。"
        },
        {
            "标题": "道室试笔",
            "作者": "陆游",
            "内容": "死来尚恋游金谷，病废犹难放柳枝。等是胸中不浩浩，乐天莫笑季伦痴。"
        },
        {
            "标题": "道室试笔",
            "作者": "陆游",
            "内容": "兜罗绵云常满谷，勃落叶衣无四时。中原百战血涂野，此老醉眠初不知。"
        },
        {
            "标题": "道室夜意",
            "作者": "陆游",
            "内容": "寒泉漱酒醒，午夜诵仙经，茶鼎声号蚓，香盘火度萤。斋心守玄牝，闭目得黄宁。寄语山中友，因人送茯苓。"
        },
        {
            "标题": "道室杂咏",
            "作者": "陆游",
            "内容": "鸟化双凫杖化龙，云山回首不知重。药园夜啸丹台月，酒市秋听紫阁钟。岂但烟霄随步武，故应冰雪换形容。小童开户惊奇事，野鹤来巢砌下松。"
        },
        {
            "标题": "道室即事",
            "作者": "陆游",
            "内容": "松根茯苓味绝珍，甑中枸杞香动人。劝君下箸不领略，终作邙山一窖尘。"
        },
        {
            "标题": "道室即事",
            "作者": "陆游",
            "内容": "黄金堆屋无处用，甲第连云谁与居？莫笑先生无仆马，风雷万里跨鲸鱼。"
        },
        {
            "标题": "道室即事",
            "作者": "陆游",
            "内容": "一簪残雪寄林亭，手把黄庭两卷经。琴调养心安澹泊，炉香挽梦上青冥。随缘久已均忧喜，玩世惟须半醉醒。溪父园公殊未见，颓然谁与共忘形？"
        },
        {
            "标题": "道中累日不肉食至西县市中得羊因小酌",
            "作者": "陆游",
            "内容": "门外倚车辕，颓然就醉昏。栈余羊绝美，压近酒微浑。一洗穷边恨，重招去干魂。客中无晤语，灯烬为谁繁？"
        },
        {
            "标题": "道室杂题",
            "作者": "陆游",
            "内容": "山中有草名长生，丹砂可死金可成。服之刀圭齿发换，要看东封告太平。"
        },
        {
            "标题": "道室秋夜",
            "作者": "陆游",
            "内容": "道室生虚白，仙经写硬黄。晨杯擎石髓，夜几照松肪。眼力新生犊，心源百链钢。何当登日观，万里看扶桑？"
        },
        {
            "标题": "道室杂咏",
            "作者": "陆游",
            "内容": "莫怪先生阅事多，人间何处不经过。天山八月霜枯草，阳谷三更日浴波。酒熟春风归掌握，丹成神物共谁何。散人本带江湖号，四百年来一钓蓑。"
        },
        {
            "标题": "道院遣兴",
            "作者": "陆游",
            "内容": "微官不复叹头颅，高栋虚窗乐有余。中夜塔铃空际语，望秋庭树月中疏。甗炊青饭留岩客，露点朱毫勘玉书。犹恨未成归剡曲，小舟闲釆白芙渠。"
        },
        {
            "标题": "道室杂咏",
            "作者": "陆游",
            "内容": "放翁耄齿犹朱颜，一物不留方寸间。已吞八九云梦泽，更著百亿须弥山。"
        },
        {
            "标题": "鼠屡败吾书偶得狸奴捕杀无虚日群鼠几空为赋",
            "作者": "陆游",
            "内容": "服役无人自炷香，狸奴乃肯伴禅房。书眠共藉床敷暖，夜坐同闻漏鼓长。贾勇遂能空鼠穴，策勋何止履胡肠。鱼餮虽薄真无媿，不向花间捕蝶忙。"
        },
        {
            "标题": "得韩无咎书寄使虏时宴东都驿中所作小阕",
            "作者": "陆游",
            "内容": "大梁二月杏花开，锦衣公子乘传来。桐阴满地扫不得，金辔玲珑上源驿。\n上源驿中搥画鼓，汉使作客谁作主。舞女不记宣和妆，庐儿尽能女真语。\n书来寄我宴时诗，归鬓知添几缕丝。有志未须深感慨，筑城会据拂云祠。"
        },
        {
            "标题": "发箧得故人书有感",
            "作者": "陆游",
            "内容": "衰鬓星星换旧青，世间万事但堪惊。晨炊欲熟客未觉，夜漏渐残人尚行。花发且为无事饮，诗成非复不平鸣。京华朋旧凋零尽，忽见缄题似隔生。"
        },
        {
            "标题": "寓舍闻禽声",
            "作者": "陆游",
            "内容": "日暖林梢鹎鵊鸣，稻陂无处不青青。老农睡足犹慵起，支枕东窗尽意听。"
        },
        {
            "标题": "幽居记今昔事十首以诗书从宿好林园无俗情为",
            "作者": "陆游",
            "内容": "总角人家塾，学经至豳诗，治道本耕桑，此理在不疑。今兹垂九十，谢事居海涯，戴星理农业，未叹筋力衰。四月筑麦场，五月瀦稻陂。秉火去螟蝗，磨刀翦棘茨。西成大作社，歌鼓乐圣时。"
        },
        {
            "标题": "今岁六月望後一日立秋故比常年凉意差早",
            "作者": "陆游",
            "内容": "九衢车马困炎曦，正是山中散发时。秋近梧桐已摇落，阴生蟋蟀最先知。稻陂水白宁忧旱？灶突烟青幸续炊。谁谓吾庐太岑寂，茶瓜亦有野人期。"
        },
        {
            "标题": "读苏叔党汝州北山杂诗次其韵",
            "作者": "陆游",
            "内容": "暑耘日炙背，寒耕泥没脚；众人占膏腴，我独治硗确。力尽功未见，厥土但如昨，岂惟窘糠粞，直恐转沟壑。今年雨阳时，天如相耕获。屋倾未暇扶，且复补篱落。"
        },
        {
            "标题": "得蜀信",
            "作者": "陆游",
            "内容": "齿发凋零志气衰，强临尊酒祗成悲。少年半是投闲日，春事常当卧病时。忧患颇疑书作祟，功名不似老如期。青城旧友频相约，归养金丹尚未迟。"
        },
        {
            "标题": "得都下八月书报蒙恩牧叙州",
            "作者": "陆游",
            "内容": "凤城书到锦江边，故里归期愈渺然。掌上山川初入梦，壶中日月尚经年。方轮落落难推谷，倦马駸駸怕著鞭。未佩鱼符无吏责，看花且作拾遗颠。"
        },
        {
            "标题": "得故人书偶题",
            "作者": "陆游",
            "内容": "小筑稽山下，狂歌剡曲傍。乡邻共鸡黍，童稚学农桑。白首余年促，青编後日长。此心谁复许，三叹付书囊。"
        },
        {
            "标题": "得所亲广州书",
            "作者": "陆游",
            "内容": "音信连年恨不闻，书来细读却消魂。人稀野店山魈语，路僻蛮村荔子繁。毒草自摇春寂寂，瘴云不动昼昏昏。此生相见应无日，且置清愁近一樽。"
        },
        {
            "标题": "得季长书追怀南郑幕府慨然有作",
            "作者": "陆游",
            "内容": "从戎昔在山南日，强半春光醉里销。绿树啼莺窥帽影，画桥飞絮逐鞭梢。花经小雨开差晚，笙怯余寒涩未调。惆怅流年又如许，羁魂欲仗楚词招。"
        },
        {
            "标题": "得林正父察院书问讯甚勤以长句寄谢",
            "作者": "陆游",
            "内容": "折柳湖南别尚新，书来已见柳摇春。故情有此胶投漆，薄俗从渠越视秦。长剑拄颐那复梦，短衣掩胫未全贫。有诗亦欲频持寄，肠断西江六六鳞。"
        },
        {
            "标题": "得京书或怪久不通问",
            "作者": "陆游",
            "内容": "惯向江湖铩羽翰，云霄那敢接鵷鸾。百年未必如炊久，万事真须作梦看。白首据鞍惭侠气，清灯顾影叹儒酸。手遮西日成何味，还我平生旧钓竿。"
        },
        {
            "标题": "次韵季长见示",
            "作者": "陆游",
            "内容": "倚遍南楼十二栏，长歌相属寓悲欢。空怀铁马横戈意，未试冰河堕指寒。成败极知无定势，是非元自要徐观。中原阻绝王师老，那敢山林一枕安。"
        },
        {
            "标题": "得亲旧书问近况以诗代书报之",
            "作者": "陆游",
            "内容": "溪头日日弄潺湲，敢料余生竟得全！白简免劳中执法，青铜罢算小行年。花前一笑频开口，林下深藏永息肩。欲养金丹还嬾去，身今已是地行仙。"
        },
        {
            "标题": "小雨出西门五里至东岳庙",
            "作者": "陆游",
            "内容": "埋没文书每自怜，偷闲出郭一欣然。稻陂雨细丰年候，槐陌风清嫩暑天。心似春鸿宁久住，身如秋扇合长捐。平生士雅今亡恙，老病何由共著鞭？"
        },
        {
            "标题": "得韩无咎书寄使虏时宴东都驿中所作小阕",
            "作者": "陆游",
            "内容": "大梁二月杏花开，绵衣公子乘传来。桐阴满第归不得，金辔玲珑上源驿。上源驿中搥画鼓，汉使作客胡作主。舞女不记宣和妆，庐儿尽能女真语。书来寄我宴时词，归鬓知添几缕丝？有志未须深感慨，筑城会据拂云祠。"
        },
        {
            "标题": "陶渊明云三径就荒松菊犹存盖以菊配松也余读而感之因赋此诗",
            "作者": "陆游",
            "内容": "菊花如端人，独立凌冰霜。名纪先秦书，功标列仙方。\n纷纷零落中，见此数枝黄。高情守幽贞，大节凛介刚。\n乃知渊明意，不为汎酒觞。折嗅三叹息，岁晚弥芬芳。"
        },
        {
            "标题": "春前六日作",
            "作者": "陆游",
            "内容": "夜枕梦回春雨声，晓窗日出春鸟鸣。典衣沽酒莫辞醉，自有梅花为解酲。"
        },
        {
            "标题": "读苏叔党汝州北山杂诗次其韵",
            "作者": "陆游",
            "内容": "三山镜湖上，出郭无十里；结庐非所择，但取便薪水。间亦出从宦，安能慕园绮。地主卜林塘，亦复异子美。蘧蒢方丈室，仅足容卧起。吾意本扁舟，陆居聊尔耳。"
        },
        {
            "标题": "读苏叔党汝州北山杂诗次其韵",
            "作者": "陆游",
            "内容": "寓形百年中，如臂屈伸顷；少壮几何时，已复堕衰境。老人喜自洁，临涧漱绿净。佛龛香事已，僧钵供煮饼。山茶试芳嫩，野果荐甘冷。不学万钱厨，长鱼取淮颍。"
        },
        {
            "标题": "得张季长书以大蓬见称盖以予寄禄官视昔秘书",
            "作者": "陆游",
            "内容": "老病江湖上，烦公问死生。僊蓬虽误到，残锦只虚名。点滴三更雨，凄凉万里情。向来遗恨极，不遂隐青城。"
        },
        {
            "标题": "得雨沾足遂有丰年意欣然口占",
            "作者": "陆游",
            "内容": "人事销沉渺莽中，此身元合付天公。儒生可逐惟求忘，社酒常辞不怕聋。郁郁稻苗欣出穗，汪汪陂水告成功。老民莫道浑无用，能为明时祝岁丰。"
        },
        {
            "标题": "谢徐居厚汪叔潜携酒见访",
            "作者": "陆游",
            "内容": "我虽生乱离，犹及见前辈。衣冠方南奔，文献往往在。幸供扫洒役，迹忝诸生内。话言犹在耳，造次敢不佩？残年趋死近，孤学与时背；妄出更何求，终老事耕耒。史君稽古学，力大障横溃；广文亦伟士，名字震当代。同舟肯过我，凛与前修配。忧时抱忠鲠，论事极慷慨。嗟予虽益衰，耳目幸未废。何当卜邻墙，早暮聆謦欬。"
        },
        {
            "标题": "灯下小酌",
            "作者": "陆游",
            "内容": "江湖双鬓秃，宇宙一身穷，酒浪摇轻碧，灯花落碎红。交情元易见，春事半成空。尚觊身强健，烟畦撷芥菘。"
        },
        {
            "标题": "读苏叔党汝州北山杂诗次其韵",
            "作者": "陆游",
            "内容": "旧絮补破襦，生薪续微火；惸孤有冻死，自视亦已过。邻翁冒风雪，斗酒持饮我。尖团擘霜蟹，丹漆飣山果。欣然共笑语，何止宽寒饿。布被拥更阑，招魂不须些。"
        },
        {
            "标题": "灯笼",
            "作者": "陆游",
            "内容": "我年十六游名场，灵芝借榻栖僧廊。钟声才定履声集，弟子堂上分两厢。灯笼一样薄腊纸，莹如云母含清光。还家欲学竟未暇，岁月已似奔车忙。书生白首故习在，颠倒简牍纷朱黄。短檠虽复作老伴，目力眩晃不可常。平生所好忽入手，摩挲把挈喜欲狂。兰膏潋灩支达旦，秋雨萧瑟输新凉。讨论废忘正涂乙，遂欲尽发万卷藏。所嗟衰病终难勉，非复当年下五行。"
        },
        {
            "标题": "得赵昌甫寄予及子遹诗",
            "作者": "陆游",
            "内容": "去国双蓬鬓，还山一鹿车。壮惭稽古浅，老悔养生疏。俗态慵开眼，高吟独起予。青灯对余子，并为问何如。"
        },
        {
            "标题": "读苏叔党汝州北山杂诗次其韵",
            "作者": "陆游",
            "内容": "德孙秀眉宇，慨然修初服；枯肠贮诗书，十饭九不肉。成童将觅举，想见袍立鹄。先泽傥未衰，岂无五秉粟。汝能记吾言，并以告阿福，闭门勿杂交，一经万事足。"
        },
        {
            "标题": "黄祊小店野饭示子坦子聿",
            "作者": "陆游",
            "内容": "山林久衰病，生世几清明？未作松根卧，犹寻溪上行。食新炊麦饭，尝饁啜蓴羹。孺子虽知学，家贫且力耕。"
        },
        {
            "标题": "食新有感贫居久蔬食至是方稍得肉",
            "作者": "陆游",
            "内容": "壮游车辙遍天涯，晚得祠官不去家。优老每惭千载遇，食新又叹一年加。出波鱼美如通印，下栈羊肥抵卧沙。扪腹笑歌仍索酒，不嫌邻舍怪讙哗。"
        },
        {
            "标题": "得赵若川书因寄",
            "作者": "陆游",
            "内容": "泽居路绝人不到，晨起忽传双鲤鱼。储泪一升悲世事，减愁三尺看君书。龙墀对策言伤直，山邑迎亲计未疏。老病闭门谁省录？因风时肯问何如。"
        },
        {
            "标题": "山庖",
            "作者": "陆游",
            "内容": "新舂䆉稏滑如珠，旋压犁祁软胜酥。更剪药苗挑野菜，山家不必远庖厨。"
        },
        {
            "标题": "灯下阅吏牍有感",
            "作者": "陆游",
            "内容": "老眼今年太负渠，羲经鲁史顿成疏。一为柱後惠文吏，厌读司空城旦书。正苦雁行须束缚，不言鼠辈合诛鉏。致君尧舜元无术，黄卷何辞饱蠹鱼。"
        },
        {
            "标题": "读苏叔党汝州北山杂诗次其韵",
            "作者": "陆游",
            "内容": "吾幼从父师，所患经不明，何尝效侯喜，欲取能诗声；亦岂刘隋州，五字矜长城。秋雨短檠夜，掉头费经营，区区宇宙间，舍重取所轻。此身傥未死，仁义尚力行。"
        },
        {
            "标题": "即事示子遹",
            "作者": "陆游",
            "内容": "四十已悲非少年，耄期何事每欢然？游山夜雨眠僧院，沽酒秋风上钓船。诸友诗章来亹亹，小儿笔势亦翩翩。眼边不是常萧索，终忆巢居访老仙。"
        },
        {
            "标题": "灯夕有感",
            "作者": "陆游",
            "内容": "芙渠红绿亦参差，睡起烧香强赋诗。万里锦城无梦到，岂惟虚负放灯时。"
        },
        {
            "标题": "灯下看梅",
            "作者": "陆游",
            "内容": "风雨经旬怯倚阑，梅花折得就灯看。有情应记去年别，无寐不禁清夜寒。病起榰筇幽兴在，春迟载酒後期宽。篱东数树尤奇绝，日遣蛮童候路乾。"
        },
        {
            "标题": "灯下读书戏作",
            "作者": "陆游",
            "内容": "吾生如蠹鱼，亦复类熠燿，一生守断简，微火寒自照。区区心所乐，那顾世间笑；闭门谢俗子，与汝不同调。"
        },
        {
            "标题": "山庖",
            "作者": "陆游",
            "内容": "新舂罢亚滑如珠，旋压犁祁软胜酥。更翦药苗挑野菜，山家不必远庖厨。"
        },
        {
            "标题": "乍自京麈中得归故山作五字识喜",
            "作者": "陆游",
            "内容": "门巷如秋爽，轩窗抵海宽。初还绶若若，已觉面团团。引睡拈书卷，偷闲把钓竿。人生快意事，五月出长安。"
        },
        {
            "标题": "读苏叔党汝州北山杂诗次其韵",
            "作者": "陆游",
            "内容": "祠官粟一囊，不赡躯七赤。前年蒙宽恩，例许乞骸骨。联翩三儿子，俱作鹳雀碧，赋禄虽尚远，亦足慰衰白。幅巾茆檐下，称病谢来客。从今门前路，永扫车马迹。"
        },
        {
            "标题": "读苏叔党汝州北山杂诗次其韵",
            "作者": "陆游",
            "内容": "岩石著幼舆，风月思玄度。老子放浪心，常恐迫迟暮。安得世外人，握手相与语。吾宗甫里公，奇辞赋渔具。高风邈不嗣，徒有吟讽苦。霜风吹短衣，何山不堪住？"
        },
        {
            "标题": "灯下读书",
            "作者": "陆游",
            "内容": "少年喜书策，白首意未足。幽窗灯一点，乐处超五欲。而况黄州路，小雨渔村宿。萧萧蒹葭声，为我洗暑毒。琅然诵经史，少倦儿为续。何必效莱公，长夜醉画烛。"
        },
        {
            "标题": "读苏叔党汝州北山杂诗次其韵",
            "作者": "陆游",
            "内容": "舍北有渔矶，下临清溪流，柳阴出朱桥，莲浦横兰舟。蓴丝二三亩，采掇供晨羞；鱼虾虽琐细，亦足赡吾州。人生常如此，安用万户侯？绿蓑幸可买，金印非所求。"
        },
        {
            "标题": "灯下晚餐示子遹",
            "作者": "陆游",
            "内容": "家贫短衣不掩骭，空庖凄凄灶不爨。老翁八十忍饥熟，兀坐空堂日常旰。今年闰余九月寒，那敢遽议南山炭。艰难幸复致一餐，餔啜灯前百忧散。遹子挟册于于来，时与乃翁相论难。但令歆向竟同归，门前藉湜何忧畔。"
        },
        {
            "标题": "读苏叔党汝州北山杂诗次其韵",
            "作者": "陆游",
            "内容": "久病卧江村，发白面黧黑。艰难念温饱，日夜积涓滴。聚壤粪园桑，荷锄耘垄麦；苟失一日勤，农事深可惜。小儿念乃翁，卒岁共欣戚。跂望明年春，社雨泥一赤。"
        },
        {
            "标题": "登鹅鼻山至绝顶访秦刻石且北望大海山路危甚",
            "作者": "陆游",
            "内容": "街头旋买双芒屩，作意登山殊不恶。苍崖无罅竹鞭逸，崩石欲坠松根络。凭高开豁快送目，历险崎岖危著脚。川云忽起两蛟舞，瀑水高吹万珠落。大岩空腔谁所刳？绝壁峭立端疑削。坡平或可坐百人，峡束仅容飞一鹤。蛇蹊岌岌头自眩，鬼谷惨惨神先愕。秦皇马迹散莓苔，如镌非镌凿非凿。残碑不禁野火燎，造物似报焚书虐。人民城郭俱已非，烟海浮天独如昨。"
        },
        {
            "标题": "题斋壁",
            "作者": "陆游",
            "内容": "手斸云根结草庐，平生心事满无余。二升菰米晨炊饭，一碗松灯夜读书。天理直须闲处看，人谋常向巧中疏。烟波有趣君知否，裂网伸钩也得鱼。"
        },
        {
            "标题": "冬夜读书忽闻鸡唱",
            "作者": "陆游",
            "内容": "龌龊常谈笑老生，丈夫失意合躬耕。天涯怀友月千里，灯下读书鸡一鸣。事去大床空独卧，时来竖子或成名。春芜何限英雄骨，白发萧萧未用惊。"
        },
        {
            "标题": "寄子虡兼示子遹",
            "作者": "陆游",
            "内容": "书生赋命艰，举步得忧患；敢论得意事，一笑亦有限。南征度闽岭，西戍历蜀栈，吴江听唳鹤，淮浦送归雁。归来耕故山，暮雨泥没骭。群鸦下空陂，黄犊鸣绝岸。索饭闵儿啼，乞墦虞妾覸。一裘三十年，破裂不受绽。欲添一把茅，百计亦未办。大儿急亲养，辛苦就远宦，间出冒虏尘，短甲中夜擐。小儿奉亲驩，野果采溪涧，勉使就微禄，未对涕先潸。观汝兄弟意，岂复厌藜苋；兄归弟不出，定省同夜旦。"
        },
        {
            "标题": "夜中起读书戏作",
            "作者": "陆游",
            "内容": "发已凋零齿已疏，忍饥白首卧蜗庐。风声忽轹蓬窗过，夜半呼灯起读书。"
        },
        {
            "标题": "登东山",
            "作者": "陆游",
            "内容": "老惯人间岁月催，强扶衰病上崔嵬。生为柱国细事尔，死画云台何有哉！熟计提军出青海，未如唤客倒金罍。明朝日出春风动，更看晴天万里开。"
        },
        {
            "标题": "新凉示子遹时子遹将有临安之行",
            "作者": "陆游",
            "内容": "竹簟纱幮事已非，秋清初换熟嫌衣。鹊惊山月栖还起，萤避溪风堕又飞。老眼渐昏书嬾读，壮心虽在事多违。夜窗剩欲挑灯语，日倚柴门望汝归。"
        },
        {
            "标题": "奉圣淳山主年八十有四放翁为作真赞",
            "作者": "陆游",
            "内容": "两住名山一老禅，目光如电照人天。行藏不用占蓍草，卦气全来二十年。"
        },
        {
            "标题": "登城望西崦",
            "作者": "陆游",
            "内容": "登城望西崦，数家斜照中。柴荆昼亦闭，乃有太古风。惨淡起炊烟，寂历下钓筒。土瘦麦苗短，霜重桑枝空。恐是种桃人，或有采芝翁。何当宿楼上，月明照夜舂。"
        },
        {
            "标题": "饭后登东山",
            "作者": "陆游",
            "内容": "饭已茶未成，褰裳步山径。虽云筋力衰，拄杖犹济胜。\n天高楼塔丽，霜落沟港净。岂惟野实丹，已觉林笋迸。\n井桐亦强项，叶脱枝愈劲。啼鸟久不去，将无助幽兴。\n盘纡穿翠谷，攲仄下危磴。所嗟无客来，谁与持麈柄。"
        },
        {
            "标题": "登灌口庙东大楼观缗江雪山",
            "作者": "陆游",
            "内容": "我生不识柏梁建章之宫殿，安得峨冠侍游宴；又不及身在荥阳京索间，擐甲横戈夜酣战。胸中迫隘思远游，泝江来倚＊山楼。千年雪岭阑边出，万里云涛坐上浮。禹迹茫茫始江汉，疏凿功当九州半。丈夫生世要如此，齎志空死能无叹！白发萧条吹北风，手持卮酒酹江中。姓名未死终磊磊，要与此江东注海。"
        },
        {
            "标题": "登江楼",
            "作者": "陆游",
            "内容": "已过瞿唐更少留，小船聊系古夔州。簿书未破三年梦，杖屦先寻百尺楼。日暮雪云迷峡口，岁穷畲火照关头。野人不解微官缚，尊酒应来此散愁。"
        },
        {
            "标题": "饭後登东山",
            "作者": "陆游",
            "内容": "饭已茶未成，褰裳步山径。虽云筋力衰，挂杖犹济胜。天高楼塔丽，霜落沟港净。岂惟野实丹，已觉林笋迸，井桐亦强项，叶脱枝愈劲。啼鸟久不去，将无助幽兴？盘纡穿翠谷，欹仄下危磴。所嗟无客来，谁与持尘柄！"
        },
        {
            "标题": "登东山",
            "作者": "陆游",
            "内容": "漆园傲吏养生主，栗里高人归去来。俱作放翁新受用，不妨平地脱尘埃。松崖壁立临樵坞，竹径蛇蟠上啸台。送尽夕阳山更好，与君踏月浩歌回。"
        },
        {
            "标题": "中夜起登堂北小亭",
            "作者": "陆游",
            "内容": "幽人曳杖上青冥，掠面风轻宿醉醒。朱户半开迎落月，碧沟不动浸疏星。禽声格磔频移树，花影扶疏自满庭。叹息明年又安往，此身何啻似浮萍。"
        },
        {
            "标题": "寒食省九里大墓",
            "作者": "陆游",
            "内容": "陌上箫声正卖饧，篮舆兀兀雨冥冥。人来平野一点白，山压乱云千叠青。石马朱门松下路，冻齑冷饭柳阴亭。华颠尚记儿童日，抚事兴怀涕自零。"
        },
        {
            "标题": "夜登城楼",
            "作者": "陆游",
            "内容": "上天何苍苍，四序浩旋斡。异哉今年热，炊鬻不可活。夜分睡复起，摇箑腕欲脱。强登城西楼，月露渺空阔。凭栏弄清影，凉颸入蕉葛。湿萤沾草根，惊鹘起木末。亦知难久留，襟袍资一豁。人事迭废兴，天理交予夺。羲和不停驭，去若弦上筈。此热曾当衰，岁晚备裘褐。"
        },
        {
            "标题": "小径登东山缭行自西北至溪上",
            "作者": "陆游",
            "内容": "行穿荦确度谽谺，小立风中客袖斜。衰草双双点飞蝶，长空一一送栖鸦。荻洲薄暮收鱼网，茆舍初寒响纬车。谁道老人多感慨，未妨尊酒乐年华。"
        },
        {
            "标题": "登荔枝楼",
            "作者": "陆游",
            "内容": "平羌江水接天流，凉入帘栊已似秋。唤作主人元是客，知非吾土强登楼。闲凭曲槛常忘去。欲下危梯更小留。公事无多厨酿美，此身不负负嘉州。"
        },
        {
            "标题": "登慧照寺小阁",
            "作者": "陆游",
            "内容": "少年富贵已悠悠，老大功名定有不？岁月消磨阅亭传，山川辽邈弊衣裘。杀身有地初非惜，报国无时未免愁。局促每思舒望眼，虽非吾土强登楼。"
        },
        {
            "标题": "登剑南西川门感怀",
            "作者": "陆游",
            "内容": "自古高楼伤客情，更堪万里望吴京。故人不见暮云合，客子欲归春水生。瘴疠连年须药石，退藏无地著柴荆。诸公勉书平戎策，投老深思看太平。"
        },
        {
            "标题": "夜登江楼",
            "作者": "陆游",
            "内容": "平生胸中无滞留，旷然独与造物游。天风驾我周宇县，夜半忽过江边楼。楼前茫茫天地阔，万顷月浸空江秋。云阶无尘鸾鹤舞，玉笛裂石鱼龙愁。肺肝澄澈纳灏气，毛发惨栗临寒流。世间回首真一梦，谁能更念酬恩雠！"
        },
        {
            "标题": "登邛州谯门门三重其西偏有神仙张四郎画像张",
            "作者": "陆游",
            "内容": "浮云在脚底，千里在眼边。攀跻忽至此，倚柱眩欲颠。车马细如螘，纷纷衢路间。嗟汝何为者，驰驱穷岁年。我本澹荡人，此心实爱闲。向来出处际，不媿咫尺天。风吹哦诗声，十里摇西山。悬知老僊翁，为我一粲然。"
        },
        {
            "标题": "登拟岘台",
            "作者": "陆游",
            "内容": "憔悴思吴客，凄凉拟岘台。一年秋欲到，两鬓老先催。袅袅菱歌断，翩翩水鸟来。倚阑哦五字，未稳莫轻回。"
        },
        {
            "标题": "雨後独登拟岘台",
            "作者": "陆游",
            "内容": "高城断处阁横空，目力虽穷兴未穷。燕子争泥朱槛外，人家晒网绿洲中。谁能招唤三秋月？我欲凭陵万里风。更比岘山无湛辈，论交惟是一枝筇。"
        },
        {
            "标题": "登山亭",
            "作者": "陆游",
            "内容": "新得天台古涧藤，强扶衰疾蹋崚嶒。登高临远虽多感，叹老嗟卑却未曾。纸上是非难尽信，人间祸福有相乘。早知等是枯鱼肆，乞水何须望斗升。"
        },
        {
            "标题": "登拟岘",
            "作者": "陆游",
            "内容": "翠阜围平野，朱楼压缭墙。风回半汀雁，云护一天霜。有地聊容拙，无方可疗狂。白头诗兴在，吟罢意差强。"
        },
        {
            "标题": "冒雨登拟岘台观江涨",
            "作者": "陆游",
            "内容": "雨气分千嶂，江声撼万家。云翻一天墨，浪蹴半空花。\n喷薄侵虚阁，低昂泛断槎。壮游思夙昔，乘醉下三巴。"
        },
        {
            "标题": "登拟岘台",
            "作者": "陆游",
            "内容": "层台缥缈压城闉，依杖来观浩荡春。放尽樽前千里目，洗空衣上十年尘。萦回水抱中和气，平远山如酝藉人。更喜机心无复在，沙边鸥鹭亦相亲。"
        },
        {
            "标题": "休日登千峰榭遇大风雨气象甚伟",
            "作者": "陆游",
            "内容": "今日逢休沐，凭高且暂闲。风声初卷野，雨气已吞山。疾病临觞嬾，尘埃得句悭。西征忽在眼，河势抱函关。"
        },
        {
            "标题": "与邻翁登山亭",
            "作者": "陆游",
            "内容": "数掩槿篱围夕照，一间茅舍背阴崖。吾生扰扰实无乐，人事悠悠那可谐？忧患向来侵绿鬓，登临此日费青鞋。京华旧友凋零尽，野老逢迎一散怀。"
        },
        {
            "标题": "晚凉登山亭",
            "作者": "陆游",
            "内容": "庭空叶飞秋，村迥鸠唤雨。新凉入巾褐，老子颠欲舞。凭高望稽山，秀色溢天宇。一镜三百里，水落分别浦。凄凉吊禹穴，秦汉未为古。世俗谁与归，吾其老农圃。"
        },
        {
            "标题": "晚登千峰榭",
            "作者": "陆游",
            "内容": "只道文书无了日，也能摆拨上层台。窗明山雪暮方作，露白野梅寒未开。老病真惭天下士，穷愁强覆掌中杯。儿曹莫怪凭阑久，得句何妨秉烛回。"
        },
        {
            "标题": "冒雨登拟岘台观江涨",
            "作者": "陆游",
            "内容": "雨气昏千嶂，江声撼万家。云翻一天墨，浪蹴半空花。喷薄侵虚阁，低昂泛断槎。壮游思夙昔，乘醉下三巴。"
        },
        {
            "标题": "夜登千峰榭",
            "作者": "陆游",
            "内容": "夷甫诸人骨作尘，至今黄屋尚东巡。度兵大岘非无策，收泣新亭要有人。薄酿不浇胸垒块，壮图空负胆轮囷。危楼插斗山衔月，徙倚长歌一怆神！"
        },
        {
            "标题": "与建子振孙登千峰榭观乌龙雪",
            "作者": "陆游",
            "内容": "二樨慧堪怜，犹赊志学年。能抛竹騕褭，来看玉蜿蜒。百念宽身後，余生慰眼前。善和书幸在，它日要人传。"
        },
        {
            "标题": "过修觉山不果登览",
            "作者": "陆游",
            "内容": "前日泛江时，雨昏失南山；今日迎我马，＊鬌拥髻鬞。白塔映朱阁，间见青林间。问我岂忘之，扬鞭亟西还。西还亦聊尔，行矣来凭栏。扰扰红尘中，岂无一日闲。会复赓此诗，大书榜其颜。但恐厄风雨，清游天所悭。"
        },
        {
            "标题": "自责",
            "作者": "陆游",
            "内容": "晨起登堂正幅巾，萧然聊欲养吾神。凡心未免更诗字，习气犹思议古人。买屩为登山寺去，彻灯缘爱月窗新。何时一切消除尽，终作无怀上古民？"
        },
        {
            "标题": "秋夜登千峰榭待晓",
            "作者": "陆游",
            "内容": "万里秋风夜艾时，剡川孤客不胜悲。读书眼暗定谁许，忧国涕零空自知。欲坠高梧先策策，渐低北斗正离离。倚阑不觉鸡号晓，剪烛题诗寄所思。"
        },
        {
            "标题": "夜登山亭",
            "作者": "陆游",
            "内容": "飞观峥嵘天宇宽，幽人半醉凭阑干。三山渺渺鸾鹤远，七泽茫茫蓑笠寒。清吹拂林横玉笛，紫云覆鼎熟金丹。童颜绿鬓无人识，回首尘寰一梦残。"
        },
        {
            "标题": "秋晚登拟岘望祥符观",
            "作者": "陆游",
            "内容": "放翁局促留江干，爱此楼前烟水宽。雨昏回望殿突兀，秋晚剩觉山苍寒。中原未复泪横臆，故里欲归身属官。云外飞仙故不远，唤渠小为驻青鸾。"
        },
        {
            "标题": "登千峰榭",
            "作者": "陆游",
            "内容": "飞观危栏缥缈中，聊将醉眼送归鸿。一生未售屠龙技，万里犹思汗马功。王衍诸人宁足责，姜维竖子自应穷。他年吊古凭高处，想见清伊照碧嵩。"
        },
        {
            "标题": "有为予言乌龙高崄不可到处有僧岩居不知其年予每登千峰榭望之慨然为作二诗 其一",
            "作者": "陆游",
            "内容": "樵子向予说，有僧巢翠微。岩扉云共宿，锡杖鹤同飞。\n日暮松明火，天寒槲叶衣。弃官从此逝，非子尚谁归。"
        },
        {
            "标题": "登山西望有怀季长",
            "作者": "陆游",
            "内容": "行年垂九十，举世少辈行。敢言分非病，要是老益壮。平时嬾书疏，有答未始倡。张卿独所敬，夙昔推直谅。迹虽隔吴蜀，相忆每惨怆。使者交道中，万里问亡恙。忽焉奉赴告，斯文岂将丧？腰经不抚棺，执绋不会葬，送子岷山下，想见车百两，我徒哭寝门，泪尽气塞吭。年虽不耄期，仕谁不将相？神明司祸福，于职岂亦旷。霜风九月初，凭高极西望，江原在何许，安得铲叠嶂？"
        },
        {
            "标题": "登上清小阁",
            "作者": "陆游",
            "内容": "楼观参差倚晚清，偶然信脚得闲行。欲求灵药换凡骨，先挽天河洗俗情。云作玉峰时特起，山如翠浪尽东倾。何因徙此横空去？笙鹤飘然过洛城。"
        },
        {
            "标题": "与建子振孙登千峰榭观乌龙雪",
            "作者": "陆游",
            "内容": "二稚慧堪怜，犹赊志学年。能抛竹騕袅，来看玉蜿蜒。\n百念宽身后，馀生慰眼前。善和书幸在，它日要人传。"
        },
        {
            "标题": "登赏心亭",
            "作者": "陆游",
            "内容": "蜀栈秦关岁月遒，今年乘兴却东游。全家稳下黄牛峡，半醉来寻白鹭洲。黯黯江云瓜步雨，萧萧木叶石城秋。孤臣老抱忧时意，欲请迁都涕已流。"
        },
        {
            "标题": "登台遇雨避於山亭晚霁乃归",
            "作者": "陆游",
            "内容": "溽暑不堪蜗舍陋，瘦藤扶我上危台。搏禽俊鹘横空去，卷雨狂风掠野来。壮观深知化工妙，幽寻却蹋夕阳回。悠然有喜君知否？屐齿留痕遍绿苔。"
        },
        {
            "标题": "客多福院晨起",
            "作者": "陆游",
            "内容": "万鲸传响彻修廊，唤起衰翁晓梦长。万事可怜随日出，一生常是伴人忙。驰驱深厌交飞盖，息偃何时静炷香？四到锦州身愈老，更堪重入少年场！"
        },
        {
            "标题": "有为予言乌龙高崄不可到处有僧岩居不知其年予每登千峰榭望之慨然为作二诗 其二",
            "作者": "陆游",
            "内容": "崄绝无微径，淙潺有细流。寒岩依作屋，堕毳拾为裘。\n木客求相识，毛人约共游。百年如一瞬，尘世几公侯。"
        },
        {
            "标题": "登太平塔",
            "作者": "陆游",
            "内容": "我从平地来，忽寄百尺巅。眼力与脚力，初不减少年。渐高山愈出，杳杳浮云烟。举手扪参旗，日月磨螘旋。天风忽吹衣，便欲从此僊。且复下梯去，著书未终篇。"
        },
        {
            "标题": "莆阳昭武延平送兵渐集戏书",
            "作者": "陆游",
            "内容": "鼓声晨紞紞，角声暮呜呜。作官了何事，空叹岁月徂。送兵稍稍集，秣马脂吾车。风霜迫摇落，残暑亦已无。野渡明丹枫，破驿吹黄榆。聊收作诗料，未用厌征途。"
        },
        {
            "标题": "登塔",
            "作者": "陆游",
            "内容": "冷官无一事，日日得闲游。壮哉千尺塔，摄衣上上头，眼力老未减，足疾新有瘳，幸兹济胜具，俯仰隘九州。雪山西北横，大江东南流。画栋云气涌，铁铎风声遒。旅怀忽恻怆，涕下不能收。十年辞象魏，万里怀松楸。仰视去天咫，绝叫当闻不？帝阍守虎豹，此计终悠悠。"
        },
        {
            "标题": "登子城新楼遍至西园池亭",
            "作者": "陆游",
            "内容": "狂夫无计奈狂何，何登临逸兴多。千叠雪山连滴博，一支春水入摩诃。吟余骑省霜侵鬓，钓罢玄真雨满蓑。逐虏榆关期尚远，不妨随处得婆娑。"
        },
        {
            "标题": "湖堤暮归",
            "作者": "陆游",
            "内容": "出郭并湖无十里，我归蟹舍过鱼梁。川云苍白不成雨，汀树青红初著霜。俗孝家家供菽水，农勤处处筑陂塘。乐哉追逐乡三老，半醉行歌咏岁穰。"
        },
        {
            "标题": "雨後登西楼独酌",
            "作者": "陆游",
            "内容": "老觉人间无一欣，强寻高处看归云。天空列嶂开图画，水落寒江学篆文。四海道途行太半，百年光景近中分。交游赖有曲生在，正向愁时能策勋。"
        },
        {
            "标题": "地僻",
            "作者": "陆游",
            "内容": "地僻临湍濑，门幽长绿苔。客书疑误达，僧刺媿虚来。清露苹花坼，斜阳燕子回。自怜犹有恨，佳日对空罍。"
        },
        {
            "标题": "题驿壁",
            "作者": "陆游",
            "内容": "轮囷古柳驿门前，籴米归迟突未烟。随计入都今四纪，驴寒仆瘦只依然。"
        },
        {
            "标题": "舟中作",
            "作者": "陆游",
            "内容": "东浦菰蒲合，南庄桑柘繁。潮生无断港，寺废有颓垣。籴米寻山步，移舟泊水村。野人多旧识，相对两无言。"
        },
        {
            "标题": "夏秋之交小舟早夜往来湖中绝句",
            "作者": "陆游",
            "内容": "城南天镜三百里，缭以重重翡翠屏。最好长桥明月夜，寄船策蹇上兰亭。"
        },
        {
            "标题": "出游",
            "作者": "陆游",
            "内容": "吴地清明未减寒，梨花初动杏花残。平沙漫漫人争度，微雨萧萧客跨鞍。野寺吹螺作春会，山邮籴米具朝餐。已开九帙吾何觊，时说金丹强自宽。"
        },
        {
            "标题": "梦有饷地黄者味甘如蜜戏作数语记之",
            "作者": "陆游",
            "内容": "有客饷珍草，发奁惊绝奇，正尔取嚼齕，炮制不暇施。异香透昆仑，清水生玉池，至味不可名，何止甘如饴。儿稚喜语翁，雪颔生黑丝。老病失所在，便欲弃杖驰。晨鸡唤梦觉，齿颊余甘滋。寄声山中友，安用求金芝。"
        },
        {
            "标题": "夏雨叹",
            "作者": "陆游",
            "内容": "蜗舍入门楣触额，黄泥壁作龟兆坼。雨多潦水欲上阶，卧听凫鸭声拍拍。日高籴米奴未回，坐知薄饭未容索。仕羞捷径耕不力，自取囊空欲谁责？富贵危机复可畏，世间果无第一策。虽然胸中有事在，片言可寿天下脉。"
        },
        {
            "标题": "客中作",
            "作者": "陆游",
            "内容": "江天雨霁秋光老，野气川云净如扫。投空飞鸟杂落叶，极目斜阳衬衰草。平沙争渡人鹄立，长亭下马障泥湿。累累红果络青篾，未霜先摘犹酸涩。客中虽云贪路程，买薪籴米常留行。茆檐独坐待僮仆，不闻人声闻碓声。"
        },
        {
            "标题": "园中晚饭示儿子",
            "作者": "陆游",
            "内容": "一饱何心慕万锺，小园父子自相从。蚍蜉布阵雨将作，蛱蝶成团春已浓。涧底束薪供晚爨，街头籴米续晨舂。盘餐莫恨无兼味，自绕荒畦摘芥菘。"
        },
        {
            "标题": "予以淳熙戊戌岁自蜀归时年五十四今三十有二",
            "作者": "陆游",
            "内容": "入玉门关到酒泉，昔人想望若登天。岂知万里西征客，归卧家山三十年。"
        },
        {
            "标题": "观邸报感怀",
            "作者": "陆游",
            "内容": "六圣涵濡寿域民，耄年肝胆尚轮囷。难求壮士白羽箭，且岸先生乌角巾。幽谷主盟猿鹤社，扁舟自适水云身。却看长剑空三叹，上蔡临淮奏捷频。"
        },
        {
            "标题": "地僻",
            "作者": "陆游",
            "内容": "地僻天教养散材，流年沉著鬓毛催。青山自绕孤城去，画角常随晚照来。几净双钩摹古帖，瓮香小啜试新醅。乘槎不是英缠远，无奈先生兴尽回。"
        },
        {
            "标题": "题明皇幸蜀图",
            "作者": "陆游",
            "内容": "天宝政事何披猖，使典相国胡奴王。弄权杨李不足怪，阿瞒手自裂纪纲。八姨富贵尚有理，何至诏书褒五郎。卢龙贼骑已汹汹，丹凤神语犹琅琅。人知大势危累卵，天稔奇祸如崩墙。台省诸公独耐事，歌咏功德卑虞唐。一朝杀气横天末，疋马西奔几不脱。向来谄子知几人，贼前称臣草间活。剑南万里望秦天，行殿春寒闻杜鹃。老臣九龄不可作，鱼蠹蛛丝金监编。"
        },
        {
            "标题": "伏中热不可过中夜起坐作诗寄五郎",
            "作者": "陆游",
            "内容": "众星若银砾，老桂卧海底。中夜热不解，病叟推枕起。悲虫号草根，孤萤照野水。树头风急生，喘汗真一洗。追忆总角初，学古颇自喜。祝身愿耆老，常恐抱志死。岂知才术疏，空自凋发齿。功名永无期，禄不饱妻子。归耕力又惫，得粟半糠秕。诗书不可赖，如倚折足几。大儿逾六十，逐食走千里，路途况艰梗，累月书一纸。岂不念归省，屡请辄见柅。幸吾未极衰，汝行姑少止。"
        },
        {
            "标题": "初夏",
            "作者": "陆游",
            "内容": "床有蒲团坐负墙，室无童子自烧香。人图作拂虽堪笑，我爱逃禅亦太狂。樱笋久忘晨入省，蓴鲈犹喜老还乡。汗青未绝茶经笔，那暇投文吊战场。"
        },
        {
            "标题": "电策",
            "作者": "陆游",
            "内容": "慈竹萧森拱废台，醉归曳策一徘徊。纷纷落日牛羊下，黯黯长空霰雪来。三峡猿催清泪落，两京梅傍战尘开。客怀已是凄凉甚，更听城头画角哀。"
        },
        {
            "标题": "钓台见送客罢还舟熟睡至觉度寺",
            "作者": "陆游",
            "内容": "抽身簿书中，兹日睡颇足。缥缈桐君山，可喜忽在目。纷纷众客散，杳杳一筇独。昔如脱渊鱼，今如走山鹿。诗情森欲动，茶鼎煎正熟。安眠簟八尺，仰看帆十幅。逍遥富春饭，放浪渔浦宿。送老水云乡，羹藜勿思肉。"
        },
        {
            "标题": "舟中对月",
            "作者": "陆游",
            "内容": "百壶载酒游凌云，醉中挥袖别故人。依依向我不忍别，谁似峨嵋半轮月？月窥船窗挂凄冷，欲到渝州酒初醒。江空袅袅钓丝风，人静翩翩葛巾影。哦诗不睡月满船，清寒入骨我欲仙。人间更漏不到处，时有沙禽背船去。"
        },
        {
            "标题": "夜起思子虡",
            "作者": "陆游",
            "内容": "我久依耕陇，儿方吊战场。卧闻风浩荡，起视月苍茫。老境绨袍暖，贫家菜粥香。惟愁杀风景，无酒作重阳。"
        },
        {
            "标题": "吊李翰林墓",
            "作者": "陆游",
            "内容": "饮似长鲸快吸川，思如渴骥勇奔泉。客从县令初何有，醉忤将军亦偶然。骏马名姬如昨日，断碑乔木不知年。浮生今古同归此，回首桓公亦故阡。"
        },
        {
            "标题": "王子猷谓竹为此君白乐天谓酒为此君余野处无",
            "作者": "陆游",
            "内容": "新种疏篁对小轩，旋沽薄酒实空尊。门无车辙亦何恨，有此两君堪与言。"
        },
        {
            "标题": "夜起思子虡",
            "作者": "陆游",
            "内容": "我久依耕垄，儿方吊战场。卧闻风浩荡，起视月苍茫。\n老境绨袍暖，贫家菜粥香。惟愁杀风景，无酒作重阳。"
        },
        {
            "标题": "蝶恋花（离小益作）",
            "作者": "陆游",
            "内容": "陌上箫声寒食近。雨过园林，花气浮芳润。千里斜阳钟欲暝。凭高望断南楼信。\n\n海角天涯行略尽。三十年间，无处无遗恨。天若有情终欲问。忍教霜点相思鬓。"
        },
        {
            "标题": "丁巳正月二日鸡初鸣梦至一山寺名凤山其尤胜",
            "作者": "陆游",
            "内容": "已穷阿合胜，更作咮轩游。不尽山河大，无根日月浮。吾身元是幻，何物疆名愁？久觅卓庵处，是间应可留。"
        },
        {
            "标题": "丁未除夕前二日休假感怀",
            "作者": "陆游",
            "内容": "梦寄梅村竹坞间，不堪客里见春还。潮生水欲通南涧，雪霁云犹冒北山。病思过年应小减，官身得假未全闲。变名吴市男儿事，末路低回自笑孱。"
        },
        {
            "标题": "丁未除夕前二日休假感怀",
            "作者": "陆游",
            "内容": "挂冠神武莫踌躇，家具何妨载鹿车。怨谤相乘真市虎，技能已尽似黔驴。黄金散後犹耽酒，白发生来更爱书。新岁定寻林下约，一觞一咏未成疏。"
        },
        {
            "标题": "丁巳正月二日鸡初鸣梦至一山寺名凤山其尤胜处曰咮轩予为赋诗既觉不遗一字",
            "作者": "陆游",
            "内容": "已穷阿閤胜，更作咮轩游。不尽山河大，无根日月浮。\n吾身元是幻，何物彊名愁。久觅卓庵处，是间应可留。"
        },
        {
            "标题": "丁酉除夕",
            "作者": "陆游",
            "内容": "浮生过五十，光景如飞鸿;寒暑俛仰间，四序忽已终。殊方感漂泊，晚境嗟龙锺。桃符舆爆竹，嬾复随儿童。不寐非守岁，燕坐夜过中。气定神自凝，海日何曈曨。岂惟三彭逃，坐觉六人空。徂年勿惆怅，阅事方无穷。"
        },
        {
            "标题": "定拆号日喜而有作",
            "作者": "陆游",
            "内容": "小雨如丝落复收，悄无人语但呜鸠。挽须预想诸儿喜，倒指犹为五日留。满案堆书惟引睡，侵天围棘不遮愁。为农父子长相守，误计随人学宦游。"
        },
        {
            "标题": "丁酉上元",
            "作者": "陆游",
            "内容": "放翁也入少年场，一笑灯前未歇狂。翠袖成围欺月冷，毡车争道觉尘香。蛮酥点缀春风早，楚饵留连夜漏长。结骑莫辞侵晓色，昔人万里看西凉。"
        },
        {
            "标题": "夜闻塔铃及泉声",
            "作者": "陆游",
            "内容": "山泉泻幽窦，塔铃摇天风；清音无时尽，静夜尤璁珑。嗟我走红尘，市声聒欲聋，多生耳根业，赖此一洗空。梦骑白凤皇，佩玉朝珠宫；觉来抚枕叹，月满草堂中。"
        },
        {
            "标题": "夏日昼寝梦游一院阒然无人帘影满堂惟燕蹋筝",
            "作者": "陆游",
            "内容": "桐阴清润雨余天，檐铎摇风破书眠。梦到画堂人不见，一双轻燕蹴筝弦。"
        },
        {
            "标题": "定命",
            "作者": "陆游",
            "内容": "定命元知不可移，更兼狂疾固虽治。履穿衣弊穷居日，齿豁头童大耋时。耕钓诗多悲境熟，功名梦少感年衰。今朝雨歇春泥散，剩伴儿童鬬草嬉。"
        },
        {
            "标题": "丁未正月春色已粲然露坐高风堂北观种花",
            "作者": "陆游",
            "内容": "苦寒不解岁峥嵘，病守兀坐忧疲氓。天风谁遣撼斗柄，便觉春色来江城。北山赛庙见残雪，东津送客闻新莺。衣裘渐减体殊健，帘幕乍卷眼为明。今朝天气更佳绝，淡日微漏云徐行。我移胡床坐庭下，幅巾半脱筇枝横。散关旌旗扫昨梦，少城丝竹真前生。数株桃杏亦漫种，未去与汝聊逢迎。"
        },
        {
            "标题": "高斋小饮戏作",
            "作者": "陆游",
            "内容": "梅花又发鬼门关，坐觉春风万里宽。荔子阴中时纵酒，竹枝声里强追欢。丁年汉使殊方老，子夜吴歌昨梦残。白帝夜郎俱不恶，两公补处得凭栏。"
        },
        {
            "标题": "丁未上元月色达晓如昼予斋居属贰车领客",
            "作者": "陆游",
            "内容": "此夕几年无此晴，碧天万里月徐行。官垆卖酒倾千斛，市里行歌彻五更。潼酪独烹僧钵美，琉璃闲照佛龛明。颓然坐睡君无笑，宝马香车事隔生。"
        },
        {
            "标题": "丁酉上元",
            "作者": "陆游",
            "内容": "鼓吹连天沸五门，灯山万炬动黄昏。美人与月正同色，客子折梅空断魂。宝马暗尘思辇路，钓船孤火梦江村。古来漫道新知乐，此意何由可共论。"
        },
        {
            "标题": "雪晴至後园",
            "作者": "陆游",
            "内容": "宝马东风拥犊车，碧鸡坊里擅豪华。南来强作寻春梦，何处如今更有花。"
        },
        {
            "标题": "雪晴至後园",
            "作者": "陆游",
            "内容": "病扶藤杖觅残梅，牢落情怀怕酒杯。约束园丁勤洒扫，迎年作意待春来。"
        },
        {
            "标题": "丁酉上元三首 其一",
            "作者": "陆游",
            "内容": "突兀毬场锦绣峰，游人士女拥千重。月离云海飞金镜，灯射冰帘掣火龙。\n信马随车纷醉侠，卖薪买酒到耕农。今年自笑真衰矣，但觉凭鞍睡思浓。"
        },
        {
            "标题": "定风波·敧帽垂鞭送客回",
            "作者": "陆游",
            "内容": "敧帽垂鞭送客回。小桥流水一枝梅。衰病逢春都不记。谁谓。幽香却解逐人来。安得身闲频置酒。携手。与君看到十分开。少壮相从今雪鬓。因甚。流年羁恨两相催。"
        },
        {
            "标题": "丁酉上元",
            "作者": "陆游",
            "内容": "突兀球场锦绣峰，游人士女拥千重。月离云海飞金镜，灯射冰帘掣火龙。信马随车纷醉侠，卖薪买酒到耕农。今年自笑真衰矣，但觉凭鞍睡思浓。"
        },
        {
            "标题": "东窗遣兴",
            "作者": "陆游",
            "内容": "巾屦长闲客，帘栊薄暑天。巢空重乳燕，叶密未鸣蝉。壶箭看多算，图书理断编。悠然已日夕，却上采菱船。"
        },
        {
            "标题": "东窗遣兴",
            "作者": "陆游",
            "内容": "东窗徙倚当闲游，水长池鱼自满沟。花气袭人浑欲醉，鸟声唤客又成愁。\n百年光景输攲枕，万里风烟入倚楼。欲写乌丝还懒去，诗名老去判悠悠。"
        },
        {
            "标题": "东窗小酌",
            "作者": "陆游",
            "内容": "乌帽翩僊白苎凉，东窗随事具杯觞。流年不贷世人老，造物能容吾辈狂。藤叶成阴山鸟下，桧花满地蜜蜂忙。何人画得农家乐？咿轧缫车隔短墙。"
        },
        {
            "标题": "雪晴欲出而路泞未通戏作",
            "作者": "陆游",
            "内容": "欲觅溪头路，春泥不可行。归来小窗下，袖手看新晴。"
        },
        {
            "标题": "东窗遣兴",
            "作者": "陆游",
            "内容": "夏浅清阴满，村深白日长。言多思寂默，酒醒悔猖狂。老马漫知路，钝锥宁出囊？此翁真耄矣，嬾於亦何伤？"
        },
        {
            "标题": "东窗偶书",
            "作者": "陆游",
            "内容": "万事何曾有速淹，熊鱕鱼腹自难兼。山川置掌犹能取，日月无胶可得黏？稚子幸堪持几杖，老生元自惯齑盐。清晨临镜还三叹，雪颌今年无处添！"
        },
        {
            "标题": "东窗独坐书怀",
            "作者": "陆游",
            "内容": "秋豪外物不关心，竹坞梅村惜未深。蓬户夜凉灯煜爚，盆山雨润木萧森。洁斋入静三熏沐，宴坐降魔七纵擒。但恨图书阙调护，不胜鼠啮与虫侵。"
        },
        {
            "标题": "东窗小酌",
            "作者": "陆游",
            "内容": "市尘远不到林塘，嫩暑轩窗昼漏长。蚕妾趁时争盐茧，农夫得雨正移秧。徒行有客惊顽健，烂醉无人笑老狂。却掩庵门径投枕，鼾声雷起撼藜床。"
        },
        {
            "标题": "短歌行",
            "作者": "陆游",
            "内容": "上樽不解散牢愁，灵药安能扶死病？千钧强弩无自射虚空，六出奇计终难逃定命。人生斯世无别巧，要在遇物心不竞。忧忘寝食怒裂眦，孰若凭高寄孤咏。炎天一葛冬一裘，藜羹饭糗勿豫谋。耳边闲事有何极，正可付之风马牛。"
        },
        {
            "标题": "东村",
            "作者": "陆游",
            "内容": "野人知我出门稀，男辍鉏耰女下机。掘得茈菇炊正熟，一杯苦劝护寒归。"
        },
        {
            "标题": "东村",
            "作者": "陆游",
            "内容": "野人喜我偶闲游，取酒匆匆劝小留。舍後携篮挑菜甲，门前唤担买梨头。"
        },
        {
            "标题": "东窗遣兴",
            "作者": "陆游",
            "内容": "栋窗徙倚当闲游，水长池鱼自满沟。花气袭人浑欲醉，鸟声唤客又成愁。百年光景输欹枕，万里风烟入倚楼。欲写乌丝还嬾去，诗名老去判悠悠。"
        },
        {
            "标题": "东窗偶书",
            "作者": "陆游",
            "内容": "东窗终日静愔愔，消尽平生幻妄心。秋气未催群木脱，老怀先感百虫吟。屏风叠邃思庐阜，冠子峰高忆少林。安得吾身且强健，一藤随处更幽寻。"
        },
        {
            "标题": "冬日斋中即事",
            "作者": "陆游",
            "内容": "读书虽所乐，置之固亦佳。烧香袖手坐，自足纾幽怀。我生本从人，岂愿终不谐。其如定命何，生死一茆斋！"
        },
        {
            "标题": "东窗遣兴",
            "作者": "陆游",
            "内容": "巷陌过从少，园林景物新。群鱼时戏藻，驯雉每依人。映户槐阴密，堆盘麦饵珍。残春又陈迹，怃事一伤神！"
        },
        {
            "标题": "东窗偶书二首 其二",
            "作者": "陆游",
            "内容": "万事何曾有速淹，熊蹯鱼腹自难兼。山川置掌犹能取，日月无胶可得黏。\n稚子幸堪持几杖，老生元自惯齑盐。清晨临镜还三叹，雪颔今年无处添。"
        },
        {
            "标题": "雪晴欲出而路泞未通戏作",
            "作者": "陆游",
            "内容": "雪消重作雨，冰释又成泥。已败筇枝兴，高眠听午鸡。"
        },
        {
            "标题": "东窗小酌二首 其一",
            "作者": "陆游",
            "内容": "乌帽翩仙白苧凉，东窗随事具杯觞。流年不贷世人老，造物能容吾辈狂。\n藤叶成阴山鸟下，桧花满地蜜蜂忙。何人画得农家乐，咿轧缫车隔短墙。"
        },
        {
            "标题": "东村晚归",
            "作者": "陆游",
            "内容": "蜀道还吴鬓已丝，历年二纪固应衰。宁知病思沉绵日，又见秋风摇落时。锦雉白鱼供野饷，青林红树入新诗。东村寂寂风烟晚，酒挂驴肩又一奇。"
        },
        {
            "标题": "东村",
            "作者": "陆游",
            "内容": "塘路东头乌桕林，偶携藤杖得幽寻。桃源阡陌自来往，辋口云山无古今。远浦过帆供极目，暮天横雁入微吟。归来更觉愁无那，剩放灯前酒碗深。"
        },
        {
            "标题": "东窗遣兴三首 其二",
            "作者": "陆游",
            "内容": "巾屦长闲客，帘栊薄暑天。巢空重乳燕，叶密未鸣蝉。\n壶箭看多算，图书理断编。悠然已日夕，却上采菱船。"
        },
        {
            "标题": "东篱杂书",
            "作者": "陆游",
            "内容": "桃李成尘土，来禽始著花。病夫犹枕上，春事又天涯。巷陌秋千梦，帘栊燕子家。野僧来问讯，强把半瓯茶。"
        },
        {
            "标题": "东关二首 其一",
            "作者": "陆游",
            "内容": "天华寺西艇子横，白蘋风细浪纹平。移家只欲东关住，夜夜湖中看月生。"
        },
        {
            "标题": "石帆山下",
            "作者": "陆游",
            "内容": "久矣移家住鹿门，偶然信脚到桃源。尚嫌名挂东林社，那问尘生北海樽。才尽极知诗草草，睡多常觉气昏昏。旧闻福地多灵药，安得高人与细论？"
        },
        {
            "标题": "东篱杂书",
            "作者": "陆游",
            "内容": "老厌人间事，闲知造物功。草生三径绿，花发一窗红。幽境嚣尘外，流年啸傲中。所嗟侪辈尽，论旧只春风。"
        },
        {
            "标题": "东窗",
            "作者": "陆游",
            "内容": "寂寂东窗午梦残，更堪春雨作春寒。蛮童未报煎茶熟，一卷南华枕上看。"
        },
        {
            "标题": "泛舟至东村",
            "作者": "陆游",
            "内容": "野水如天远，渔舟似叶轻。飕飕风渐冷，淡淡月初生。沙际樵苏路，篱间语笑声。还家已薄暮，灯火照柴荆。"
        },
        {
            "标题": "东津",
            "作者": "陆游",
            "内容": "岁暮涪江水归壑，白沙渺然石荦角。蜀天常燠少雪霜，绿树青林不摇落。阑干诘曲临官道，烟霭参差望城郭。打鱼斫脍修故事，豪竹哀丝奉欢乐。乐莫乐於新相知，美人一笑回春姿。四方本是丈夫事，安用一生无别离。"
        },
        {
            "标题": "东村",
            "作者": "陆游",
            "内容": "信脚村墟路，归来日未西。波清鱼队密，风小鹊巢低。白水初平岸，青芜亦遍犁。市垆多美酒，饮具不须齐。"
        },
        {
            "标题": "东邻筑舍与儿辈访之为小留",
            "作者": "陆游",
            "内容": "甲第潭潭莫羡渠，穷人从昔爱吾庐。茆茨新洁嗟何欠，邻里追随故不疏。瓮酱芬香盘早兔，臼齑珍酽脍寒鱼。年丰日有携尊兴，家乘从今不一书。"
        },
        {
            "标题": "东关",
            "作者": "陆游",
            "内容": "云蹙鱼鳞衬夕阳，放翁系缆水云乡。一筇疾步人惊健，斗酒高歌自笑狂。风暖市楼吹絮雪，蚕生村舍采桑黄。东阡南陌无穷乐，底事随人作许忙？"
        },
        {
            "标题": "东窗",
            "作者": "陆游",
            "内容": "俗事纷纷意不摅，兀如头垢念爬梳。东窗且复焚香坐，闲看微云自卷舒。"
        },
        {
            "标题": "东篱杂书",
            "作者": "陆游",
            "内容": "芳草初侵路，青梅已破枝。雨来鸠逐妇，日出雉求雌。莽莽江湖远，悠悠岁月移。老人观物化，隐几独多时。"
        },
        {
            "标题": "东篱杂题",
            "作者": "陆游",
            "内容": "昨日一花坼，今朝一草生。深林鸠妇聒，高栋燕巢成。熟果檐间堕，残书枕畔横。庵居澹无事，作意领新晴。"
        },
        {
            "标题": "自东津泛舟至桐溪",
            "作者": "陆游",
            "内容": "潮生东西津，雨暗上下塔。萧萧乱菰蒲，拍拍起凫鸭。吾船虽褊小，尚可著一榻。溪风吹醉颊，高枕堕纱陷。南山浮湿翠，偃蹇呼不答。安得青莲公，杰句为弹压。"
        },
        {
            "标题": "探梅至东村",
            "作者": "陆游",
            "内容": "乞得残骸已累年，柴车破弊不堪悬。闲愁正要供诗思，小疾何妨省酒钱。忍事渐多心混混，贮书虽少腹便便。今朝偶有寻梅兴，春色争来拄杖前。"
        },
        {
            "标题": "东关二首 其二",
            "作者": "陆游",
            "内容": "烟水苍茫西复东，扁舟又系柳阴中。三更酒醒残灯在，卧听萧萧雨打篷。"
        },
        {
            "标题": "东窗",
            "作者": "陆游",
            "内容": "萱草石榴相续开，数枝晚笋破苍苔。背人红练穿林去，直是无情不再来。"
        },
        {
            "标题": "东窗",
            "作者": "陆游",
            "内容": "才薄常为世俗轻，还山力不给躬耕。即今赢得都无事，袖手东窗听雨声。"
        },
        {
            "标题": "东篱杂题",
            "作者": "陆游",
            "内容": "深居远悔吝，简事养精神。曳杖一萧散，待茶时欠伸。风生丛竹啸，露坼野花新。自作东篱後，经旬不过邻。"
        },
        {
            "标题": "东关",
            "作者": "陆游",
            "内容": "天华寺西艇子横，白苹风细浪纹平。移家只欲东关住，夜夜湖中看月生。"
        },
        {
            "标题": "东篱杂书",
            "作者": "陆游",
            "内容": "身与春俱老，愁随日渐长。帘栊听语燕，涧谷撷幽芳。酒榼常从後，诗囊亦在傍。闲行无定处，随意据胡床。"
        },
        {
            "标题": "东湖新竹",
            "作者": "陆游",
            "内容": "插棘编箩谨护持，养成寒碧映沦漪。清风掠地秋先到，赤日行天午不知。解箨时闻声簌簌，放梢初见叶离离。官闲我欲频来此，枕簟仍教到处随。"
        },
        {
            "标题": "东窗",
            "作者": "陆游",
            "内容": "九折危途寸步艰，至今回首尚心寒。元来自有安身处，茆屋三间似海宽。"
        },
        {
            "标题": "梅花已过闻东村一树盛开特往寻之慨然有感",
            "作者": "陆游",
            "内容": "春晚城南十里陂，亭亭独立见奇姿。品流不落松竹後，怀抱惟应风月知。旋拂乱云成小伫，重携芳榼卜幽期。佳人空谷从来事，莫恨桃花笑背时。"
        },
        {
            "标题": "东关",
            "作者": "陆游",
            "内容": "路入东关物象奇，角巾老子曳筇枝。蚕如黑蚁桑生後，秧似青鍼水满时。穿市不嫌微雨湿，过溪翻喜坏桥危。当年野店题诗处，又典春衣具午炊。"
        },
        {
            "标题": "东篱杂题",
            "作者": "陆游",
            "内容": "终日在东篱，清和适此时。莺声如妒梦，花气欲撩诗。爱客茶新蹍，留僧饭别炊。流年随手过，不觉近期颐。"
        },
        {
            "标题": "东篱杂题",
            "作者": "陆游",
            "内容": "南陌归虽人，东篱兴又新。无求觉身贵，好俭失家贫。引水常终日，栽花又过春。桃源不须觅，已是葛天民。"
        },
        {
            "标题": "记东村父老言",
            "作者": "陆游",
            "内容": "原上一缕云，水面数点雨。夹衣己觉冷，秋令遽如许！行行适东村，父老可共语。披衣出迎客，芋栗旋烹煮。自言家近郊，生不识官府，甚爱问孝书，请学公勿拒。我亦为欣然，开卷发端绪，讲说虽浅近，於子或有补。耕荒两黄犊，庇身一茅宇，勉读庶人章，淳风可还古。"
        },
        {
            "标题": "东篱杂题",
            "作者": "陆游",
            "内容": "沟声流激激，篱影立疏疏。平旦来浇药，临昏尚看鱼。比邻怪疏索，风月伴踌躇。安得王摩诘，凭渠画草庐？"
        },
        {
            "标题": "东篱杂题五首 其二",
            "作者": "陆游",
            "内容": "深居远悔吝，简事养精神。曳杖一萧散，待茶时欠伸。\n风生丛竹啸，露坼野花新。自作东篱后，经旬不过邻。"
        },
        {
            "标题": "东窗",
            "作者": "陆游",
            "内容": "腊近寒何薄，秋衣著尚宜。年光祈雪见，节物卖灯知。川日初沉後，楼钟欲动时。东窗对儿子，相与细论诗。"
        },
        {
            "标题": "东吴女儿曲",
            "作者": "陆游",
            "内容": "东吴女儿语如莺，十三不肯学吹笙。镜奁初喜樨蚕出，窗眼已看双茧成。庭空日暖花自舞，帘卷巢乾燕新乳。阿弟贪书下学迟，独拣诗章教鹦鹉。"
        },
        {
            "标题": "东偏纸阁初成",
            "作者": "陆游",
            "内容": "蚍蜉占雨解移穴，蟋蟀畏寒先近床。我亦联屏为燠室，一冬省火又宜香。"
        },
        {
            "标题": "东山避暑用辘轳体",
            "作者": "陆游",
            "内容": "避暑穿林随所之，一奴每负胡床随。望秋槁叶有先陨，未暮赫日无余晖。轮囷离奇涧松古，勾輈格磔蛮禽悲。北岩竹间最惨栗，清啸倚石真忘归。"
        },
        {
            "标题": "东坡像赞",
            "作者": "陆游",
            "内容": "我游钧天，帝之所都。是老先生，玉色敷腴。顾我而叹，闵世垢浊。\n笑谓侍仙，畀以灵药。稽首径归，万里天风。碧山巉然，月堕江空。"
        },
        {
            "标题": "东门外遍历诸园及僧院观游人之盛",
            "作者": "陆游",
            "内容": "马上哦诗画醉鞭，东城南陌去翩翩。微风蹙水鱼鳞浪，薄日烘云卵色天。隔屋鸠鸣闲院落，争门花簇小辎軿。病来久已疏杯酌，春物撩人又破禅。"
        },
        {
            "标题": "东偏小室去日最远每逃暑之地戏作五字",
            "作者": "陆游",
            "内容": "肃肃檐阴转，泠泠笕水鸣。高墉日气远，方簟午风清。渴爱餐浆美，慵便葛屦轻。新秋忽在眼，结束问山程。"
        },
        {
            "标题": "戏赠",
            "作者": "陆游",
            "内容": "帘幕阴阴昼漏迟，鹅黄雪白络新丝。只应笑杀东邻女，不见秋千到拆时。"
        },
        {
            "标题": "东岭",
            "作者": "陆游",
            "内容": "云罅漏斜日，驾言东岭行。鸦翻半天黑，鹭起一川明。小立照沟水，欲归闻角声。君看浮世事，何处异棋枰？"
        },
        {
            "标题": "东坡像赞",
            "作者": "陆游",
            "内容": "我遊钧天，帝之所都。是老先生，玉色敷腴。顧我而歎，闵世垢濁。笑谓侍仟，畀以灵藥。稽首径归，万里天风。碧山巉然，月墮然，月墮江空。"
        },
        {
            "标题": "东园小饮",
            "作者": "陆游",
            "内容": "乞得残骸老故山，草亭终日对孱颜。孤云百尺起江际，幽鸟数声鸣竹间。众死一身今独健，人忙万物本常闲。此心欲语知谁听，赖有渔樵日往还。"
        },
        {
            "标题": "冬初出游",
            "作者": "陆游",
            "内容": "风声如雨晓飕飀，万叶丹枫满瓦沟。西望牛头三十里，一枝柔橹作闲游。"
        },
        {
            "标题": "东园晚兴",
            "作者": "陆游",
            "内容": "宿叶自脱新叶生，东园忽已清阴成。老夫东行复西行，乌藤瘦劲青鞋轻。竹鸡群号似知雨，鹁鸪相唤还疑晴。萋萋幽草上墙绿，匆匆细水循阶鸣。萧然濯手坐盘石，心地平安体纾适。青山缺处红日沉，杳杳长空送归翮。"
        },
        {
            "标题": "东西家",
            "作者": "陆游",
            "内容": "东家云出岫，西家笼半山；西家泉落涧，东家鸣佩环。相对篱数掩，各有茆三间。芹羹与麦饭，日不废往还，儿女若一家，鸡犬意自闲。我亦思卜邻，余地君勿悭。"
        },
        {
            "标题": "农家六首 其三",
            "作者": "陆游",
            "内容": "东舍女乘龙，西家妇梦熊。翁誇酒重碧，孙爱果初红。\n栗烈三冬近，团栾一笑同。营生无缪巧，百事仰天公。"
        },
        {
            "标题": "东园晚步",
            "作者": "陆游",
            "内容": "久客天涯忆故园，强名官寺只衡门。秋桐蠹遍无全叶，古柳吹斜出半根。痛饮每思尊酒窄，微官空羡布衣尊。何时定下三巴去，思卧孤舟听断猿。"
        },
        {
            "标题": "东斋杂书",
            "作者": "陆游",
            "内容": "吾贫无时醒，日月忽遄迈。空林春采葚，荒垄秋种稗。孤学有自来，饥死奚足怪。著书充栋宇，一字不肯卖。"
        },
        {
            "标题": "夜四鼓睡觉起行檐间观新作南篱",
            "作者": "陆游",
            "内容": "星斗阑干天宇清，起披短褐绕廊行。叶声飒飒飞霜重，篱影疏疏落月明。沙冷断鸿投别浦，风高残漏下孤城。衰迟自笑情犹在，一首新诗取次成。"
        },
        {
            "标题": "东园小饮",
            "作者": "陆游",
            "内容": "少年万里走尘埃，归卧柴荆昼不开。十事真成九败意，一春知复几衔杯？波清凭槛观鱼乐，风紧勾帘待燕回。催唤比邻同晚酌，旋烧筀笋摘青梅。"
        },
        {
            "标题": "东园小饮",
            "作者": "陆游",
            "内容": "入东又见几春风？茆屋芦藩寂寞中。道业虽如诗不进，世缘已与梦俱空。高枝濯濯辛夷紫，密叶深深踯躅红。村巷断无轩盖到，一樽犹得伴邻翁。"
        },
        {
            "标题": "东阳观酴醾",
            "作者": "陆游",
            "内容": "福州正月把离杯，已见酴醾压架开。吴地春寒花渐晚，北归一路摘香来。"
        },
        {
            "标题": "冬初薄霜病躯益健欣然有赋",
            "作者": "陆游",
            "内容": "古服追随野老欢，竖裁布褐缩缝冠。霜清顿洗肺肝热，木落更知山泽宽。斗酒敢言嫌鲁薄，杯羹聊得学吴酸。一贫自是书生分，忍媿看人却似难。"
        },
        {
            "标题": "浣花女",
            "作者": "陆游",
            "内容": "江头女儿双髻丫，常随阿母供桑麻。当户夜织声咿哑，地炉豆秸煎土茶。长成嫁与东西家，柴门相对不上车。青裙竹笥何所嗟，插髻烨烨牵牛花。城中妖姝脸如霞，争嫁官人慕高华。青骊一出天之涯，年年伤春抱琵琶。"
        },
        {
            "标题": "东斋杂书",
            "作者": "陆游",
            "内容": "下帷听雨声，开户延月色。霏霏半篆香，湛湛一池墨。徐行舒血脉，危坐学踵息。吾闻诸先贤，养生莫如啬。"
        },
        {
            "标题": "东斋杂书",
            "作者": "陆游",
            "内容": "蓺花恨不茂，薙草欲其尽。心常堕贪爱，否则近残忍。蝶纲犹翩翾，蚓断更菌蠢。君其等观之，何者非可闵？"
        },
        {
            "标题": "泛舟至鲁墟",
            "作者": "陆游",
            "内容": "南荡东陂弄夕霏，葛巾鹤氅试秋衣。纤纤新月迎船出，两两珍禽背水飞。病思渐苏开酒戒，宦情已绝谢尘鞿。郊居是处堪乘兴，不怕城笳苦唤归。"
        },
        {
            "标题": "东阳道中",
            "作者": "陆游",
            "内容": "风欹乌帽送轻寒，雨点春衫作碎斑。小吏知人当著句，先安笔砚对溪山。"
        },
        {
            "标题": "东斋杂书",
            "作者": "陆游",
            "内容": "吾庐虽甚陋，窗扉亦疏明。开卷冬日暖，曲肱暑风清。昨日一鸟鸣，今日一木荣，欣然与之接，悲慨何由生？"
        },
        {
            "标题": "东斋杂书",
            "作者": "陆游",
            "内容": "负负无可言，上上不须说。天壤大如许，我独身孑孑。苟合不可为，万事听瓦裂。年登麦饭足，得酒且勤啜。"
        },
        {
            "标题": "东斋杂书",
            "作者": "陆游",
            "内容": "区竽常愿雨，秧菜常愿晴，吾儿行渡江，晨起愁风生。人生各徇私，夫岂造物情。孰能均此意，万里皆春耕？"
        },
        {
            "标题": "东园小饮",
            "作者": "陆游",
            "内容": "三月园林日渐长，闲从邻曲答年光。酴醾独殿群芳後，醽醁能令万事忘。下豉蓴羹夸旧俗，供盐梅子喜初尝。乌靴席帽知何乐，自古京尘眯眼黄。"
        },
        {
            "标题": "六月十八日立秋未旦起行山园口占",
            "作者": "陆游",
            "内容": "北斗离离柄渐西，披衣出户听晨鸡。岂惟蒲柳先摇落，坐觉风云已惨凄。断简不妨重料理，清樽随处可提携，穿林莫惜衣沾露，爽彻灵台胜宝犀。"
        },
        {
            "标题": "东斋杂书",
            "作者": "陆游",
            "内容": "吾居鱼鳖乡，戒食兼鲜槁；鸡鹜以御客，乃者亦一扫。区区仁爱心，殆可质苍昊。物情岂远哉！我亦吝肝脑。"
        },
        {
            "标题": "冬初出游",
            "作者": "陆游",
            "内容": "蹇驴渺渺涉烟津，十里山村发兴新。青旆酒家黄叶寺，相逢俱是画中人。"
        },
        {
            "标题": "东园观梅",
            "作者": "陆游",
            "内容": "出世仙姝下草堂，高标肯学汉宫妆。数苞冷蕊愁浑破，一寸残枝梦亦香。问讯不嫌泥溅屐，端相每到月侵廊。高楼吹角成何事，只替诗人说断肠。"
        },
        {
            "标题": "冬初法云",
            "作者": "陆游",
            "内容": "晓日曈曨露未乾，东中十月始微寒。牛闲处处农功毕，米贱家家酒盏宽。烟浦白鸥迎鼓枻，渔村红树入凭阑。归舟莫恨无人语，手把陶诗侧卧看。"
        },
        {
            "标题": "东斋杂书",
            "作者": "陆游",
            "内容": "门低不通车，室隘劣容膝。掩胫无全衣，作字用挫笔。亲朋孰可望，门内自相恤。一笑语吾儿，汝驭未须叱。"
        },
        {
            "标题": "冬朝",
            "作者": "陆游",
            "内容": "风入园林彻夜鸣，晓看黄叶与阶平。篝炉火著衣初暖，爨釜薪乾粥已成。洁己工夫先盥頮，正心事业始冠缨。圣贤虽远诗书在，殊胜邻翁击磬声。"
        },
        {
            "标题": "东斋夜兴",
            "作者": "陆游",
            "内容": "山城残角伴疏钟，拥褐颓然一病翁。纸帐灯明蹙龟甲，铜瓶火熟起松风。雨来尤觉睡味美，酒後不知愁思空。忽忆江湖泊船夜，号鸣避弋闹群鸿。"
        },
        {
            "标题": "青城大面山中有二隐士一曰谯先生定字天",
            "作者": "陆游",
            "内容": "寄谢谯夫子，今年一出无？万绿随梦断，百念与形枯。云护巢松谷，神呵煆药炉。凭高应念我，白首学徵租。"
        },
        {
            "标题": "即事",
            "作者": "陆游",
            "内容": "有人叩户皆吾友，得屋施床即我家。缓步东西行饭耳，元非看竹探梅花。"
        },
        {
            "标题": "冬初出游二首 其一",
            "作者": "陆游",
            "内容": "风声如雨晓飕飗，万叶丹枫满瓦沟。西望牛头三十里，一枝柔橹作闲游。"
        },
        {
            "标题": "东斋杂书",
            "作者": "陆游",
            "内容": "药与疾相当，何恙不能已。良医善用药，疾去药亦止。晨晡节饮食，劳佚时卧起。藉臼米长生，耄期直易尔。"
        },
        {
            "标题": "东园小饮四首 其二",
            "作者": "陆游",
            "内容": "入东又见几春风，茆屋芦藩寂寞中。道业虽如诗不进，世缘已与梦俱空。\n高枝濯濯辛夷紫，密叶深深踯躅红。村巷断无轩盖到，一樽犹得伴邻翁。"
        },
        {
            "标题": "东斋杂书",
            "作者": "陆游",
            "内容": "有客可剧谈，有酒可尽醉；老夫老更穷，终日惟坐睡。既无客款门，酒亦未易致。颓然北窗下，兀兀有余味。"
        },
        {
            "标题": "冬日出游十韵",
            "作者": "陆游",
            "内容": "吴会寒常薄，冬深略未冰。荒郊观雉斗，大泽见鱼腾。钓艇频容借，篮舆渐可乘。有时穿密筱，随处倚枯藤。金石秦遗刻，衣冠禹旧陵。丛祠祈腊雪，小市试春灯。问路鉏畲叟，争桥乞供僧。疏狂违俗久，衰疾与年增。干禄虽知耻，悬车媿未能。阶官有微俸，醉发任鬅鬙。"
        },
        {
            "标题": "冬日园中作",
            "作者": "陆游",
            "内容": "园荒阙扫除，篱败且枝梧。久旱池萍死，新霜野蔓枯。寒炉殊未议，浊酒却时酤。飞动郊原兴，饥鹰待指呼。"
        },
        {
            "标题": "冬日读白集爱其贫坚志士节病长高人情之句作",
            "作者": "陆游",
            "内容": "镜湖有隐者，莫知何许人。出与风月游，居与猿鸟邻。似生结绳代，或是葛天民。我欲往从之，烟波浩无津。"
        },
        {
            "标题": "冬日排闷",
            "作者": "陆游",
            "内容": "地炉微火伴寒灰，垂野江云暝不开。欲睡手中书自堕，半酣窗外雪初来。渡头照影闻征雁，篱角吹香得早梅。佛粥春盘俱不远，离离斗柄欲东回。"
        },
        {
            "标题": "东阳道中",
            "作者": "陆游",
            "内容": "风攲乌帽送轻寒，雨点春衫作碎斑。小吏知人当著句，先安笔砚对溪山。"
        },
        {
            "标题": "冬日读白集爱其贫坚志士节病长高人情之句作",
            "作者": "陆游",
            "内容": "郊居四十年，草木日夜长。乔松已偃盖，稚松出蓁莽。儒生学仁义，敢废自培养；郁郁栋梁姿，拔地当百丈。"
        },
        {
            "标题": "冬日读白集爱其贫坚志士节病长高人情之句作",
            "作者": "陆游",
            "内容": "吾常慕昔人，石介与王令；挑灯读其文，奋起失衰病。吾徒宗六经，崇雅必放郑。人众何足云，少忍待天定。"
        },
        {
            "标题": "冬晴",
            "作者": "陆游",
            "内容": "吴中霜雪晚，初冬正佳时。丹枫未辞林，黄菊犹残枝。鸣雁过长空，纤鳞泳清池。气和未重裘，临水照须眉。悠然据石坐，亦复出门嬉。野老荷鉏至，一笑成幽期。"
        },
        {
            "标题": "冬晴与子坦子聿游湖上",
            "作者": "陆游",
            "内容": "道边白水如牛湩，知是山泉一脉来。会挈风炉并石鼎，桃枝竹里试茶杯。"
        },
        {
            "标题": "东斋杂书十二首 其七",
            "作者": "陆游",
            "内容": "区芋常愿雨，秧菜常愿晴。吾儿行渡江，晨起愁风生。\n人生各徇私，夫岂造物情。孰能均此意，万里皆春耕。"
        },
        {
            "标题": "东斋杂书",
            "作者": "陆游",
            "内容": "养生有妙理，省事与寡言。于此能力守，众说皆其藩。扰扰斲汝本，譊譊伤汝魂。要当俱置之，息深踵自温。"
        },
        {
            "标题": "东斋杂书十二首 其五",
            "作者": "陆游",
            "内容": "下帷听雨声，开户延月色。霏霏半篆香，湛湛一池墨。\n徐行舒血脉，危坐学踵息。吾闻诸先贤，养生莫如啬。"
        },
        {
            "标题": "冬晴",
            "作者": "陆游",
            "内容": "岁暮常年雪正豪，今年暄暖减绨袍。春回山圃梅争发，睡足茆檐日已高。仓庾家家储旧谷，笙歌店店卖新醪。太平气象方如许，寄语残胡早遁逃。"
        },
        {
            "标题": "冬日读白集爱其贫坚志士节病长高人情之句作",
            "作者": "陆游",
            "内容": "仕如柳柳州，牋奏典仪曹。君恩笃始终，赐骸老东皋。历观亲党间，如我亦已遭。世世当歛退，里门不须高。"
        },
        {
            "标题": "冬暖园中萱草蓊然海棠亦著花可爱作路浚井皆",
            "作者": "陆游",
            "内容": "暖景变严冬，谁知造化功？少留萱草绿，探借海棠红。筑路横塘北，疏泉小岭东。欣然得佳处，忘却岁将穷。"
        },
        {
            "标题": "冬晴行园中",
            "作者": "陆游",
            "内容": "冬温光景如春妍，暮年强健胜壮年。手推园门拂石坐，岂暇为客思无毡。残芜未死更郁郁，晚菊欲槁犹鲜鲜。闲愁正得酒弹压，此夕预知当熟眠。"
        },
        {
            "标题": "东斋杂书",
            "作者": "陆游",
            "内容": "学者学圣人，斯须不容苟。百年乐箪瓢，千载仰山斗。家庭盛弦诵，父子相师友。但令书种存，勿媿耕垄亩。"
        },
        {
            "标题": "冬晴与子坦子聿游湖上六首 其四",
            "作者": "陆游",
            "内容": "海山山下百馀家，垣屋参差一带斜。我欲往寻疑路断，试沿流水觅桃花。"
        },
        {
            "标题": "冬日读白集爱其贫坚志士节病长高人情之句作",
            "作者": "陆游",
            "内容": "汉祸始外戚，唐乱基宦寺。小人计已私，颇复指他事。公卿恬骇机，关河入危涕。草茅岂无人，死抱经世志？"
        },
        {
            "标题": "冬日读白集爱其贫坚志士节病长高人情之句作",
            "作者": "陆游",
            "内容": "卜日家祭灶，牲肥酒香清。分胙虽薄少，要是邻里情。众起寿主人，一觥潋灩倾。气衰易成醉，睡觉窗已明。"
        },
        {
            "标题": "冬日观渔猎者",
            "作者": "陆游",
            "内容": "人闲渔猎各相从，南陌东阡处处逢。绣羽触机余耿介，锦鳞出网尚噞喁。傍观扶杖常移日，就买还家足御冬。更待风霜都过尽，却从春野看春农。"
        },
        {
            "标题": "东斋杂书十二首 其九",
            "作者": "陆游",
            "内容": "艺花恨不茂，薙草欲其尽。心常堕贪爱，否则近残忍。\n蝶网犹翩翾，蚓断更菌蠢。君其等观之，何者非可闵。"
        },
        {
            "标题": "冬暖颇有春意追忆成都昔游怅然有作",
            "作者": "陆游",
            "内容": "濯锦江边罨画楼，金鞭曾护犊车游。纷纷万事反乎覆，落落一身淹此留。刻烛赋诗空入梦，倾家酿酒不供愁。探春歌吹应如昨，亦有朋侪记我不？"
        },
        {
            "标题": "冬日读白集爱其贫坚志士节病长高人情之句作",
            "作者": "陆游",
            "内容": "天下不难一，孰能凝使坚？自古功已成，或散如飞烟。惟唐用房魏，规模三百年。至今河潼路，过者犹泫然。"
        },
        {
            "标题": "冬晴与子坦子聿游湖上",
            "作者": "陆游",
            "内容": "海山山下百余家，垣屋参差一带斜。我欲往寻疑路断，试沿流水觅桃花。"
        },
        {
            "标题": "寄题徐载叔秀才东庄",
            "作者": "陆游",
            "内容": "次公醒狂何必酒，直谅多闻俱可友。万签插架号东庄，多稼连云亦何有！今年偶入长安城，不识贵人呼作卿；南台中丞扫榻见，北门学士倒屣迎。郎官酸寒谁肯顾，君来下马谈至暮。东庄虽富未可矜，更要纵横开武库。"
        },
        {
            "标题": "东斋杂书十二首 其十一",
            "作者": "陆游",
            "内容": "养生有妙理，省事与寡言。于此能力守，众说皆其藩。\n扰扰斲汝本，譊譊伤汝魂。要当俱置之，息深踵自温。"
        },
        {
            "标题": "冬晴与子坦子聿游湖上",
            "作者": "陆游",
            "内容": "一榼无时可醉吟，一藤随处得幽寻。先须挽取银河水，净洗人间尘雾心。"
        },
        {
            "标题": "冬暮",
            "作者": "陆游",
            "内容": "晓角昏钟为底忙？岂容老子更禁当。乘除富贵惟身健，补贴光阴有夜长。临水小轩初见月，满庭残叶不禁霜。巴江尺素合时到，剩著新诗寄断肠！"
        },
        {
            "标题": "冬日读白集爱其贫坚志士节病长高人情之句作",
            "作者": "陆游",
            "内容": "君子亦有慕，不慕要路津；君子亦有耻，不耻贱与贫。风俗未唐虞，诗书非一秦。展转不能瞑，卧听鸡唱晨。"
        },
        {
            "标题": "冬日排闷",
            "作者": "陆游",
            "内容": "老欲躬耕力弗强，但应卖药似韩康。陈编时见古成败，旧友不知今在亡。已返山林遗世事，尚凭诗酒答年光。此身自笑如稊米，加损宁能系太仓？"
        },
        {
            "标题": "冬晴与子坦子聿游湖上",
            "作者": "陆游",
            "内容": "老僧八十无童子，礼佛看经总不能。双手丫叉出迎客，自称六十六年僧。"
        },
        {
            "标题": "冬晴与子坦子聿游湖上",
            "作者": "陆游",
            "内容": "湖边细霭弄霏微，柳下人家昼掩扉。乘暖冬耕无远近，小舟日晚载犁归。"
        },
        {
            "标题": "冬日观渔猎者",
            "作者": "陆游",
            "内容": "人閒渔猎各相从，南陌东阡处处逢。绣羽触机馀耿介，锦鳞出网尚噞喁。\n傍观扶杖常移日，就买还家足御冬。更待风霜都过尽，却从春野看春农。"
        },
        {
            "标题": "冬日读白集爱其贫坚志士节病长高人情之句作",
            "作者": "陆游",
            "内容": "成童入乡校，所愿为善士；富贵本邂逅，不遇亦已矣。生轻名义重，固守当以死。堂堂七尺躯，勿使污青史。"
        },
        {
            "标题": "冬暖",
            "作者": "陆游",
            "内容": "今年岁暮无风雪，尘土肺肝生客热。经旬止酒卧空斋，吴蟹秦酥不容设。日忧疾疫被齐民，更畏螟蝗残宿麦。浓霜薄霰不可得，太息何时见三白！老夫壮气横九州，坐想提兵西海头，万骑吹笳行雪野，玉花乱点黑貂裘。"
        },
        {
            "标题": "冬晴稍理旧学有感于怀",
            "作者": "陆游",
            "内容": "天公元不吝光阴，付与书生遂本心。老已为民犹学问，向虽作吏半山林。百年断稿传三世，一日晴窗抵万金。努力更思恢道术，酒杯虽把不须深。"
        },
        {
            "标题": "题郭太尉金州第中至喜堂",
            "作者": "陆游",
            "内容": "安康甲第天下传，玉题绣井摩云烟。落成鼓吹震百里，意气欲压秦山川。第中筑堂最宏丽，奎画岌岌蛟龙缠。知公所喜在勇退，顾视解组如登仙。公心虽尔天未可，终倚北伐铭燕然。十年宿卫功第一，小却卧护长淮边。帐前犀甲罗十万，幙下珠履逾三千。愿公小缓高枕计，即今河雒犹腥膻。出师鸡鹿拥皂纛，画象麒麟峨玉蝉。是时公喜客亦乐，为公满泻黄金船。"
        },
        {
            "标题": "冬日读白集爱其贫坚志士节病长高人情之句作",
            "作者": "陆游",
            "内容": "劲风东北来，茆屋吹欲裂。出门有奇观，湖上千峰雪。日高炊未具，岁晚衣百结。士岂无一长，所要全大节。"
        },
        {
            "标题": "冬晴与子坦子聿游湖上",
            "作者": "陆游",
            "内容": "村南村北纺车鸣，打豆家家趁快晴。过尽水边牛迹路，岭头猿鸟伴闲行。"
        },
        {
            "标题": "冬晴行园中",
            "作者": "陆游",
            "内容": "桔槔灌蔬固已非，竹笕浇花宜见讥。杏繁梅瘦种性别，一气生杀均天机。细推物理孰不尔，抟风未可嘲卑飞。君其置之且共酌，白酒方熟黄鸡肥。"
        },
        {
            "标题": "冬夜读书有感二首 其二",
            "作者": "陆游",
            "内容": "胸中十万宿貔貅，皂纛黄旗志未酬。莫笑蓬窗白头客，时来谈笑取幽州。"
        },
        {
            "标题": "冬日斋中即事",
            "作者": "陆游",
            "内容": "东园二亩地，重重作藩篱。我岂妇女哉，避客门不窥！要当尽彻去，来往无他歧。饭罢忌久坐，时须曳筇枝。"
        },
        {
            "标题": "冬夜闻角声二首 其一",
            "作者": "陆游",
            "内容": "袅袅清笳入雪云，白头老守卧中军。自怜到死怀遗恨，不向居延塞外闻。"
        },
        {
            "标题": "冬夜醉解残灯荧然起读书至明赋诗十韵",
            "作者": "陆游",
            "内容": "冬夜厌久坐，颇幸一醉眠，满酌文举尊，径卧子敬毡。鼻雷未及作，眼电遽了然。孤灯如秋萤，唤我开陈编。初欲限一卷，随手纷联翩；欢然不知疲，忽已晨乌迁。嗟我行六十，衰病迫残年。仕进今永塞，文章後谁传？饱食而安寝，此计定自贤。勿学草玄翁，死为人所怜。"
        },
        {
            "标题": "冬晓",
            "作者": "陆游",
            "内容": "恩免宵兴趁晓班，养慵终觉媿吾颜。浮名半世虚催老，高卧何时复得闲？两岸夕阳渔浦市，数峰寒霭沃洲山。肩舟来往无穷乐，此事天公岂所悭。"
        },
        {
            "标题": "冬夜闻角声",
            "作者": "陆游",
            "内容": "忆在梁州夜雪深，落梅声里玉关心。山城老去功名忤，卧对寒灯泪满襟。"
        },
        {
            "标题": "冬夜读书有感",
            "作者": "陆游",
            "内容": "一指头禅用不穷，一刀匕药去凌空。汗牛充栋成何事，堪笑迂儒错用功。"
        },
        {
            "标题": "冬日斋中即事六首 其四",
            "作者": "陆游",
            "内容": "诘朝澹无营，百事付童子。拂我架上书，注我砚中水。\n觅睡不复成，取衣乃徐起。卒岁如一朝，底处著愠喜。"
        },
        {
            "标题": "一齿动摇已久然余皆坚甚戏作",
            "作者": "陆游",
            "内容": "病齿元知不更全，漂浮杌桱已三年。一朝正使终辞去，大嚼犹能尽彘肩。"
        },
        {
            "标题": "冬夜舟中作",
            "作者": "陆游",
            "内容": "夜榜孤舟掠岸行，村墟频过不知名。绕枝倦鹊寒无影，脱网奔鱼远有声。\n两纸忽惊残历尽，一杯聊慰旅怀情。还家自笑身犹健，又付生涯与短檠。"
        },
        {
            "标题": "冬夜读书甚乐偶作短歌",
            "作者": "陆游",
            "内容": "衰病作书祟，常恨无新功。兔瓯供茗粥，睡思一洗空。郊居近城闉，漏鼓传冬冬。缃帙开烂漫，牙签纷叠重。朱黄参笔墨，照映灯花红。鲁壁汲冢秘，天遣慰困穷。衮衣窥藻火，宗庙听笙镛。端居得至乐，生世岂不逢。藜羹冷未啜，短褐忘严冬。拜手谢造物，不须黑头公。"
        },
        {
            "标题": "冬夜独酌",
            "作者": "陆游",
            "内容": "寒水茫茫浸月明，疏钟杳杳带霜清。一樽浊酒有妙理，十里荒鸡非恶声。物外虽增新跌宕，胸中未洗旧峥嵘。颓然坐睡蒲团稳，残火昏灯伴五更。"
        },
        {
            "标题": "冬夜炉边小饮",
            "作者": "陆游",
            "内容": "拥炉可使曲身直，饮酒能回槁面红。若使金丹真入手，飞腾亦在立谈中。"
        },
        {
            "标题": "冬日斋中即事",
            "作者": "陆游",
            "内容": "诘朝澹无营，百事付童子。拂我架上书，注我砚中水。觅睡不复成，取衣乃徐起。卒岁如一朝，底处著愠喜？"
        },
        {
            "标题": "冬夜对书卷有感",
            "作者": "陆游",
            "内容": "人生如梦终当觉，世事非天孰可凭？万卷虽多当具眼，一言惟恕可铭膺。所闻要足敌忧患，吾道岂其无废兴？白发萧萧年八十，依然父子短檠灯。"
        },
        {
            "标题": "冬日斋中即事六首 其三",
            "作者": "陆游",
            "内容": "夙兴人尚默，众鸟相语言。小语岂不可，何至尔啾喧。\n吾独拥燎炉，宿火有馀温。澹然以自适，喧寂何足论。"
        },
        {
            "标题": "冬晚山房书事",
            "作者": "陆游",
            "内容": "屏迹山村病日增，乌皮几稳得闲凭。冻云傍水封梅萼，嫩日烘窗释砚冰。岁尽光阴饶衮衮，身闲醉梦且腾腾。蛮童采药归来晚，客至从嗔唤不应。"
        },
        {
            "标题": "冬夜吟",
            "作者": "陆游",
            "内容": "昨夜凝霜皎如月，碧瓦鳞鳞冻将裂；今夜明月却如霜，竹影横窗更清绝。造物有意娱诗人，供与诗材次第新。饥鸿病鹤自无寐，山穷水绝谁为邻？西村梅花消息动，唧唧寒醅渐鸣瓮。尽将醉帽插幽香，此生莫作长安梦。"
        },
        {
            "标题": "冬夜醉归复小饮",
            "作者": "陆游",
            "内容": "野外归来晚，空庭露气新。乍晴云如月，多病酒欺人。倚杖行吟久，投杯起舞频。早梅消息动，春事渐关身。"
        },
        {
            "标题": "冬夜戏书",
            "作者": "陆游",
            "内容": "老树霜余已尽红，纵横落叶满庭中。一钩澹澹西南月，万鼓凭凭东北风。赊酒每惭添旧券，读书何计策新功？蓬窗坐睡摧颓甚，隔竹敲茶赖小童。"
        },
        {
            "标题": "冬夜戏书三首 其三",
            "作者": "陆游",
            "内容": "老树霜馀已尽红，纵横落叶满庭中。一钩澹澹西南月，万鼓凭凭东北风。\n赊酒每惭添旧券，读书何计策新功。蓬窗坐睡摧颓甚，隔竹敲茶赖小童。"
        },
        {
            "标题": "冬日斋中即事",
            "作者": "陆游",
            "内容": "我老苦寂寥，谁与娱晨暮？狸奴共茵席，鹿麑随杖屦。岁薄食无余，恨使鸟雀去。安得粟满囷，作粥馈行路！"
        },
        {
            "标题": "冬日斋中即事六首 其六",
            "作者": "陆游",
            "内容": "东园二亩地，重重作藩篱。我岂妇女哉，避客门不窥。\n要当尽彻去，来往无它歧。饭罢忌久坐，时须曳筇枝。"
        },
        {
            "标题": "冬夜思里中多不济者怆然有赋",
            "作者": "陆游",
            "内容": "大耋年光病日侵，久辞微禄卧山林。虽无叹老嗟卑语，犹有哀穷悼屈心。力薄不能推一饭，义深常愿散千金。夜阑感慨残灯下，皎皎孤怀帝所临。"
        },
        {
            "标题": "冬至後一日书",
            "作者": "陆游",
            "内容": "霜霰新冬後，年龄大耋时。功名久无梦，文字略存诗。丘垄归何憾，琴书付有儿。痴人痴到底，更欲数期颐。"
        },
        {
            "标题": "冬夜闻角声",
            "作者": "陆游",
            "内容": "嫋嫋清笳入雪云，白头老守卧中军。自怜到死怀遗恨，不向居延塞外闻。"
        },
        {
            "标题": "冬夜读书有感",
            "作者": "陆游",
            "内容": "胸中十万宿貔貅，皁纛黄旗志未酬。莫笑蓬窗白头客，时来谈笑取幽州。"
        },
        {
            "标题": "冬夜不寐至四鼓起作此诗",
            "作者": "陆游",
            "内容": "秦吴万里车辙遍，重到故乡如隔生。岁晚酒边身老大，夜阑枕畔书纵横。残灯无焰穴鼠出，槁叶有声村犬行。八十将军能灭虏，白头吾欲事功名。"
        },
        {
            "标题": "冬日斋中即事",
            "作者": "陆游",
            "内容": "一帚常在傍，有暇即扫地。既省课童奴，亦以平血气。按摩与导引，虽善亦多事。不如扫地法，延年直差易。"
        },
        {
            "标题": "冬夜读书示子聿",
            "作者": "陆游",
            "内容": "读书万卷不谋食，脱粟在傍书在前。要识从来会心处，曲肱饮水亦欣然。"
        },
        {
            "标题": "冬夜听雨戏作",
            "作者": "陆游",
            "内容": "少年交友尽豪英，妙理时时得细评。老去同参惟夜雨，焚香卧听画檐声。"
        },
        {
            "标题": "江亭冬望",
            "作者": "陆游",
            "内容": "霜落江清水见鱼，偶来徙倚草亭孤。云天黯淡常如晚，烟树微茫直欲无。下泽乘车终碌碌，上方请剑漫区区。拟将疏逸消豪气，寻罢酒徒寻猎徒。"
        },
        {
            "标题": "冬夜读史有感",
            "作者": "陆游",
            "内容": "短檠膏涸夜将残，感事怀人兴未阑。酌酒浅深须自度，围棋成败有傍观。断粞作饭终年饱，大布裁袍称意宽。世上闲愁千万斛，不教一点上眉端。"
        },
        {
            "标题": "冬夜闻雁有感",
            "作者": "陆游",
            "内容": "从军昔戍南山边，传烽直照东骆谷。军中罢战壮士闲，细草平郊恣驰逐。洮州骏马金络头，梁州球场日打球。玉杯传酒和鹿血，女真降虏弹箜篌。大呼拔帜思野战，杀气当年赤浮面；南游蜀道已低摧，犹据胡床飞百箭。岂知蹭蹬还江边，病臂不复能开弦。夜闻雁声起太息，来时应过桑乾碛。"
        },
        {
            "标题": "冬晚山房书事",
            "作者": "陆游",
            "内容": "山泽何妨老太平，巉巉骨相本来清。月明满地看梅影，露下隔溪闻鹤声。未辨药苗逢客问，欲酬琴价约僧评。胡奴仁祖今俱绝，且学湘累拾菊英。"
        },
        {
            "标题": "冬夜读书示子聿八首 其一",
            "作者": "陆游",
            "内容": "宦途至老无馀俸，贫悴还如筮仕初。赖有一筹胜富贵，小儿读遍旧藏书。"
        },
        {
            "标题": "冬夜读书示子聿",
            "作者": "陆游",
            "内容": "圣师虽远有遗经，万世犹传旧典刑。白首自怜心未死，夜窗风雪一灯青。"
        },
        {
            "标题": "汉宫春（张园赏海棠作，园故蜀燕王宫也）",
            "作者": "陆游",
            "内容": "浪迹人间。喜闻猿楚峡，学剑秦川。虚舟泛然不系，万里江天。朱颜绿鬓，作红尘、无事神仙。何妨在，莺花海里，行歌闲送流年。\n\n休笑放慵狂眼，看闲坊深院，多少婵娟。燕宫海棠夜宴，花覆金船。如椽画烛，酒阑时、百炬吹烟。凭寄语，京华旧侣，幅巾莫换貂蝉。"
        },
        {
            "标题": "冬夜月下作",
            "作者": "陆游",
            "内容": "造物宁能困此翁，浩歌庭下答松风。煌煌斗柄插天北，焰焰月轮生海东。皂纛黄旗都护府，峨冠长剑大明宫。功名晚遂从来事，白首江湖未叹穷。"
        },
        {
            "标题": "冬夜读书示子聿",
            "作者": "陆游",
            "内容": "易经独不遭秦火，字字皆如见圣人。汝始弱龄吾已耄，要当致力各终身。"
        },
        {
            "标题": "冬夜戏书",
            "作者": "陆游",
            "内容": "东归剡曲寄彷徉，闲日虽冬亦自长。梅瘦有情横淡月，云轻无力护清霜。长鱼通印盐花白，珍鮓披绵麴糁香。一饱喟然还自悯，强颜垂老食官仓。"
        },
        {
            "标题": "冬夜戏书",
            "作者": "陆游",
            "内容": "将挂衣冠强小留，期年毕竟是归休。青毡独拥欺霜夜，浊酒频倾洗客愁。鹤影冷翻丹井月，雁声遥带玉关秋。一生自笑闲中过，不为功名也白头。"
        },
        {
            "标题": "冬夜听雨戏作二首 其二",
            "作者": "陆游",
            "内容": "绕檐点滴如琴筑，支枕幽斋听始奇。忆在锦城歌吹海，七年夜雨不曾知。"
        },
        {
            "标题": "冬夜作短歌",
            "作者": "陆游",
            "内容": "饥鼠窥残灯，寒犬踏枯叶。小室拥燎炉，清笳下危堞。老人素多疾，举动常畏怯。衣裘视寒暖，日夜自调燮。食必按本草，下箸未尝辄。体安疾自去，药石无此捷。敢学李轻车，霸亭夜游猎；况如马新息，万里听鸢跕。欲求神气住，先戒事物接。宁为子光瘖，不效啬夫喋。明晨一杯粥，趺坐横白?。无鱼何足道，为尔歌长铗。"
        },
        {
            "标题": "冬夜不寐",
            "作者": "陆游",
            "内容": "老眼睡眠少，空村霜露凄。铮铮闻叩铁，喔喔数鸣鸡。月入知窗破，衾单幸屋低。明晨炊米尽，吾起不容稽。"
        },
        {
            "标题": "冬夕闲咏",
            "作者": "陆游",
            "内容": "柳眼梅须漏泄春，江南又见物华新。终年幽兴遗身世，半夜孤吟怆鬼神。客有疏亲俱握手，酒无贤圣总濡唇。放翁自命君无笑，家世从来是散人。"
        },
        {
            "标题": "冬夜读书示子聿",
            "作者": "陆游",
            "内容": "简断编残字欲无，吾儿不负乃翁书。绝胜锁向朱门里，整整牙签饱蠹鱼。"
        },
        {
            "标题": "平水道中",
            "作者": "陆游",
            "内容": "处处陂水满，家家巢燕忙。叶舒桑渐闇，穗重麦初昂。高下山花发，青红粉饵香。亦知时节好，老大自悲伤。"
        },
        {
            "标题": "冬日斋中即事",
            "作者": "陆游",
            "内容": "夙兴人尚默，众鸟相与言。小语岂不可，何至尔啾喧。吾独拥燎炉，宿火有余温。澹然以自适，喧寂何足论！"
        },
        {
            "标题": "冬夜题斋壁",
            "作者": "陆游",
            "内容": "发不能胜二寸冠，天教送老向江干。倚墙筇杖伴人瘦，缟瓦清霜争月寒。壮志追思良可悔，危途遍历始知难。一身著了余何事，茅屋三间已太宽。"
        },
        {
            "标题": "冬日",
            "作者": "陆游",
            "内容": "幸是元无了事痴，偷闲聊复学儿嬉。午窗弄笔临唐帖，夜几研朱勘楚词。山暖已无梅可折，江清犹蟹有堪持。旧交乖隔音尘断，安得歌呼共一卮，"
        },
        {
            "标题": "冬夜读书示子聿",
            "作者": "陆游",
            "内容": "残雪初消荠满园，糁羹珍美胜羔豚。吾曹舌本能知此，古学工夫始可言。"
        },
        {
            "标题": "冬日读白集爱其贫坚志士节病长高人情之句作古风十首 其八",
            "作者": "陆游",
            "内容": "仕如柳柳州，笺奏典仪曹。君恩笃始终，赐骸老东皋。\n历观亲党间，如我亦已遭。世世当敛退，里门不须高。"
        },
        {
            "标题": "九月三日泛舟湖中作",
            "作者": "陆游",
            "内容": "儿童随笑放翁狂，又向湖边上野航。鱼市人家满斜日，菊花天气近新霜。重重红树秋山晚，猎猎青帘社酒香。邻曲莫辞同一醉，十年客里过重阳。"
        },
        {
            "标题": "冬日斋中即事六首 其二",
            "作者": "陆游",
            "内容": "一帚常在傍，有暇即扫地。既省课童奴，亦以平血气。\n按摩与导引，虽善亦多事。不如扫地法，延年直差易。"
        },
        {
            "标题": "冬夜戏书三首 其二",
            "作者": "陆游",
            "内容": "将挂衣冠彊小留，期年毕竟是归休。青毡独拥欺霜夜，浊酒频倾洗客愁。\n鹤影冷翻丹井月，雁声遥带玉关秋。一生自笑闲中过，不为功名也白头。"
        },
        {
            "标题": "冬夜戏作",
            "作者": "陆游",
            "内容": "贱贫百年愁，老大万事倦。起家来牧民，窃语笑丞掾。拘挛拙徵科，俭陋省游宴；不思返江湖，乃尔辱畿甸。斯言中吾病，有腼在其面。行当自劾去，暂寓等邮传。十月夜正长，岁事到冰霰；膏油幸可具，更尽书一卷。"
        },
        {
            "标题": "冬夜读书有感",
            "作者": "陆游",
            "内容": "落叶残芜又一冬，老人光景易匆匆。不论病惰耕桑业，但恨贫分学问功。马昔腾骧离冀北，鹤今憔悴返辽东。六经未与秦灰冷，尚付余年断简中。"
        },
        {
            "标题": "冬夜听雨戏作",
            "作者": "陆游",
            "内容": "遶檐点滴如琴筑，支枕幽斋听始奇。忆在锦城歌吹海，七年夜雨不曾知。"
        },
        {
            "标题": "老病追感壮岁读书之乐作短歌",
            "作者": "陆游",
            "内容": "少年志力强，文史富三冬；但喜寒夜永，那知睡味浓。庭树风淅淅，城楼鼓冬冬，自鞭不少贷，冻坐闻晨钟。探义剧攻玉，摛文笑雕龙；落纸笔纵横，围坐书叠重，得意自吟讽，清悲答莎蛩。饥肠得一饼，美如紫驼峰。俯仰五十年，干世终不逢。夜半起饭牛，颓然成老农。束书不更读，蠹简流尘封。世无袁伯业，太息吾何从！"
        },
        {
            "标题": "记梦",
            "作者": "陆游",
            "内容": "世事纷纷触眼新，何由常作梦中身。远游万里才移刻，豪饮千场不忤人。鼓吹满城壼日晚，莺花如海洞天春。是间可老君知否？莫信人言想与因。"
        },
        {
            "标题": "冬夜读书",
            "作者": "陆游",
            "内容": "霜雪纷纷满鬓毛，凋年怀抱独萧骚。房栊夜悄孤灯暗，原野风悲万木号。病卧极知趋死近，老勤犹欲与书鏖。小儿可付巾箱业，未用逢人叹不遭。"
        },
        {
            "标题": "冬夜读书",
            "作者": "陆游",
            "内容": "平生喜藏书，拱璧未为宝！归来稽山下，烂漫恣探讨。六经万世眼，守此可以老。多闻竟何用，绮语期一扫。幽居出户稀，衰病拥炉早。青灯照黄卷，作意勿草草。"
        },
        {
            "标题": "山茶一树自冬至清明後著花不已",
            "作者": "陆游",
            "内容": "东园三日两兼风，桃李飘零扫地空。惟有山茶偏耐久，绿丛又放数枝红。"
        },
        {
            "标题": "冻坐",
            "作者": "陆游",
            "内容": "湖海凄凉地，风霜惨淡天。吾其去道近，无酒亦陶然。"
        },
        {
            "标题": "冬夜读书",
            "作者": "陆游",
            "内容": "莫笑灯檠二尺余，老来旧学要耘鉏寒生点滴三更雨，喜动纵横万卷书。本著儒冠那免此，可因吏牍顿抛渠？善和旧赐今犹在，剩采芸香辟蠹鱼。"
        },
        {
            "标题": "冬至夜坐作短歌",
            "作者": "陆游",
            "内容": "一阳萌生从此日，老人坚坐午达夕。浑浑上泝河流黄，赫赫内视神珠赤。爱如婴儿未离乳，危若游丝袅千尺。君不见宣房塞河百万人，一旦横流由蚁隙。"
        },
        {
            "标题": "山茶一树自冬至清明后著花不已",
            "作者": "陆游",
            "内容": "东园三日雨兼风，桃李飘零扫地空。惟有山茶偏耐久，绿丛又放数枝红。"
        },
        {
            "标题": "冬夜读书",
            "作者": "陆游",
            "内容": "挑灯夜读书，油涸意未已；亦知夜既分，未忍舍之起。人生各有好，吾癖正如此。所求衣食足，安稳住乡里。茆屋三四间，充栋贮经史，四傍设几案，坐倦时徙倚。无声九韶奏，有味八珍美，寝饭签帙间，自适以须死。岂惟毕吾身，尚可传儿子。此心何时遂？感叹岁月驶。"
        },
        {
            "标题": "冬夜泛舟有懹山南戎幕",
            "作者": "陆游",
            "内容": "钓船东去掠新塘，船迮篷低露篛香。十里澄波明白石，五更残月伴清霜。飘飘枫叶无时下，嫋嫋菱歌尽意长。谁信梁州当日事，铁衣寒枕绿沉枪。"
        },
        {
            "标题": "稽山雪",
            "作者": "陆游",
            "内容": "高人采药来禹穴，骨瘦巉然鬓眉白。结茅分得野鹿场，一夜北风三尺雪。明朝过午势愈恶，虎兕交迹人声绝。虚窗纵横丛竹入，幽涧荒寂孤松折。冻吟孰窥袁安户，僵卧秃尽苏武节。人生饥寒固亦有，养气不动真豪杰。希名後世吾所耻，姓字宁与身俱灭。班马复生无自书，我作此歌空激烈。"
        },
        {
            "标题": "冬夜读书",
            "作者": "陆游",
            "内容": "退食淡无事，一窗宽有余。重寻总角梦，却对短檠书。功业虽蹉跌，光阴且破除。更须求半偈，回向此心初。"
        },
        {
            "标题": "五更读书示子",
            "作者": "陆游",
            "内容": "近村远村鸡续鸣，大星已高天未明；床头瓦檠灯煜爚，老夫冻坐书纵横。暮年於书更多味，眼底明明见莘渭。但令病骨尚枝梧，半盏残膏未为费。吾儿虽戆素业存，颇能伴翁饱菜根。万锺一品不足论，时来出手苏元元。"
        },
        {
            "标题": "董逃行",
            "作者": "陆游",
            "内容": "汉末盗贼如牛毛，千戈万槊更相鏖。两都宫殿摩云高，坐见霜露生蓬蒿。渠魁赫赫起临洮，僵尸自照脐中膏。危难继作如崩涛，王朝荒秽谁复薅？踰城散走坠空壕，扶老将幼山中号。昔者群枉根株牢，众愤不能损秋毫；谁知此乱亦不遭，名虽放斥实遁逃。平民踣死声嗷嗷，今兹受祸乃我曹！"
        },
        {
            "标题": "立秋后十日风雨凄冷独居有感",
            "作者": "陆游",
            "内容": "急雨鸣瓦沟，尖风入窗罅。纱笼耿青灯，寂寂新秋夜。谁言簿领中，乃复有此暇。稍翻书册读，已念灰火跨。那知是羁客，恍若在家舍。睡晚且熟眠，洗沐官有假。"
        },
        {
            "标题": "月夕睡起独吟有怀建康参政",
            "作者": "陆游",
            "内容": "月上虚堂一榻横，断香漠漠欲三更。隔帘清露挟秋气，绕树惊鸦啼月明。只怪梦寻千里道，不知愁作几重城？苦吟更恨知心少，西望金陵阙寄声。"
        },
        {
            "标题": "独孤生策字景略河中人工文善射喜击剑一世奇",
            "作者": "陆游",
            "内容": "忆昨骑驴入蜀关，旗亭邂逅一开颜。气锺太华中条秀，文在先秦两汉间。宝剑凭谁占斗气？名驹竟失养天闲。身今老病投空谷，回首东风涕自潸。"
        },
        {
            "标题": "送子龙赴吉州掾",
            "作者": "陆游",
            "内容": "我老汝远行，知汝非得已。驾言当送汝，挥涕不能止。人谁乐离别，坐贫至于此。汝行犯胥涛，次第过彭蠡。波横吞舟鱼，林啸独脚鬼。野饭何店炊？孤棹何岸檥？判司比唐时，犹幸免笞箠；庭参亦何辱，负职乃可耻。汝为吉州吏，但饮吉州水；一钱亦分明，谁能肆谗毁？聚俸嫁阿惜，择士教元礼。我食可自营，勿用念甘旨。衣穿听露肘，履破从见指；山门虽被嘲，归舍却睡美。益公名位重，凛若乔岳峙；汝以通家故，或许望燕几，得见已足荣，切勿有所启。又若杨诚斋，清介世莫比，一闻俗人言，三日归洗耳；汝但问起居，余事勿挂齿。希周有世好，敬叔乃乡里，岂惟能文辞，实亦坚操履；相从勉讲学，事业在积累。仁义本何常，蹈之则君子。汝去三年归，我傥未即死，江中有鲤鱼，频寄书一纸。"
        },
        {
            "标题": "独饮醉卧比觉已夜半矣戏作此诗",
            "作者": "陆游",
            "内容": "泽畔元非慕独醒，散人一饮费经营。也知世少苏司业，安得官如阮步兵。醉著面颜惊少壮，浇余胸次失峥嵘。更阑莫厌残灯火，卧听空廊络纬声。"
        },
        {
            "标题": "豆叶黄·一春常是雨和风",
            "作者": "陆游",
            "内容": "一春常是雨和风，风雨晴时春已空。谁惜泥沙万点红。恨难穷，恰似衰翁一世中。"
        },
        {
            "标题": "督下麦雨中夜归",
            "作者": "陆游",
            "内容": "细雨闇村墟，青烟湿庐舍。两两犊并行，阵阵鸦续下。红稠水际蓼，黄落屋边柘。力作不知劳，归路忽已夜。犬吠闯篱隙，灯光出门罅。岂惟露沾衣，乃有泥没胯。谁怜甫里翁，白首学耕稼？未言得一饱，此段已可画。"
        },
        {
            "标题": "独酌罢夜坐",
            "作者": "陆游",
            "内容": "不见曲生久，惠然相与娱。安能论斗石，仅可具盘盂。\n听雨蒙僧衲，挑灯拥地炉。勿生孤寂念，道伴有狸奴。"
        },
        {
            "标题": "独学",
            "作者": "陆游",
            "内容": "师友雕零身白首，杜门独学就谁评？秋风弃扇知安命，小炷留灯悟养生。踵息无声酣午枕，舌根忘味美晨烹。少年妄起功名念，岂信身闲心太平。"
        },
        {
            "标题": "独游城西诸僧舍",
            "作者": "陆游",
            "内容": "我是天公度外人，看山看水自由身。藓崖直上飞双屐，云洞前头岸幅巾。万里欲呼牛渚月，一生不受庾公尘。非无好客堪招唤，独往飘然觉更真。"
        },
        {
            "标题": "独酌罢夜坐",
            "作者": "陆游",
            "内容": "不见麴生久，惠然相与娱。安能论斗石，仅可具盘盂。听雨蒙僧衲，挑灯拥地炉。勿生孤寂念，道伴大狸奴。"
        },
        {
            "标题": "作雪未成自湖中归寒甚饮酒作短歌",
            "作者": "陆游",
            "内容": "黑云垂到地，飞霰如细砾。找从湖上归，散发醉吹笛。少年志功名，目视无坚敌。惨淡古战场，往往身所历。宁知事大缪，白首犹寂寂。凄凉武侯表，零落陈琳檄。报主知何时，誓死空愤激。天高白日远，有泪无处滴。"
        },
        {
            "标题": "客叩门多不能接往往独坐至晚戏作",
            "作者": "陆游",
            "内容": "贫舍久疏罗酒浆，客来不复倒衣裳。官情已尽诗情在，世味无余睡味长。红练带飞穿柳去，锦熏笼暖扑帘香。萧然自笑浑无事，渔唱声中又夕阳。"
        },
        {
            "标题": "独登东岩",
            "作者": "陆游",
            "内容": "早慕功名已绝痴，晚耽笔墨愈无奇。牧羝未乳身先老，化鹤重归语更悲。朋旧在亡成断梦，山河兴废入孤吹。悠然独倚阑干笑，又过簪萸泛菊时。"
        },
        {
            "标题": "独行过柳桥而归",
            "作者": "陆游",
            "内容": "寒云覆江干，惨惨雪欲作。草枯狐兔见，鹰隼方纵搏。老翁卧蓬户，疾痛在腰脚。忽觉意稍佳，快若解束缚。呼童扶下堂，西出度略彴。浮波见凫雁，决起惊乌鹊。篱根犬迎吠，碓下鸡俛啄。霜余桑叶积，春近柳枝弱。徐行过傍舍，醉笑盛酬酢。岁暮农事休，羡尔群饮乐。"
        },
        {
            "标题": "独意",
            "作者": "陆游",
            "内容": "酒似交情薄，愁随夜漏长。常贫且撑拄，多病不禁当。偶读书终卷，闲临帖数行。翻怜市朝客，扰扰为谁忙？"
        },
        {
            "标题": "夏日独居",
            "作者": "陆游",
            "内容": "平生本清净，垂老更萧然。已罢客载酒，亦无僧说禅。空庭朝下鹊，密树晚鸣蝉。长日君无厌，新秋近眼边。"
        },
        {
            "标题": "门外独望",
            "作者": "陆游",
            "内容": "离离远树傍烟津，又见清秋一岁新。老眼厌看南北路，流年暗换往来人。铸金遗像谁能记？执玉来朝适已陈。况我风中断蓬耳，夕阳空复一伤神。"
        },
        {
            "标题": "独立思故山",
            "作者": "陆游",
            "内容": "溪水初生与岸平，桥头新柳已藏莺。诗缘遇兴玲珑和，酒为逢知烂熳倾。青箬买来冲雨钓，乌犍租得及时耕。今朝独立东风里，叹息无人会此情。"
        },
        {
            "标题": "读道书",
            "作者": "陆游",
            "内容": "一境有神龙，岁不畏枯旱。为国常得贤，百世不可乱。吾读黄老书，掩卷每三叹。正使未长生，去死亦差缓。如何不自力，白首犹漫漶？友朋死略尽，日月难把翫。岂无独往愿，儿孙苦羁绊。安得葛与陶，相从明此段！"
        },
        {
            "标题": "南窗擘黄柑独酌有感",
            "作者": "陆游",
            "内容": "放翁潦倒鬓成丝，也把花前酒一卮。何限人间堪恨事，黄柑丹荔不同时。"
        },
        {
            "标题": "读杜诗",
            "作者": "陆游",
            "内容": "城南杜五少不羁，意轻造物呼作儿。一门酣法到孙子，熟视严武名挺之。看渠胸次隘宇宙，惜哉千万不一施！空回英概入笔墨，生民清庙非唐诗。向令天开太宗业，马周遇合非公谁？後世但作诗人看，使我抚几空嗟咨！"
        },
        {
            "标题": "酒无独饮理",
            "作者": "陆游",
            "内容": "酒无独饮理，常恨欠佳客。忽得我辈人，岂计晨与夕。少年事虚名，岁月驹过隙；自从老大来，一日亦可惜。糟丘未易办，小计且千石。颓然置万事，天地为幕帟。人生如刀砺，磨尽要有日；不须荷锸随，况问几两屐。"
        },
        {
            "标题": "忆王孙",
            "作者": "陆游",
            "内容": "一春常是雨和风。风雨晴时春已空。谁惜泥沙万点红。恨难穷。恰似衰翁一世中。"
        },
        {
            "标题": "独醉",
            "作者": "陆游",
            "内容": "老伴死欲尽，少年谁肯亲？自怜真长物，何啻是陈人！江市鱼初上，村场酒亦醇。颓然北窗下，不觉堕纱巾。"
        },
        {
            "标题": "读程秀才诗",
            "作者": "陆游",
            "内容": "程子晚相得，居然一坐倾。新诗欲飞动，病眼未开明。英妙非凡质，衰迟畏後生。吾徒可相贺，五字有长城。"
        },
        {
            "标题": "同王无玷罗用之访临邛道士墓",
            "作者": "陆游",
            "内容": "乐天诗句本嘲诙，那有人从碧海来。五百年间逢好日，披榛来访此崔嵬。"
        },
        {
            "标题": "独坐视老奴灌园",
            "作者": "陆游",
            "内容": "东窗日晚独愁予，眼闇年来颇废书。赖有吾家老阿对，相从引水灌园蔬。"
        },
        {
            "标题": "秋夜独醉戏题",
            "作者": "陆游",
            "内容": "敝袍羸马遍天涯，恰似伶优著处家。社瓮嫩醅初泛蚁，寒缸残烬自成花。\n幽窗照影乌巾折，醉手题诗淡墨斜。莫恨久为峨下客，江湖归去得雄誇。"
        },
        {
            "标题": "独酌有怀南郑",
            "作者": "陆游",
            "内容": "忆从嶓冢涉南沮，笳鼓声酣醉胆麤。投笔书生古来有，从军乐事世间无。秋风逐虎花叱拨，夜雪射熊金仆姑。白首功名元未晚，笑人四十叹头颅。"
        },
        {
            "标题": "独夜",
            "作者": "陆游",
            "内容": "独夜迢迢掩素屏，病怀羁思共伶竮。房栊十月寒初重，风雨三更酒半醒。繁杵有声时断续，残缸无焰尚青荧。怳然唤起西征梦，身卧金牛古驿亭。"
        },
        {
            "标题": "杂赋",
            "作者": "陆游",
            "内容": "地炉夜热麻秸暖，瓦酺晨烹豆粥香。不是有心轻富贵，从来吾亦爱吾乡。"
        },
        {
            "标题": "独夜",
            "作者": "陆游",
            "内容": "一生食太仓，蠹耗均雀鼠；虽云久置散，饥饱尚撑拄。两年失微禄，始觉困羁旅。倾身营薪米，得食已过午。人观不堪忧，意气终自许。藜羹若大庖，草庐如万础。平生师颜原，本自藐晋楚。悠然卧北窗，残灯翳还吐。"
        },
        {
            "标题": "夜寒",
            "作者": "陆游",
            "内容": "清夜焚香读楚词，寒侵貂褐叹吾衰。轻冰满研风声急，忽记山阴夜雪时。"
        },
        {
            "标题": "秋夜独醉戏归",
            "作者": "陆游",
            "内容": "弊袍羸马遍天涯，恰似伶优著处家。社瓮嫩醅初泛蚁，寒缸残烬自成花。幽窗照影乌巾折，醉手题诗淡墨斜。莫恨久为峨下客，江吴归去得雄夸。"
        },
        {
            "标题": "忆王孙",
            "作者": "陆游",
            "内容": "春风楼上柳腰肢。初试花前金缕衣。袅袅娉娉不自持。晚妆迟。画得蛾眉胜旧时。"
        },
        {
            "标题": "独坐闲咏",
            "作者": "陆游",
            "内容": "书生亦有功名愿，与世无缘每背驰。一寸丹心空许国，满头白发却缘诗。"
        },
        {
            "标题": "独饮",
            "作者": "陆游",
            "内容": "肃肃霜风劲，萧萧木叶声。残年如寄尔，冷坐太憎生！就市沾新酿，呼儿洗破觥。独斟还独醉，无月配长庚。"
        },
        {
            "标题": "读杜诗",
            "作者": "陆游",
            "内容": "千载诗亡不复删，少陵谈笑即追还。常憎晚辈言诗史，清庙生民伯仲间。"
        },
        {
            "标题": "读杜诗偶成",
            "作者": "陆游",
            "内容": "一念宁容事物侵，天魔元自是知音。拾遗大欠修行力，小吏相轻尚动心。"
        },
        {
            "标题": "读范文正潇洒桐庐郡诗戏书",
            "作者": "陆游",
            "内容": "桐庐朝暮苦匆匆，潇洒宁能与昔同。堆案文书生眼黑，入京车马涨尘红。逢迎风月麴生事，弹压江山毛颖功。二子年来俱扫迹，颓然堪笑一衰翁。"
        },
        {
            "标题": "独夜",
            "作者": "陆游",
            "内容": "村路泥淹雪，虚檐水结冰。长征荷戈客，暂到放包僧。妖鵩鸣高树，饥鼯触闇灯。谁能问良苦？衰病正相乘。"
        },
        {
            "标题": "独坐绝句二首 其二",
            "作者": "陆游",
            "内容": "轻雷不成雨，阙月却穿云。独倚南斋柱，长吟到夜分。"
        },
        {
            "标题": "独饮",
            "作者": "陆游",
            "内容": "怪怪奇奇不自惩，晚途犹复气横膺。觥船那待清歌劝，酒到愁边量自增。"
        },
        {
            "标题": "独坐闲咏",
            "作者": "陆游",
            "内容": "深掩柴荆谢世纷，南山时看起孤云。残年所幸身犹健，闲事惟求耳不闻。"
        },
        {
            "标题": "读豳诗",
            "作者": "陆游",
            "内容": "我读豳风七月篇，圣贤事事在陈编。岂惟王业方兴日，要是淳风未散前。屈宋遗音今尚绝，咸韶古奏更谁传？吾曹所学非章句，白发青灯一泫然。"
        },
        {
            "标题": "独坐绝句二首",
            "作者": "陆游",
            "内容": "蛙鸣乃是怒，鵩啸固非妖。独宿空山夜，何妨伴寂寥。"
        },
        {
            "标题": "独坐绝句二首",
            "作者": "陆游",
            "内容": "轻雷不成雨，阙月却穿云。独倚南斋柱，长吟到夜分。"
        },
        {
            "标题": "久病灼艾後独卧有感",
            "作者": "陆游",
            "内容": "白帝城高暮柝传，幽窗搔首亦萧然。江边云湿初横雁，墙下桐疏不庇蝉。计出火攻伤老病，卧闻鸢坠叹蛮烟。诸贤好试平戎策，歛退无人竞著鞭。"
        },
        {
            "标题": "读袁公路传",
            "作者": "陆游",
            "内容": "成败相寻岂有常，英雄最忌数悲伤。芜蒌豆粥从来事，何恨邮亭坐箦床？"
        },
        {
            "标题": "读何斯举黄州秋居杂咏次其韵",
            "作者": "陆游",
            "内容": "古人处丘园，如彼不嫁女，终身秉大节，敢恨老环堵。嗟予晚乃觉，乞骸归卒伍。去就讲已熟，穴居宜知雨。百尺持汲绠，道长畏天暑。先见虽有惭，爱身亦自许。"
        },
        {
            "标题": "读论语",
            "作者": "陆游",
            "内容": "壮岁贪求未见书，归常充栋出连车。晚窥阙里亲传妙，数简方知已有余。"
        },
        {
            "标题": "偶读山谷老境五十六翁之句作六十二翁吟",
            "作者": "陆游",
            "内容": "三百里湖水接天，六十二翁身刺船。饭足便休慵念禄，丹成不服怕登仙。胸中浩浩了无物，世上纷纷徒可怜。但有青钱沽白酒，犹堪醉倒落梅前。"
        },
        {
            "标题": "衰病不复能剧饮而多不见察戏作此诗",
            "作者": "陆游",
            "内容": "平生不持面看人，宁作五湖云水身。忍穷闭门岂自苦，是中有味敌八珍。酒杯潋灩鼓吹作，我自悲吒人自乐。更阑坐睡不得去，如鹰在韝虎遭缚。丈夫欢乐自有时，遇酒先怯非予衰。万骑击胡青海岸，此时意气令君看。"
        },
        {
            "标题": "读李泌事偶书",
            "作者": "陆游",
            "内容": "莘渭当时已误来，商山芝老更堪哀。人生若要常无事，两颗梨须手自煨。"
        },
        {
            "标题": "读香奁集诗戏效其体",
            "作者": "陆游",
            "内容": "金铺一闭几春风，咫尺心知万里同。麝枕何曾禳梦恶，玉壼空解贮啼红。画愁延寿丹青误，赋欠相如笔墨工。一事目前差自慰，月明还似未央中。"
        },
        {
            "标题": "读林逋魏野二处士诗",
            "作者": "陆游",
            "内容": "君复仲先真隐沦，笔端亦自斡千钧。闲中一句终难道，何况市朝名利人！"
        },
        {
            "标题": "读经示儿子",
            "作者": "陆游",
            "内容": "通经本训诂，讲字极声形。未尽寸心苦，已销双鬓青。惧如临战阵，敬若在朝廷。此是吾家事，儿曹要细听。"
        },
        {
            "标题": "读何斯举黄州秋居杂咏次其韵",
            "作者": "陆游",
            "内容": "人生天壤间，出处本异趣。释耒入市朝，徒失邯郸步。昔人亦有言，刻足以适屦。柰何不自反，忽已迫霜露？我躬尚不阅，况为子孙虑。岁晚故山寒，地炉可煨芋。"
        },
        {
            "标题": "读近人诗",
            "作者": "陆游",
            "内容": "琢琱自是文章病，奇险尤伤气骨多。君看大羹玄酒味，蟹螯蛤柱岂同科？"
        },
        {
            "标题": "系舟下牢溪游三游洞二十八韵",
            "作者": "陆游",
            "内容": "旧观三峡图，常谓非人情。意疑天壤间，岂有此峥嵘。画师定戏耳，聊欲穷丹青。西游过沔鄂，莽莽千里平，昨日到峡州，所见始可惊，乃知画非妄，却恨笔未精。及兹下牢戍，峰嶂毕自呈。下入裂坤轴，高骞插青冥。角胜多列峙，擅美有孤撑。或如釜上甑，或如坐後屏。或如倨而立，或如喜而迎，或深如螺房，或疏如窗棂，峨巍冠冕古，婀娜髻鬟倾。其间绝出者，虎搏蛟虑狞，崩崖凛欲堕，修梁架空横，悬瀑泻无底，终古何时盈？幽泉莫知处，但闻珩佩鸣。怪怪与奇奇，万状不可名。久闻三游洞，疾走忘病婴，窦穴初漆黑，伛偻扪壁行，方虞触蜇蛇，俯见一点明，扶接困僮奴，恍然出瓶罂，穹穹厦屋宽，滴乳成微泓。题名欧与黄，云蒸苍藓平。穿林走惊麋，拂面逢飞鼪。息倦盘石上，拾樵置茶铛，长啸答谷响，清吟和松声。辞卑不堪刻，犹足寄友生。"
        },
        {
            "标题": "读老子",
            "作者": "陆游",
            "内容": "道德五千言，巍巍众妙门。管窥那见豹？指染仅尝鼋。正尔分章句，谁欤达本源？蜀庄犹不死，过我得深论。"
        },
        {
            "标题": "小舟游近村舍舟步归",
            "作者": "陆游",
            "内容": "数家茅屋自成村，地碓声中昼掩门。寒日欲沉苍雾合，人间随处有桃源。"
        },
        {
            "标题": "读何斯举黄州秋居杂咏次其韵",
            "作者": "陆游",
            "内容": "全家寄舴艋，结茅非始谋，江市得烟蓑，不博千金裘。道散俗日薄，老聃出衰周。治身去健羡，如稼必去蟊。吾身一隙尘，斯世一客邮。君能通其说，生死真浮休。"
        },
        {
            "标题": "读何斯举黄州秋居杂咏次其韵",
            "作者": "陆游",
            "内容": "倚墙有鉏耰，当户有杼轴，虽云生产薄，桑麻亦满目。况承先人教，藏书令汝读。求仁固不远，所要念念熟。喟然语儿子：勿媿藜苋腹，亦勿慕虚名，守此不啻足。"
        },
        {
            "标题": "读韩致光诗集",
            "作者": "陆游",
            "内容": "渺莽江湖万里秋，玉峰老子弄孤舟；犹胜宿直金銮夜，凛凛常怀泼酢忧。"
        },
        {
            "标题": "读近人诗",
            "作者": "陆游",
            "内容": "琢雕自是文章病，奇险尤伤气骨多。君看大羹玄酒味，蟹螯蛤柱岂同科。"
        },
        {
            "标题": "读旧稿有感",
            "作者": "陆游",
            "内容": "我少则嗜书，于道本无得，譬如昌歜芰，乃自性一癖。老来百事废，惟此尚自力，岂惟绝庆吊，乃至忘寝食。吟哦杂诵咏，不觉日既夕。文辞顾浅懦，望古空太息，世俗不可解，更为著金石。收歛固已迟，虽悔终何益！君看老农夫，法亦传后稷。持此少自宽，陶然送余日。"
        },
        {
            "标题": "读老子次前韵",
            "作者": "陆游",
            "内容": "平生好大忽琐细，焚香读书户常闭。少年曾预老聃役，晚岁欲挹浮丘袂。力探玄门穷众妙，肯学阴谋画奇计？言狂不独人共排，志大仍忧後难继。君看淡扫出茧眉，岂比一尺春风髻。著书勿恤饱蠹鱼，会有子云生後世。"
        },
        {
            "标题": "读何斯举黄州秋居杂咏次其韵",
            "作者": "陆游",
            "内容": "造请非所长，一带每嬾束；揖客虽小殊，亦未胜仆仆。正须驾柴车，归艺东篱菊，故山甘水泉，群饮友麋鹿。百年不堪玩，万事要自烛。小人欺屋漏，吾辈当戒独。"
        },
        {
            "标题": "读胡基仲旧诗有感",
            "作者": "陆游",
            "内容": "少日飞腾翰墨场，暮年相见尚昂藏。沈沙舟畔千帆过，翦翮笼边百鸟翔。访古每思春并辔，说诗仍记夜连床。忽忽去日多於发，不独悲君亦自伤。"
        },
        {
            "标题": "读李杜诗",
            "作者": "陆游",
            "内容": "濯锦沧浪客，青莲澹荡人。才名塞天地，身世老风尘。士固难推挽，人谁不贱贫？明窗数编在，长与物华新。"
        },
        {
            "标题": "读何斯举黄州秋居杂咏次其韵",
            "作者": "陆游",
            "内容": "赋性本刚褊，直欲栖深山；晚乃稍悔悟，自恨不少宽。胡越本一家，祸福环无端，少忍万事毕，孰为热与寒？我友为我言：冠盖满长安，人人不如君，八十犹朱颜。"
        },
        {
            "标题": "读唐书忠义传",
            "作者": "陆游",
            "内容": "志士慕古人，忠臣挺奇节。就死有处所，天日为无色。太义孰不知，临难欠健决。我思杲卿发，可配嵇绍血。"
        },
        {
            "标题": "读经",
            "作者": "陆游",
            "内容": "半升粟饭养残躯，晨起衣冠读典谟。莫谓此生无用处，一身自是一唐虞。"
        },
        {
            "标题": "读华陀传",
            "作者": "陆游",
            "内容": "六籍唯残圣道醇，中更秦火不成尘。华陀老黠徒惊俗，吾岂无书可活人！"
        },
        {
            "标题": "读乐天诗",
            "作者": "陆游",
            "内容": "放姬鬻骆初何有？常笑香山恨不摅。输与此翁容易死，一身之外更无余。"
        },
        {
            "标题": "小舟游近村舍舟步归四首 其二",
            "作者": "陆游",
            "内容": "借得渔船溯小溪，系船浦口却扶藜。莫言村落萧条甚，也胜京尘没马蹄。"
        },
        {
            "标题": "读晋书",
            "作者": "陆游",
            "内容": "诸公日饫万钱厨，人乳蒸豚玉食无。谁信秋风雒城里，有人归棹为蓴鲈。"
        },
        {
            "标题": "夜读了翁遗文有感",
            "作者": "陆游",
            "内容": "秋雨萧萧夜不眠，挑灯开卷意凄然。吾曹自欲期千载，世论何曾待百年。当日公卿笑迂阔，即今河洛污腥膻。阴阳消长从来事，玩易深知屡绝编。"
        },
        {
            "标题": "读老子有感",
            "作者": "陆游",
            "内容": "左史倚相读皇坟，学者尚得窥全浑。孰为武成二三策，宁取道德五千言。巢居结绳事益远，浇淳散朴忍复论？安得深山老不死，坐待古俗还羲轩！"
        },
        {
            "标题": "小舟游近村舍舟步归",
            "作者": "陆游",
            "内容": "不识如何唤作愁，东阡南陌且闲游。儿童共道先生醉，折得黄花插满头。"
        },
        {
            "标题": "小舟游近村舍舟步归",
            "作者": "陆游",
            "内容": "借得渔船泝小溪，系船浦口却扶藜。莫言村落萧条甚，也胜京尘没马蹄。"
        },
        {
            "标题": "近村暮归",
            "作者": "陆游",
            "内容": "莫笑山翁雪鬓繁，归休幸出上恩宽。鲎樽恰受三升酝，龟屋新裁二寸冠。僧阁鬻茶同淡话，渔舟投钓卜清欢。还家欲作诸孙赠，村路累累柿未丹。"
        },
        {
            "标题": "与子聿读经因书小诗示之",
            "作者": "陆游",
            "内容": "经中固多趣，我老未能忘。似获连城璧，如倾九酝觞。信能明孔氏，何暇傲羲皇。努力晨昏事，躬行味始长。"
        },
        {
            "标题": "读何斯举黄州秋居杂咏次其韵",
            "作者": "陆游",
            "内容": "众星丽长空，惟月最为杰，峨峨大圜镜，粲粲白玉玦。穿林散珠玑，入户凛霜雪。世方喜繁华，我独惨不悦。清光真可友，肝肺冰欲结。彼哉市朝人，忿欲生内热。"
        },
        {
            "标题": "夜读岑嘉州诗集",
            "作者": "陆游",
            "内容": "汉嘉山水邦，岑公昔所寓。公诗信豪伟，笔力追李杜。常想从军时，气无玉关路。至今蠹简传，多昔横槊赋。零落财百篇，崔嵬多杰句。工夫刮造化，音节配韶頀。我後四百年，清梦奉巾屦。晚途有奇事，随牒得补处。群胡自鱼肉，明主方北顾。诵公天山篇，流涕思一遇。"
        },
        {
            "标题": "读後汉书",
            "作者": "陆游",
            "内容": "季英行年九十八，犹灌园蔬授六经。我欲图之置斋壁，世无顾陆善丹青。"
        },
        {
            "标题": "读後汉书",
            "作者": "陆游",
            "内容": "赁舂老子吾所慕，垂世文章宁在多！诗不删来二千载，世间惟有五噫歌。"
        },
        {
            "标题": "读老子传",
            "作者": "陆游",
            "内容": "巍巍阙里与天崇，礼乐诗书万世宗。但说周公曾入梦，宁於老氏叹犹龙？"
        },
        {
            "标题": "读何斯举黄州秋居杂咏次其韵",
            "作者": "陆游",
            "内容": "夜静我欲歌，四座且勿喧。尧舜本得道，富贵何足捐？圣人久不作，学者堕语言，著书各专门，百家散如烟。一身有不知，况察鱼与鸢。安得天下士，相与明忘筌？"
        },
        {
            "标题": "读何斯举黄州秋居杂咏次其韵",
            "作者": "陆游",
            "内容": "少年去国时，不忍轻出昼；晚归补省郎，但觉惭列宿。人岂不自揣，幸矣老云岫；知止讵敢希，要且避嘲诟。谁将有限身，遗臭古今宙？人诛虽或逃，阴阳将汝寇。"
        },
        {
            "标题": "读何斯举黄州秋居杂咏次其韵",
            "作者": "陆游",
            "内容": "少从长者游，麤闻圣人道，日食虽一箪，颇觉颜色好。辛勤五十年，犹秉後凋操。风俗日已移，令人恶怀抱。纷纷堪一咍，骄我以旗纛，岂知江湖间，世袭散人号。"
        },
        {
            "标题": "读老子",
            "作者": "陆游",
            "内容": "放翁晨兴坐龟堂，古铜匜烧海南香。临目接手精思床，身如槁木心如墙。八十一章独置傍，徐起开读声琅琅。怳然亲见古伯阳，袂属关尹肩庚桑。孰能试之出毫芒，末俗可复跻羲黄？阴符伪书实荒唐，稚川金丹空有方。人生忽如瓦上霜，勿恃强健轻年光！"
        },
        {
            "标题": "舟过会稽山下因系舟游近村迨暮乃归",
            "作者": "陆游",
            "内容": "六十齿发衰，岁月如逝波。秦王酒瓮边，知复几经过？欣然舍画楫，仄步扪青萝。一径入幽谷，四面闻樵歌。白云忽破碎，翠木相荡摩。潋潋春塘满，柳阴戏双鹅。浮生百忧中，此乐顾岂多。日暮吾其归，已恐烂斧柯。"
        },
        {
            "标题": "读何斯举黄州秋居杂咏次其韵十首 其八",
            "作者": "陆游",
            "内容": "倚墙有锄耰，当户有杼轴。虽云生产薄，桑麻亦满目。\n况承先人教，藏书令汝读。求仁固不远，所要念念熟。\n喟然语儿子，勿愧藜苋腹。亦勿慕虚名，守此不啻足。"
        },
        {
            "标题": "读何斯举黄州秋居杂咏次其韵十首 其七",
            "作者": "陆游",
            "内容": "赋性本刚褊，直欲栖深山。晚乃稍悔悟，自恨不少宽。\n胡越本一家，祸福环无端。少忍万事毕，孰为热与寒。\n我友为我言，冠盖满长安。人人不如君，八十犹朱颜。"
        },
        {
            "标题": "读何斯举黄州秋居杂咏次其韵十首 其三",
            "作者": "陆游",
            "内容": "全家寄舴艋，结茅非始谋。江市得烟蓑，不博千金裘。\n道散俗日薄，老聃出衰周。治身去健羡，如稼必去蟊。\n吾身一隙尘，斯世一客邮。君能通其说，生死真浮休。"
        },
        {
            "标题": "秋夜读书有感",
            "作者": "陆游",
            "内容": "妄意斯文力弗胜，苦心犹欲付云仍。数编鲁壁家传学，一盏吴僧夜讲灯。南犬固应多吠雪，夏虫那得解知冰。但令吾道常无坠，饮水何妨枕曲肱。"
        },
        {
            "标题": "读史有感三首 其三",
            "作者": "陆游",
            "内容": "苏门长啸不可亲，鹿门采药更绝尘。老死故山虽自许，掩书未免愧斯人。"
        },
        {
            "标题": "读史有感",
            "作者": "陆游",
            "内容": "英雄自古埋秋草，世上儿童共笑狂。射贼曾飞白羽箭，闭门空枕绿沉枪。隆中高卧人千载，易水悲歌泪数行。读尽青编窗日晚，一尊聊复吊兴亡。"
        },
        {
            "标题": "筑舍",
            "作者": "陆游",
            "内容": "筑舍水云乡，萧然似净坊。粥铛菰米滑，羹釜药苗香。素壁图嵩华，明窗读老庄。与人元淡淡，不是故相忘。"
        },
        {
            "标题": "读唐人乐府戏拟思妇怨",
            "作者": "陆游",
            "内容": "一自门前征马嘶，此心常与断云西。双飞空羡雉朝雊，独泣忍闻乌夜啼！辽海昼昏麈漠漠，杜陵春到草萋萋。孤愁可为邻姬说，只有临樽醉似泥。"
        },
        {
            "标题": "读史有感",
            "作者": "陆游",
            "内容": "昔人识不过十字，富贵封侯渠自如；龟堂闭门万卷读，一字不肯供时须。"
        },
        {
            "标题": "读书罢小酌偶赋",
            "作者": "陆游",
            "内容": "岁晚凄凉冰雪晨，颓垣破屋镜湖滨。浮生亦念古有死，壮气要使胡无人。黄卷展残三太息，绿尊酌罢一嚬伸。躬耕不预差科事，犹向清时作幸民。"
        },
        {
            "标题": "夜分读书有感",
            "作者": "陆游",
            "内容": "光阴百岁已中分，拟结茅茨老白云。万里谁怜新卧疾，九重犹记旧能文。枕边得句题屏叠，马上看山隔帽裙。终恨无劳糜廪粟，夜窗聊策读书勋。"
        },
        {
            "标题": "读史有感",
            "作者": "陆游",
            "内容": "不肯低头就世事，亦不作牋与天公；惟须痛饮以醉死，乱山深处听松风。"
        },
        {
            "标题": "读唐书",
            "作者": "陆游",
            "内容": "力行可使金如土，笃好能徕马若龙。斗米三钱本常事，风云千载自难逢。"
        },
        {
            "标题": "秋夜读书有感",
            "作者": "陆游",
            "内容": "鬓毛焦秃齿牙疏，老病灯前未废书。卷里光阴能属我，人间声利久忘渠。穷山藏拙犹嫌浅，粝饭支羸不愿余。雨露安能泽枯朽，故人枉是费吹嘘。"
        },
        {
            "标题": "读何斯举黄州秋居杂咏次其韵十首 其二",
            "作者": "陆游",
            "内容": "少从长者游，粗闻圣人道。日食虽一箪，颇觉颜色好。\n辛勤五十年，犹秉后凋操。风俗日已移，令人恶怀抱。\n纷纷堪一咍，骄我以旗纛。岂知江湖间，世袭散人号。"
        },
        {
            "标题": "受外祠敕",
            "作者": "陆游",
            "内容": "放浪江湖迹已陈，今朝剩喜结衔新。读骚未敢称名士，拜赐犹应号散人。归去还骑款段马，醉颠重岸接篱巾。行行渐近云门寺，愈信人生有宿因。"
        },
        {
            "标题": "读陶诗",
            "作者": "陆游",
            "内容": "我诗慕渊明，恨不造其微。退归亦已晚，饮酒或庶几。雨余鉏瓜垄，月下坐钓矶。千载无斯人，吾将谁与归？"
        },
        {
            "标题": "读书未终卷而睡有感",
            "作者": "陆游",
            "内容": "暮年缘一懒，百事俱弃置。今遂懒到书，把卷辄坐睡。\n其馀懒则已，感此独歔欷。念昔少壮时，日夜痛磨砺。\n誓言死为期，身在敢暴弃。宁知未死前，殆欲负此志。\n颜回称好学，扬雄乃识字。勉哉慕前修，自画圣所讳。"
        },
        {
            "标题": "秋夜读书有感",
            "作者": "陆游",
            "内容": "齿发凋残志有余，一编聊复遂吾初。老来每恨无同学，梦里犹曾得异书。家世偏憎慕青紫，儿童切莫话龙猪。正令世世皆农圃，廉让何妨化里闾。"
        },
        {
            "标题": "九月一日夜读诗稿有感走笔作歌",
            "作者": "陆游",
            "内容": "我昔学诗未有得，残余未免从人乞。力孱气馁心自知，妄取虚名有惭色。四十从戎驻南郑，酣宴军中夜连日。打球筑场一千步，阅马列厩三万匹。华灯纵博声满楼，宝钗艳舞光照席。琵琶弦急冰雹乱，羯鼓手匀风雨疾。诗家三昧忽见前，屈贾在眼元历历。天机云锦用在我，翦裁妙处非刀尺。世间才杰固不乏，秋毫未合天地隔。放翁老死何足论，广陵散绝还堪惜。"
        },
        {
            "标题": "读书至夜分感叹有赋",
            "作者": "陆游",
            "内容": "老人世间百念衰，惟好古书心未移。断碑残刻亦在椟，时时取玩忘朝饥。推寻点画到曲折，想见落笔纵横时。岂惟鸾凤九霄上，景锺大鼎森陆离。虽然欲学则曷敢，驽马仰看骅骝驰。正如志士才不称，心慕伊傅终何施？尔来亦复强点染，手不随意徒嗟咨。悬知明日天将雨，中夜寒蒸紫玉池。"
        },
        {
            "标题": "读宛陵先生诗",
            "作者": "陆游",
            "内容": "李杜不复作，梅公真壮哉！岂惟凡骨换，要是顶门开。锻链无遗力，渊源有自来。平生解牛手，余刃独恢恢。"
        },
        {
            "标题": "读何斯举黄州秋居杂咏次其韵十首 其一",
            "作者": "陆游",
            "内容": "造请非所长，一带每懒束。揖客虽小殊，亦未胜仆仆。\n正须驾柴车，归艺东篱菊。故山甘水泉，群饮友麋鹿。\n百年不堪玩，万事要自烛。小人欺屋漏，吾辈当戒独。"
        },
        {
            "标题": "读书有感",
            "作者": "陆游",
            "内容": "洙泗诸生尊所闻，岂容兀者亦中分！焚经竞欲愚黔首，亡史谁能及阙文？吾道固应千古在，几人虚用一生勤？世间倚相何曾乏，会与明时诵典坟。"
        },
        {
            "标题": "读史",
            "作者": "陆游",
            "内容": "萧相守关成汉业，穆之一死宋班师。赫连拓跋非难取，天意从来未易知。"
        },
        {
            "标题": "村居",
            "作者": "陆游",
            "内容": "人笑无才自笑狂，槿篱竹坞得深藏。自从病後辜风月，未免愁中读老庄。行圃数畦秋菜长，泛溪十里晚荷香。丛书坐嬾无由续，且补忠州手录方。"
        },
        {
            "标题": "读书杂言",
            "作者": "陆游",
            "内容": "书亦何用于世哉，圣人之言如造化，巍巍地辟而天开。\n渊源虞唐至周孔，黄河万里昆崙来。天不使诸儒为战国血，又不使六艺为亡秦灰。\n豁如盲瞽见皦日，快若聋聩闻春雷。插空泰华起突兀，垂天云汉森昭回。\n奈何后世独不省，顾舍夷路趋邛郲。不知开眼蹈覆辙，乃欲归罪车轮摧。\n福有基，祸有胎，一朝产祸吁可哀。"
        },
        {
            "标题": "读书未终卷而睡有感",
            "作者": "陆游",
            "内容": "暮年缘一嬾，百事俱弃置；今遂嬾到书，把卷辄坐睡。其余嬾则已，感此独歔欷。念昔少壮时，日夜痛磨砺，誓言死为期，身在敢暴弃？宁知未死前，殆欲负此志。颜回称好学，杨雄乃识字。勉哉慕前修，自画圣所讳。"
        },
        {
            "标题": "读宛陵先生诗",
            "作者": "陆游",
            "内容": "欧尹追还六籍醇，先生诗律擅雄浑。导河积石源流正，维岳崧高气象尊。玉磬漻漻非俗好，霜松郁郁有春温。向来不道无讥评，敢保诸人未及门。"
        },
        {
            "标题": "读书杂言",
            "作者": "陆游",
            "内容": "书亦何用於世哉！圣人之言如造化，巍巍地辟而天开。渊源虞唐至周孔，黄河万里昆仑来。天不使诸儒为战国血，又不使六艺为亡秦灰，豁如盲瞽见皦日，快若聋聩闻春雷，插空泰华起突兀，垂天云汉森昭回。奈何後世独不省，顾舍夷路趋邛郲？不知开眼蹈覆辙，乃欲归罪车轮摧。福有基，祸有胎，一朝产祸吁可哀！"
        },
        {
            "标题": "读前辈诗文有感",
            "作者": "陆游",
            "内容": "我无前辈千钧笔，造物争功谢不能。已分文章归委靡，可怜意气尚凭陵。鸾旗广殿晨排仗，铁马黄河夜踏冰。此事要须推大手，蝉嘶分付与吴僧。"
        },
        {
            "标题": "秋夜读书有感",
            "作者": "陆游",
            "内容": "久病畏长夏，枕簟如炮焚。扶持赖药物，俛仰秋已分。清夜炷炉香，袅袅起孤云。灵府豁蒙滞，旧学资鉏耘。言念总角初，操觚极艰勤，诸老颇赏识，谓可与斯文。沉痼幸鍼石，轮囷劳斧斤。可怜四十年，薄陋负所闻。白首犹著书，逝将献吾君，太官荐玉食，野人徒美芹。"
        },
        {
            "标题": "读何斯举黄州秋居杂咏次其韵十首 其九",
            "作者": "陆游",
            "内容": "人生天壤间，出处本异趣。释耒入市朝，徒失邯郸步。\n昔人亦有言，刻足以适屦。奈何不自反，忽已迫霜露。\n我躬尚不阅，况为子孙虑。岁晚故山寒，地炉可煨芋。"
        },
        {
            "标题": "读穷居五字慨然有感复作一首自解",
            "作者": "陆游",
            "内容": "布褐营身足，茅茨置榻宽。食非依漂母，菜不仰园官。小蹇鞍鞯黑，羸僮骨相酸。丹青能写此，千载尚传观。"
        },
        {
            "标题": "读王摩诘诗爱其散发晚未簪道书行尚把之句因用为韵赋古风十首亦皆物外事也 其三",
            "作者": "陆游",
            "内容": "我爱古竹枝，每歌必三反。孤舟上荆巫，天末未觉远。\n最奇扇子峡，恨不遂高遁。荆棘蜀故宫，烟水楚废苑。\n至今清夜梦，百丈困牵挽。人生如寄尔，勿叹流年晚。"
        },
        {
            "标题": "读王摩诘诗爱其散发晚未簪道书行尚把之句因",
            "作者": "陆游",
            "内容": "往者游青城，犹及二三老，稽首出世师，数语穷至道。妻子真弊屣，弃去恨不早。俯仰才几时，残骸日衰槁。吾儿有奇骨，亦复至幽讨。金丹傥可成，白发何足扫！"
        },
        {
            "标题": "夜读刘伯伦传戏作",
            "作者": "陆游",
            "内容": "生本无心死可知，徐徐掩骨未为迟。一奴仅可供薪水，那得闲人荷锸随？"
        },
        {
            "标题": "读王摩诘诗爱其散发晚未簪道书行尚把之句因用为韵赋古风十首亦皆物外事也 其八",
            "作者": "陆游",
            "内容": "隐书有三景，字字当力行。寸地与尺宅，可以久汝生。\n溯流归昆虚，坚守临长城。一旦告成功，河塞黄金成。\n笙鹤适缑山，貂蝉朝玉京。即今修行地，千古名还婴。"
        },
        {
            "标题": "读王摩诘诗爱其散发晚未簪道书行尚把之句因",
            "作者": "陆游",
            "内容": "我爱古竹枝，每歌必三反。孤舟上荆巫，天末未觉远。最奇扇子峡，恨不遂高遯。荆棘蜀故宫，烟水楚废苑。至今清夜梦，百丈困牵挽。人生如寄尔，勿叹流年晚。"
        },
        {
            "标题": "读陶诗",
            "作者": "陆游",
            "内容": "陶谢文章造化侔，篇成能使鬼神愁。君看夏木扶疏句，还许诗家更道不？"
        },
        {
            "标题": "读王摩诘诗爱其散发晚未簪道书行尚把之句因",
            "作者": "陆游",
            "内容": "往岁著朝衫，晨起事如汇。告归卧孤村，枯淡有余味。闭门绝外慕，自谓真富贵。萧然毕吾生，地下亦增气。里翁恋儿女，小疾辄忧畏。惟穷可赊死，我在君亦未。"
        },
        {
            "标题": "读苏叔党汝州北山杂诗次其韵十首 其二",
            "作者": "陆游",
            "内容": "旧絮补破襦，生薪续微火。茕孤有冻死，自视亦已过。\n邻翁冒风雪，斗酒持饮我。尖团擘霜蟹，丹漆饤山果。\n欣然共笑语，何止宽寒饿。布被拥更阑，招魂不须些。"
        },
        {
            "标题": "夏日戏作",
            "作者": "陆游",
            "内容": "困来两眦似胶黏，底怪吴人号黑甜。安得他生不识字，朝朝就日卧茅檐？"
        },
        {
            "标题": "送辛幼安殿撰造朝",
            "作者": "陆游",
            "内容": "稼轩落笔凌鲍谢，退避声名称学稼。十年高卧不出门，参透南宗牧牛话。功名固是券内事，且葺园庐了婚嫁。千篇昌谷诗满囊，万卷邺侯书插架。忽然起冠东诸侯，黄旗皂纛从天下。圣朝仄席意未快，尺一东来烦促驾。大材小用古所叹，管仲萧何实流亚。天山挂旆或少须，先挽银河洗嵩华。中原麟凤争自奋，残虏犬羊何足吓。但令小试出绪余，青史英豪可雄跨。古来立事戒轻发，往往谗夫出乘罅。深仇积愤在逆胡，不用追思灞亭夜。"
        },
        {
            "标题": "读隐逸传",
            "作者": "陆游",
            "内容": "终南处士入都门室山人补谏垣。毕竟只供千载笑，石封三品鹤乘轩。"
        },
        {
            "标题": "读赵昌甫诗卷",
            "作者": "陆游",
            "内容": "蜗庐溽暑不可过，把卷一读赵子诗。如游麻源第三谷，忽见梅花开一枝。寄书问讯不可得，握臂晤语应无期。惟当饮水绝火食，海山忽有相逢时。"
        },
        {
            "标题": "读王摩诘诗爱其散发晚未簪道书行尚把之句因",
            "作者": "陆游",
            "内容": "万金筑华堂，千金教新音，不知忧患场，著脚日愈深。今人喜议古，後亦将议今，使汝有子孙，闻之亦何心？邓通擅铜山，死日无一簪，未死汝勿喜，五溪多毒淫。"
        },
        {
            "标题": "读王摩诘诗爱其散发晚未簪道书行尚把之句因",
            "作者": "陆游",
            "内容": "二十游名场，最号才智下。蹭蹬六十年，亦有茆一把。典衣租黄犊，乘雨耕绿野，西成得一饱，敢计泥没踝。住久邻好深，百事通乞假，秋高小瓮香，相唤注老瓦。"
        },
        {
            "标题": "读王摩诘诗爱其散发晚未簪道书行尚把之句因",
            "作者": "陆游",
            "内容": "稚川师郑君，才及一卷书。书大仅如箸，度世盖有余。想其所论说，妙极轩昊初。内篇今虽存，亦复饱蠹鱼。我欲探其原，蹇步空趑趄。安得插两翅，从公游太虚？"
        },
        {
            "标题": "夜读吕化光文章抛尽爱功名之句戏作",
            "作者": "陆游",
            "内容": "玉关西望气横秋，肯信功名不自由？却是文章差得力，至今知有吕衡州。"
        },
        {
            "标题": "梦与刘韶美夜饮乐甚",
            "作者": "陆游",
            "内容": "死生契阔十年余，欲话交情涕已濡。梦里偶同清夜宴，醉中犹揽故人须。岸巾谈笑今谁记，满腹诗书只自愚。我亦与公同此病，早收身世老江湖。"
        },
        {
            "标题": "读王摩诘诗爱其散发晚未簪道书行尚把之句因",
            "作者": "陆游",
            "内容": "隐书有三景，字字当力行。寸地与尺宅，可以久汝生。泝流归昆虚，坚守临长城，一旦告成功，河塞黄金成，笙鹤适缑山，貂蝉朝玉京。即今修行地，千古名还婴。"
        },
        {
            "标题": "以石芥送刘韶美礼部刘比酿酒劲甚因以为戏",
            "作者": "陆游",
            "内容": "长安官酒甜如蜜，风月虽佳嬾举觞。持送盘蔬还会否？与公新酿问端方。"
        },
        {
            "标题": "以石芥送刘韶美礼部刘比酿酒劲甚因以为戏",
            "作者": "陆游",
            "内容": "古人重改阳城驿，吾辈欣闻石芥名。风味可人终骨鲠，尊前真见鲁诸生。"
        },
        {
            "标题": "读易",
            "作者": "陆游",
            "内容": "揖逊干戈两不知，巢居穴处各熙熙。无端凿破乾坤秘，祸始羲皇一画时。"
        },
        {
            "标题": "读王摩诘诗爱其散发晚未簪道书行尚把之句因",
            "作者": "陆游",
            "内容": "行年过八十，形悴神则旺。往来江湖间，垂老犹疏放。沧波浩无津，天遣遂微尚。剡溪挂风帆，渔浦理烟榜，奇云出深谷，新月生叠嶂。兴怀晋诸贤，谁能续遗唱？"
        },
        {
            "标题": "读王摩诘诗爱其散发晚未簪道书行尚把之句因",
            "作者": "陆游",
            "内容": "我生本江湖，岁月不可算。采药游名山，所历颇萧散。一逢巢居翁，见谓於我馆，酌泉啖松柏，每得造膝款。行道不自力，残发日已短。海山故不远，谪限何时满？"
        },
        {
            "标题": "读王摩诘诗爱其散发晚未簪道书行尚把之句因用为韵赋古风十首亦皆物外事也 其六",
            "作者": "陆游",
            "内容": "往者游青城，犹及二三老。稽首出世师，数语穷至道。\n妻子真弊屣，弃去恨不早。俯仰才几时，残骸日衰槁。\n吾儿有奇骨，亦复至幽讨。金丹傥可成，白发何足扫。"
        },
        {
            "标题": "读王摩诘诗爱其散发晚未簪道书行尚把之句因",
            "作者": "陆游",
            "内容": "仕宦五十年，所至不黔突，取鱼固舍熊，挟兔那恨鹘。退归息厌厌，谁敢书咄咄。屋穿每茨草，驴瘦可数骨。秋风忽已厉，落叶衬残月，脱巾坐中庭，清冷入毛发。"
        },
        {
            "标题": "读许浑诗",
            "作者": "陆游",
            "内容": "裴相功名冠四朝，许浑身世落渔樵。若论风月江山主，丁卯桥应胜午桥。"
        },
        {
            "标题": "读夏书",
            "作者": "陆游",
            "内容": "巨浸稽天日沸腾，九州人死若丘陵。一朝财得居平土，峻宇雕墙已遽兴。"
        },
        {
            "标题": "读苏叔党汝州北山杂诗次其韵十首 其五",
            "作者": "陆游",
            "内容": "舍北有渔矶，下临清溪流。柳阴出朱桥，莲浦横兰舟。\n莼丝二三亩，采掇供晨羞。鱼虾虽琐细，亦足赡吾州。\n人生常如此，安用万户侯。绿蓑幸可买，金印非所求。"
        },
        {
            "标题": "小园",
            "作者": "陆游",
            "内容": "小园烟草接邻家，桑柘阴阴一径斜。卧读陶诗未终卷，又乘微雨去锄瓜。"
        },
        {
            "标题": "读苏叔党汝州北山杂诗次其韵十首 其八",
            "作者": "陆游",
            "内容": "久病卧江村，发白面黧黑。艰难念温饱，日夜积涓滴。\n聚壤粪园桑，荷锄耘垄麦。苟失一日勤，农事深可惜。\n小儿念乃翁，卒岁共欣戚。跂望明年春，社雨泥一尺。"
        },
        {
            "标题": "三山杜门作歌",
            "作者": "陆游",
            "内容": "宽恩四赋仙祠禄，每忍惭颜救枵腹。五秉初辞官粟红，一瓢自酌岩泉绿。天公乘除不负汝，宿疾微平岁中熟。鸣呼！字字细读逍遥篇，此去八十有几年？"
        },
        {
            "标题": "读渊明诗",
            "作者": "陆游",
            "内容": "渊明甫六十，遽觉前途迮，作诗颇感慨，自谓当去客。吾年久过此，霜雪纷满帻，岂惟仆整驾，已迫牛负轭。奈何不少警，玩此白驹隙。倾身事诗酒，废日弄泉石；梅花何预汝，一笑从渠索。顾以有限身，儿戏作无益。一床宽有余，虚室自生白，要当弃百事，言从老聃役。"
        },
        {
            "标题": "感旧",
            "作者": "陆游",
            "内容": "我思杜陵叟，处处有遗踪。锦里瞻祠柏，绵州吊海棕。蹉跎悲枥骥，感会失云龙。生世後斯士，吾将安所从？"
        },
        {
            "标题": "三山杜门作歌",
            "作者": "陆游",
            "内容": "高宗下诏传神器，嗣皇御殿犹挥涕。当时获缀鵷鹭行，百寮拜舞皆歔欷。小臣疏贱亦何取，即日趋召登丹陛。鸣呼！桥山岁晚松柏寒，杀身从死岂所难！"
        },
        {
            "标题": "秋夜读昼戏作",
            "作者": "陆游",
            "内容": "别驾生涯似蠹鱼，简编垂老未相疏。也知赋得寒儒分，五十灯前见细书。"
        },
        {
            "标题": "杜宇行",
            "作者": "陆游",
            "内容": "去年杜宇号阡陌，家家聚有忧蚕麦；岂惟比屋衣食忧，县家亦负催科责。今年略不闻杜宇，蚕收麦熟人歌舞；岂惟襦新汤饼宽，邻里相约先输官。"
        },
        {
            "标题": "三山杜门作歌",
            "作者": "陆游",
            "内容": "晚入南宫典牋奏，滥陪太史牛马走。忽然名在白简中，一棹还家倾腊酒。十年光阴如电雹，绿蓑黄犊从邻叟。鸣呼！古来肮脏例倚门，况我本自安丘园！"
        },
        {
            "标题": "杜敬叔寓僧舍开轩松下以虚濑名之来求诗",
            "作者": "陆游",
            "内容": "君不见洛阳八节滩，未至一舍闻惊湍，生绡六幅谁所画？入眼能令三伏寒。又不见桐庐七里濑，溅雪跳珠舞澎湃，羊裘老子去千年，绝世孤风凛如在。杜陵之孙今胜流，飘然不必事远游，结茆古寺听松吹，坐擅洛水桐江秋。放翁百念俱已矣，独有好奇心未死。约君少待秋月明，抱琴来宿写滩声。"
        },
        {
            "标题": "度浮桥至南台",
            "作者": "陆游",
            "内容": "客中多病废登临，闻说南台试一寻；九轨徐行怒涛上，千般横系大江心。寺楼钟鼓催昏晓，墟落云烟自古今；白发未除豪气在，醉吹横笛坐榕阴。"
        },
        {
            "标题": "癸丑七月二十七夜梦游华岳庙二首 其一",
            "作者": "陆游",
            "内容": "驿树秋风急，关城暮角悲。平生忠愤意，来拜华山祠。"
        },
        {
            "标题": "癸丑七月二十七夜梦游华岳庙",
            "作者": "陆游",
            "内容": "驿树秋风急，关城暮角悲。平生忠愤意，来拜华山祠。"
        },
        {
            "标题": "过大蓬岭度绳桥至杜秀才山庄",
            "作者": "陆游",
            "内容": "度笮临千仞，梯山蹑半空。湿云朝莫雨，阴壑古今风。\n亭观参差见，阑干诘曲通。柳空丛筱出，松偃翠萝蒙。\n负笼银钗女，锄畬鹤发翁。何由有馀俸，小筑此山中。"
        },
        {
            "标题": "过大蓬岭度绳桥至杜秀才山庄",
            "作者": "陆游",
            "内容": "度筰临千仞，梯山蹑半空。湿云朝暮雨，阴壑古今风。亭观参差见，阑干诘曲通。柳空丛筱出，松偃翠萝蒙。负笼银钗女，鉏畲鹤发翁。何由有余俸，小筑此山中。"
        },
        {
            "标题": "三山杜门作歌",
            "作者": "陆游",
            "内容": "中岁远游踰剑阁，青衫误入征西幙。南沮水边秋射虎，大散关头夜闻角。画策虽工不见用，悲吒那复从军乐。鸣呼！人生难料老更穷，麦野桑村白发翁。"
        },
        {
            "标题": "感旧六首 其六",
            "作者": "陆游",
            "内容": "我思杜陵叟，处处有遗踪。锦里瞻祠柏，绵州吊海棕。\n蹉跎悲枥骥，感会失云龙。生世后斯士，吾将安所从。"
        },
        {
            "标题": "夜梦游骊山",
            "作者": "陆游",
            "内容": "秦楚相望万里天，岂知今夕宿温泉。穿云漱月无穷恨，依旧潺湲古县前。"
        },
        {
            "标题": "久雨杜门遣怀",
            "作者": "陆游",
            "内容": "风雨萧萧卧掩关，经旬登览负溪山。也知解送丰年喜，无奈难消永日闲。平野横吹看凌厉，画檐高泻听淙潺。城闉路断吾何恨，浊酒枯鱼亦破颜。"
        },
        {
            "标题": "癸丑七月二十七夜梦游华岳庙二首 其二",
            "作者": "陆游",
            "内容": "牲碑别正朔，祠祝虏衣冠。神亦岂堪此，出门山雨寒。"
        },
        {
            "标题": "题史院壁",
            "作者": "陆游",
            "内容": "槁木忘荣谢，闲云任卷舒。慵为绕枝鹊，宁作蠹书鱼。羁旅心常折，亲朋梦亦疏。溪头钓船在，恐负此心初。"
        },
        {
            "标题": "杜门",
            "作者": "陆游",
            "内容": "寂寞山深处，峥嵘岁暮时。烧灰除菜蝗，送芋谢牛医。笕水晨浇药，灯窗夜覆棋。杜门君勿怪，迟暮少新知。"
        },
        {
            "标题": "十月十七日予生日也孤村风雨萧然偶得二绝句",
            "作者": "陆游",
            "内容": "少傅奉诏朝京师，檥船生我淮之湄。宣和七年冬十月，犹是中原无事时。"
        },
        {
            "标题": "对酒作",
            "作者": "陆游",
            "内容": "羡门安期何在哉，河流上溯昆崙开。白云不与隐居老，孤鹤自下辽天来。\n春江风物正闲美，绿浦潮平柁初起。暮吹长笛发巴陵，晓挂高帆渡湘水。\n世间万变更故新，会当太息摩铜人。脱裘取酒藉芳草，与子共醉壶中春。"
        },
        {
            "标题": "十月十七日予生日也孤村风雨萧然偶得二绝句",
            "作者": "陆游",
            "内容": "我生急雨暗淮天，出没蛟鼍浪入船。白首功名无尺寸，茅檐还听雨声眠。"
        },
        {
            "标题": "有道流过门留与之语颇异口占赠之",
            "作者": "陆游",
            "内容": "万里纵横自在身，偶然来看剡溪春。取将月去闲娱客，携得云归远寄人。缩地不妨游汗漫，移山随处对嶙峋。须君更出囊中剑，一为关河洗虏麈。"
        },
        {
            "标题": "十月十七日予生日也孤村风雨萧然偶得二绝句 其一",
            "作者": "陆游",
            "内容": "少傅奉诏朝京师，舣船生我淮之湄。宣和七年冬十月，犹是中原无事时。"
        },
        {
            "标题": "癸丑七月二十七夜梦游华岳庙",
            "作者": "陆游",
            "内容": "牲碑伪正朔，祠祝虏衣冠。神亦岂堪此，出门山雨寒。"
        },
        {
            "标题": "杂兴",
            "作者": "陆游",
            "内容": "扁舟夜载石帆月，双屦晓穿天柱云。八十老翁能办此，不须身将渡辽军。"
        },
        {
            "标题": "短景",
            "作者": "陆游",
            "内容": "短景迫穷冬，日月如鸟过。衡门窘风雨，衰病不可那。疏疏屋茅漏，猎猎窗纸破。鼠豪冒灯出，人倦掩屏卧。中都旧朋侪，零落今几个？弄笔欲遣愁，孤吟谁与和！"
        },
        {
            "标题": "断碑叹",
            "作者": "陆游",
            "内容": "二萧同起南兰陵，正如文叔与伯升。至今人悲大萧死，齎恨不见梁家兴。崇崇之陵久为谷，岂为群盗分珠玉。断碑槎牙弃道边，文字班班犹可读。剥剜苔藓一凄然，俯仰人间几变迁。世人作碑君勿哂，千载园林须石笋。"
        },
        {
            "标题": "新裁短褐接客以代戎服或以为慢戏作",
            "作者": "陆游",
            "内容": "此事巧相违，残年幸许归。虽云裁兔褐，不拟出渔扉。拂石襟灵爽，榰筇气力微。朝衣犹挂却，况遣著戎衣！"
        },
        {
            "标题": "新裁短褐接客以代戎服或以为慢戏作",
            "作者": "陆游",
            "内容": "世事巧相违，残年幸许归。虽云裁兔褐，不拟出渔扉。\n拂石襟灵爽，支筇气力微。朝衣犹挂却，况遣著戎衣。"
        },
        {
            "标题": "二乐",
            "作者": "陆游",
            "内容": "游山恨不远，读书恨不博。天下多名山，何处无芒屩。束书饱蠹鱼，於汝宁不怍？日月如过烧，老病将何若？眼犹给开卷，足尚供寻壑，少劳君勿辞，是中有真乐。"
        },
        {
            "标题": "短歌示诸稚",
            "作者": "陆游",
            "内容": "流年去不还，老状来无那。虽甚颜原贫，尚胜夷齐饿。再归又六年，疲马欣解驮，姑幸箠辔空，敢复希豆莝？好山嬾出游，败屋得偃卧。饥能储粟盎，病亦有药裹。酒蚁溢皤罂，茗雪落小磨。香火失惰偷，编简谨程课。岂惟洗幻妄，亦以起衰懦。向来名宦事，回首如弃唾。义理开诸孙，闵闵待其大。贤愚未易知，尚冀得一个。如其尽为农，亦未可吊贺。归耕岂不佳，努力求寡过。"
        },
        {
            "标题": "短篷",
            "作者": "陆游",
            "内容": "射的山前系短篷，快如鱼鸟出池笼。试临清镜枯颅茁，不待丹砂两颊红。逐妄百年真自苦，造微一日有余功。不须更说岷峨约，已觉蓬壶在眼中。"
        },
        {
            "标题": "题传神",
            "作者": "陆游",
            "内容": "盐车心愧渥洼姿，邂逅风云妄自期。啮雪岂无归汉日，饭牛犹有相齐时。君看短褐琴横膝，谁许峨冠剑拄颐？白发萧萧虽惫矣，时来或将渡辽师。"
        },
        {
            "标题": "对食",
            "作者": "陆游",
            "内容": "人苦不知足，贪欲浩无穷，豹胎日餍饫，萍齑却时供，饮豚以人乳，万乘亦改容。方其未遇时，鹅炙动英雄。哀哉王相国，计堕饭後钟。所以贤达士，一视约与丰。我亦蹭蹬者，羁游半生中，木盘饱藜苋，美与玉食同。口腹嗟几何？曾是役我躬。放箸一笑粲，赋诗晓愚公。"
        },
        {
            "标题": "对食有感",
            "作者": "陆游",
            "内容": "我老虽无家，其实如客耳。食至举匕箸，饱则舍而起。厨人有勤惰，我岂形愠喜。园畦摘青蔬，地碓舂赤米。劳人固已多，坐享颡常泚。作诗本自规，亦以告闾里。"
        },
        {
            "标题": "对酒戏咏",
            "作者": "陆游",
            "内容": "长安市中多美酒，一斗财当三百钱。堪笑书生消几许，有钱十万醉经年。"
        },
        {
            "标题": "对食戏作",
            "作者": "陆游",
            "内容": "冰壶欲著先生传，髯簿卑凡岂得书。常恨当年定交晚，枉教渴死老相如。"
        },
        {
            "标题": "对食戏作二首 其一",
            "作者": "陆游",
            "内容": "香粳炊熟泰州红，苣甲莼丝放箸空。不为休官须惜费，从来简俭作家风。"
        },
        {
            "标题": "示子聿",
            "作者": "陆游",
            "内容": "我钻故纸似痴蝇，汝复孳孳不少惩。父子更兼师友分，夜深常共短檠灯。"
        },
        {
            "标题": "自规",
            "作者": "陆游",
            "内容": "忿欲俱生一念中，圣贤本亦与人同。此心少忍便无事，吾道力行方有功。碎首宁闻怨飘瓦，关弓固不慕冥鸿。老翁已落江湖久，分付余年一短篷。"
        },
        {
            "标题": "对镜",
            "作者": "陆游",
            "内容": "岁月虽遄迈，形容未苦臞。发如新沐润，颜似半酣朱。书读常终卷，山行亦却扶。悠悠随日过，不复叹头颅。"
        },
        {
            "标题": "对食有感二首 其一",
            "作者": "陆游",
            "内容": "杯酌以助气，匕箸以充腹。沾醉与属餍，其害等嗜欲。\n歠醨有馀欢，食淡百味足。养生所甚恶，旨酒及大肉。\n老翁虽无能，更事嗟已熟。勿叹茆三间，养汝山林福。"
        },
        {
            "标题": "舟中作",
            "作者": "陆游",
            "内容": "短篷摇楫暮山昏，老怯年华易断魂。夹港蒲声知小雨，隔林绩火认孤村。奉祠累岁惭家食，谢事终身负国恩。惟有愚忠穷未替，尚余一念在元元。"
        },
        {
            "标题": "对酒作",
            "作者": "陆游",
            "内容": "齿落不废嚼，足跛尚能履。书生之所遭，侥幸有如此。自知穷事业，元不直杯水。徒行若车安，蔬食如肉美。或时得斗酒，亦复招邻里。不肯歌鸟乌，行矣呼起起！"
        },
        {
            "标题": "对食戏咏",
            "作者": "陆游",
            "内容": "一饱欣逢岁小穰，时凭野饷诳枯肠。橙黄出臼金齑美，菰脆供盘玉片香。客送轮囷霜後蟹，僧分磊落社前姜。秋来幸是身强健，聊为佳时举一觞。"
        },
        {
            "标题": "对食戏作六首 其一",
            "作者": "陆游",
            "内容": "霜馀蔬甲淡中甜，春近灵苗嫩不蔹。采掇归来便堪煮，半铢盐酪不须添。"
        },
        {
            "标题": "对食戏咏",
            "作者": "陆游",
            "内容": "瘿榼倾桑落，毫杯点雨前。冰梨赬似颊，霜栗大如拳。洗釜烹蔬甲，携鉏斸荀鞭。余年只此是，切勿念腥膻。"
        },
        {
            "标题": "对食戏作",
            "作者": "陆游",
            "内容": "霜余蔬甲淡中甜，春近灵苗嫩不蔹。采掇归来便堪煮，半铢盐酪不须添。"
        },
        {
            "标题": "对酒戏咏",
            "作者": "陆游",
            "内容": "不管诗人太瘦生，但念酒徒稀醉眠。凭谁为画毕吏部，缚著邻家春瓮边。"
        },
        {
            "标题": "对食有感",
            "作者": "陆游",
            "内容": "杯酌以助气，匕筋以充腹；沾醉与属餍，其害等嗜欲。歠醨有余欢，食淡百味足；养生所甚恶，旨酒及大肉。老翁虽无能，更事嗟已熟。勿叹茆三间，养汝山林福。"
        },
        {
            "标题": "对酒叹",
            "作者": "陆游",
            "内容": "镜虽明，不能使丑者妍；酒虽美，不能使悲者乐。男子之生桑弧蓬矢射四方，古人所怀何磊落！我欲北临黄河观禹功，犬羊腥膻尘漠漠；又欲南适苍梧吊虞舜，九疑难寻眇联络。惟有一片心，可受生死托，千金轻掷重意气，百舍孤征赴然诺。或携短剑隐红尘，亦入名山烧大药。儿女何足顾，岁月不贷人；黑貂十年弊，白发一朝新。半酣耿耿不自得，清啸长歌裂金石。曲终四座惨悲风，人人掩泪无人色。"
        },
        {
            "标题": "对食戏作",
            "作者": "陆游",
            "内容": "米如玉粒喜新舂，菜出烟畦旋摘供。但使胸中无愧怍，一餐美敌紫驼峰。"
        },
        {
            "标题": "对酒作",
            "作者": "陆游",
            "内容": "饮酒豪如卷白波，遣愁难似塞黄河。多闻只解为身累，後死空令见事多。未试神仙餐玉法，且赓壮士入关歌。此心不道无人识，雪鬓萧萧奈老何！"
        },
        {
            "标题": "对酒怀丹阳成都故人",
            "作者": "陆游",
            "内容": "劳生常羡髑髅乐，死时却悔生时错。花前有酒不肯狂，回首朱频已非昨。君看古来贤达人，终日饮酒全其真。世间万事竟何有？金樽翠杓差关身。放翁少日无凡客，飞觞纵乐皆豪杰；清歌一曲梁尘起，腰鼓百面春雷发。故人仙去蓬莱宫，鸾丝凤竹醉春风。石帆山下孤舟雪，一段清愁付此翁。"
        },
        {
            "标题": "题接待院壁",
            "作者": "陆游",
            "内容": "笙歌凄咽离亭晚，回首高城半掩门。叠叠远山横翠霭，娟娟新月耿黄昏。未嫌双橹妨欹枕，自是孤舟易断魂。遥想柯桥落帆处，隔江微火认渔村。"
        },
        {
            "标题": "对酒戏作二首 其二",
            "作者": "陆游",
            "内容": "乱插酴醾压帽偏，鹅黄酒色映觥船。醺然一枕虚堂睡，顿觉情怀似少年。"
        },
        {
            "标题": "对酒戏咏",
            "作者": "陆游",
            "内容": "浅倾西国蒲萄酒，小嚼南州豆蔻花。更拂乌丝写新句，此翁可惜老天涯。"
        },
        {
            "标题": "对酒戏作",
            "作者": "陆游",
            "内容": "杖头高挂百青铜，小立旗亭满袖风。莫笑村醪薄无力，衰颜也得暂时红。"
        },
        {
            "标题": "对食戏作六首 其四",
            "作者": "陆游",
            "内容": "栟榈子嫩供香饭，皂荚芽新簇冷淘。常使先生饱扪腹，其馀万事一秋毫。"
        },
        {
            "标题": "对酒作",
            "作者": "陆游",
            "内容": "凭阁风吹帽，穿林雨热巾。相呼十日饮，不负百年身。陌上金羁马，坟前石琢麟。於吾竟何有？笑杀武陵人。"
        },
        {
            "标题": "园中对酒作",
            "作者": "陆游",
            "内容": "伛偻衰翁雪满颠，爱花耽酒似当年。虽无锦障七十里，也有青铜三百钱。数掩竹篱分小径，一泓沙井贮寒泉。栽红接白株株活，坐拥春工太半权。"
        },
        {
            "标题": "对酒作",
            "作者": "陆游",
            "内容": "羡门安期何在哉？河流上泝昆仑开。白云不与隐居老，孤鹤自下辽天来。春江风物正闲美，绿浦潮平柁初起。暮吹长笛发巴陵，晓挂高帆渡湘水。世间万变更故新，会当太息摩铜人。脱裘取酒藉芳草，与子共醉壶中春。"
        },
        {
            "标题": "对食作",
            "作者": "陆游",
            "内容": "潦馀多稼犹中熟，种晚嘉蔬亦半收。黄耳蕈生殊自喜，白头韭长复何求。\n比量傍舍惭温饱，诵咏农书儆堕偷。偶有一樽难独歠，过门谁肯小迟留。"
        },
        {
            "标题": "对食戏作",
            "作者": "陆游",
            "内容": "栟榈子嫩供香饭，皁筴芽新簇冷淘。常使先生饱扪腹，其余万事一秋毫。"
        },
        {
            "标题": "对酒戏作",
            "作者": "陆游",
            "内容": "去日奔轮不啻过，凌烟勋业已蹉跎。只言一寸丹心在，无奈千茎白发何！色比鹅雏京口酒，声如珠贯渭城歌。身闲取醉真当勉，莫学痴人梦螘窠。"
        },
        {
            "标题": "对食戏作",
            "作者": "陆游",
            "内容": "春前腊後物华催，时伴儿曹把酒杯。蒸饼犹能十字裂，馄饨那得五般来。"
        },
        {
            "标题": "对食",
            "作者": "陆游",
            "内容": "蓬藋生庭叶拥阶，经旬饭豆爨枯秸。烟霄旧谓行夷路，薪水今悲系病怀。梦里百年元易过，人间万事苦难谐。痴儿自堕闍黎计，欢喜闻钟已过斋。"
        },
        {
            "标题": "对食戏作六首 其二",
            "作者": "陆游",
            "内容": "白盐赤米了朝餔，拗项何妨煮瓠壶。一种是贫吾尚可，邻家稗饭亦常无。"
        },
        {
            "标题": "对酒示坐中",
            "作者": "陆游",
            "内容": "缘橙丹柿斗时新，一笑聊夸老健身。大度乾坤容纵酒，多情风月伴垂纶。初生京洛逢时泰，幼度江淮避虏麈。八十年间穷不死，犹能涧底束荆薪。"
        },
        {
            "标题": "游山舟中遇风雨戏作",
            "作者": "陆游",
            "内容": "龙骧万斛去如鸿，巨浪惟能窘短篷。不是山灵嫌俗驾，一生常值打头风。"
        },
        {
            "标题": "对食",
            "作者": "陆游",
            "内容": "天赋元无满谷羊，不烦粱肉污龟肠。忽逢客釜蓴羹美，遥忆山厨麦饭香。正有一箪元自足，纵嘲三韭亦何伤？江边烟岫参差路，便唤渔舟暮治装。"
        },
        {
            "标题": "对食戏作",
            "作者": "陆游",
            "内容": "黄昏来扣野人扉，笑语欣欣意不迟。葑火正红煨芋美，不妨秉炬雪中归。"
        },
        {
            "标题": "闲居对食书媿",
            "作者": "陆游",
            "内容": "老病家居幸岁穰，味兼南北饫枯肠。满脾蜜熟餭餭美，下栈羊肥餺飥香。鱍剌河鲂初出水，迷离穴兔正迎霜。山僧一钵无余念，应笑先生为口忙。"
        },
        {
            "标题": "对食作",
            "作者": "陆游",
            "内容": "潦余多稼犹中熟，种晚嘉蔬亦半收。黄耳蕈生殊自喜，白头韭长复何求。比量傍舍惭温饱，通咏农书儆堕偷。偶有一樽难独啜，过门谁肯小迟留？"
        },
        {
            "标题": "闲居对食书媿",
            "作者": "陆游",
            "内容": "游宦无功坐免归，谁令盘筋极甘肥？锦鳞差尾鱼登俎，绣羽骈头雉触机。桑落满壶春盎盎，雨前輚磑雪霏霏。残年何地酬君赐，自古羁臣厌蕨薇。"
        },
        {
            "标题": "对食书媿",
            "作者": "陆游",
            "内容": "连年宽水旱，天若相悬车。麤有芋魁豆，并忘熊掌鱼。先生饭不足，贤者食无余。老我知何幸，晨盘厌美蔬。"
        },
        {
            "标题": "江上对酒作",
            "作者": "陆游",
            "内容": "把酒不能饮，苦泪滴酒觞，醉酒蜀江中，和泪下荆扬。楼橹压湓口，山川蟠武昌。石头与锺阜，南望郁苍苍。戈船破浪飞，铁骑射日光。胡来即送死，讵能犯金汤。汴洛我旧都，燕赵我旧疆。请书一尺檄，为国平胡羌。"
        },
        {
            "标题": "对酒示坐中",
            "作者": "陆游",
            "内容": "绿橙丹柿斗时新，一笑聊誇老健身。大度乾坤容纵酒，多情风月伴垂纶。\n初生京洛逢时泰，幼度江淮避虏尘。八十年间穷不死，犹能涧底束荆薪。"
        },
        {
            "标题": "对食作",
            "作者": "陆游",
            "内容": "贱士穷愁殆万端，幸随所遇即能安。乞浆得酒岂嫌薄，卖马僦船常觉宽，少壮已辜三釜养，飘零敢道一袍单。饭余扪腹吾真足，苜蓿何妨日满盘。"
        },
        {
            "标题": "对镜",
            "作者": "陆游",
            "内容": "镜中衰颜失敷腴，绿鬓已作霜蓬枯，两肩耸耸似山字，曳杖更有蛮童扶。自惊何以致此老，亟欲修敬问起居；徐徐熟视乃大笑，但记昔我忘今吾。今吾虽惫颇神王，飞可正可折简呼；远游纵未从溪父，醉眼犹能隘具区。"
        },
        {
            "标题": "对镜",
            "作者": "陆游",
            "内容": "面大如盘七尺身，珥貂自合上麒麟。诗家事业君休问，不独穷人亦瘦人。"
        },
        {
            "标题": "娥江野饮赠刘道士",
            "作者": "陆游",
            "内容": "春光盎盎催官柳，柳色黄如醆中酒。桥边微迳惬幽寻，世外高人共携手。参差茅舍出木末，隐映酒旗当浦口。插花处处引村童，失道时时问耕叟。客堪共醉百无一，事不谐心十常九。日斜潮落不可留，孤舟欲上频搔首。"
        },
        {
            "标题": "入夏多雨虽止复作六月甲寅始大晴",
            "作者": "陆游",
            "内容": "兼旬大雨无昼夜，积潦深虞败吾稼。岂惟一饱堕渺汒，直恐下湿侵腰胯。风南忽从木末来，新月徘徊出云罅。州家出符县家喜，泄水渐空梁可架。放翁亦复扶病起，旋筑颓墙补茆舍。便合观身作老禅，安心稳坐今年夏。"
        },
        {
            "标题": "娥江市",
            "作者": "陆游",
            "内容": "小聚依江近，支流入浦分。荒寒孤店雨，零乱野祠云。薄饷炊畲粟，珍烹采涧芹。年来去健羡，摩腹自欣欣。"
        },
        {
            "标题": "蛾眉村旅舍作",
            "作者": "陆游",
            "内容": "小雨初收景气和，青苔狼藉落梅多。曲肱野店睡斜日，濯足溪桥鸣细波。\n久厌俗情生眼白，近承天诏赐颜酡。骑鲸未返蓬壶去，此路犹须几浩歌。"
        },
        {
            "标题": "鹅湖夜坐书怀",
            "作者": "陆游",
            "内容": "士生始堕地，弧矢志四方。岂若彼妇女，龊龊藏闺房。我行环万里，险阻真备尝。昔者戍南郑，秦山郁苍苍。铁衣卧枕戈，睡觉身满霜，官虽备幕府，气实先颜行。拥马涉沮水，飞鹰上中梁，劲酒举数斗，壮士不能当。马鞍挂狐兔，燔炙百步香，拔剑切大肉，哆然如饿狼。时时登高望，指顾无咸阳。一朝去军中，十载客道傍，看花身落魄，对酒色凄凉，去年忝号召，五月触瞿唐，青衫暗欲尽，入对衰涕滂。今年复诏下，鸿雁初南翔，俯仰未阅岁，上恩实非常。夜宿鹅湖寺，槁叶投客床。寒灯照不寐，抚枕慨以慷。李靖闻征辽，病惫更激昂；裴度请讨蔡，奏事犹衷创。我亦思报国，梦绕古战场。"
        },
        {
            "标题": "遁迹",
            "作者": "陆游",
            "内容": "遁迹荒村惯忍贫，秋毫不使丧其真。家居亦以古为鉴，事过始知天胜人。\n临食致思方下箸，读书有得每书绅。放翁耄矣当知幸，布褐藜羹毕此身。"
        },
        {
            "标题": "寒食",
            "作者": "陆游",
            "内容": "峡云烘日欲成霞，瀼水成纹浅见沙。又向蛮方作寒食，强持扈酒对梨花。物如巢燕年年客，心羡游僧处处家。赖有春风能领略，一生相伴遍天涯。"
        },
        {
            "标题": "二爱 其一",
            "作者": "陆游",
            "内容": "结屋不袤丈，著身还有馀。破壁作小窗，亦足陈吾书。\n无酒当饮水，无肉当饭蔬。知止乃不殆，此语良非虚。\n古人造道处，正自无绝殊。愿君勿它求，且复爱吾庐。"
        },
        {
            "标题": "恩赐龟紫二首 其一",
            "作者": "陆游",
            "内容": "忆昔青衫上赤墀，颔间未有一茎丝。岂知晚拜金龟赐，却是霜髯雪鬓时。"
        },
        {
            "标题": "二感",
            "作者": "陆游",
            "内容": "狸奴睡被中，鼠横若不闻。残我架上书，祸乃及斯文。乾鹊下屋檐，鸣噪不待晨。但为得食计，何曾问行人。惰得暖而安，饥得饱而驯，汝计则善矣，我忧难具陈。"
        },
        {
            "标题": "二毁",
            "作者": "陆游",
            "内容": "茶杯得之久，石砚日在前，一朝忽坠地，质毁不复全。附著以胶漆，入用更可怜。杯犹奉饮啜，砚不废磨研。向使遂破碎，亦当归之天。动心则不可，此物何足捐。"
        },
        {
            "标题": "二爱 其二",
            "作者": "陆游",
            "内容": "门外秋水深，日日集鸥鹭。是岂相与期，正以同类故。\n残年过七十，朋旧半丘墓。非吾济世心，叹息莫予助。\n人生非金石，去日如脱兔。三复东野诗，独立悲岁暮。"
        },
        {
            "标题": "二爱",
            "作者": "陆游",
            "内容": "结屋不袤丈，著身还有余；破壁作小窗，亦足陈吾书。无酒当饮水，无肉当饭蔬。知止乃不殆，此语良非虚。古人造道处，正自无绝殊。愿君勿它求，且复爱吾庐。"
        },
        {
            "标题": "对月二首 其一",
            "作者": "陆游",
            "内容": "远客厌征路，流年逢素秋。不知今夜月，还照几人愁。"
        },
        {
            "标题": "秋分後顿凄冷有感",
            "作者": "陆游",
            "内容": "今年秋气早，木落不待黄，蟋蟀当在宇，遽已近我床。况我老当逝，且复小彷徉。岂无一樽酒，亦有书在傍。饮酒读古书，慨然想黄唐。耄矣狂未除，谁能药膏肓。"
        },
        {
            "标题": "徐稚山给事慶八十乐语口号",
            "作者": "陆游",
            "内容": "欲知主圣本臣忠，倾尽嘉谟沃舜聰。同载方如周吕尚，安车不数汉申公。日烘盎盎花光暖，燭映鳞鳞酒浪红。白首同朝各强健，莫辞爛醉答春风。"
        },
        {
            "标题": "恩赐龟紫",
            "作者": "陆游",
            "内容": "已挂朝衣神武门，暂纡紫绶拜君恩。儿孙贺罢还无事，雨笠烟蓑自灌园。"
        },
        {
            "标题": "二月三日春色粲然步至湖上",
            "作者": "陆游",
            "内容": "不愧衰翁雪鬓新，出门也复整乌巾。梅花隔水香撩客，野鸟穿林语唤人。\n长日难消惟泥酒，灾年不死又违春。吾儿已到新安未，想掬清溪洗客尘。"
        },
        {
            "标题": "二月十六日赏海棠",
            "作者": "陆游",
            "内容": "常年春半花事竟，今年春半花始盛。衰翁不减少年狂，走马直与飞蝶竞。\n妍华有露洗愈明，纤弱无风摇不定。莫放飘零作红雨，剩看倩笑临妆镜。\n溪梅枯槁堕岩谷，山杏轻浮真妾媵。欲誇绝艳不胜说，纵欠浓香何足病。\n华灯银烛摇花光，翠杓金船豪酒兴。夜阑感事独悽然，繁枝空折谁堪赠。"
        },
        {
            "标题": "二月二十四日夜大风异常",
            "作者": "陆游",
            "内容": "天青无云星错落，大风忽自西南作。寿藤老木不自全，门外岂容存略彴。翁媪惊呼儿女泣，屋瓦飞空吁可愕。巢倾共闵乌鹊死，空黑还疑鬼神恶。南邻仅有瓜牛庐，转盼卷去无遗余。腐儒自笑独耐事，一灯荧荧犹读书。"
        },
        {
            "标题": "新寒小醉睡起日已高戏作",
            "作者": "陆游",
            "内容": "倦眼蒙胧睡易成，华胥税驾不多程。衾重枕稳当霜夕，毡暖屏深拥宿酲。栩栩蝶魂闲自适，绵绵龟息静无声。幽楼岂是忘微禄，正怕绦铃扰五更。"
        },
        {
            "标题": "十二月二日夜梦游沈氏园亭二首 其一",
            "作者": "陆游",
            "内容": "路近城南已怕行，沈家园里更伤情。香穿客袖梅花在，绿蘸寺桥春水生。"
        },
        {
            "标题": "二月晦日夜梦欲卜居近邑道遇老父告以不利欣然从之",
            "作者": "陆游",
            "内容": "梦中行卜居，道遇白髯叟。一面出苦言，戒我弃勿取。\n人之生实难，失脚堕虎口。我深感其言，解衣奉杯酒。\n岂知立谈间，得此直谅友。起坐心茫然，天阔楼挂斗。"
        },
        {
            "标题": "九月二十八日五鼓起坐抽架上书得九域志泣然",
            "作者": "陆游",
            "内容": "一事无成老已成，不堪岁月又峥嵘。愁生新雁寒初下，睡起残灯晓尚明。天地何由容丑虏，功名正恐属书生。行年七十初心在，偶展舆图泪自倾。"
        },
        {
            "标题": "二月三日春色粲然步至湖上",
            "作者": "陆游",
            "内容": "不媿衰翁雪鬓新，出门也复整乌巾。梅花隔水香撩客，野鸟穿林语唤人。长日难消惟泥酒，灾年不死又违春。吾儿已到新安未？想掬清溪洗客尘。"
        },
        {
            "标题": "新寒小醉睡起日已高戏作",
            "作者": "陆游",
            "内容": "倦眼矇眬睡易成，华胥税驾不多程。衾重枕稳当霜夕，毡暖屏深拥宿酲。\n栩栩蝶魂闲自适，绵绵龟息静无声。幽栖岂是忘微禄，正怕绦铃扰五更。"
        },
        {
            "标题": "二月二日梦中作",
            "作者": "陆游",
            "内容": "零落蔷薇委道傍，更堪微雨渍残香！象床玉尺人何在？肠断新裁锦一方。"
        },
        {
            "标题": "二友",
            "作者": "陆游",
            "内容": "清芬六出水槴子，坚瘦九节石菖蒲。放翁闭门得二友，千古夷齐今岂无？"
        },
        {
            "标题": "正月十一日夜梦与亡友谭德称相遇於成都小东",
            "作者": "陆游",
            "内容": "当年与子别江干，渐老心知後会难。岂料今宵清梦里，东门交辔说春寒。"
        },
        {
            "标题": "二月一日夜梦",
            "作者": "陆游",
            "内容": "梦里遇奇士，高楼酣且歌。霸图轻管乐，王道探丘轲。大指如符券，微瑕互琢磨。相知殊恨晚，所得不胜多。胜算观天定，精忠压虏和。真当起莘渭，何止复关河。阵法参奇正，戎旃相荡摩。觉来空雨泣，壮志已蹉跎。"
        },
        {
            "标题": "五月七日夜梦中作",
            "作者": "陆游",
            "内容": "征行过孤垒，寂寞已千年。马病霜菅瘦，狐鸣古冢穿。烟尘身欲老，金石志方坚。零落英雄尽，何人共著鞭？"
        },
        {
            "标题": "十一月十一日夜闻雨声",
            "作者": "陆游",
            "内容": "入冬殊未寒，尘土冒原野。沟溪但枯萍，不闻清湍泻。今夕复何夕，急雨鸣屋瓦。岂惟宿麦长，分喜到菜把。明朝开衡门，想见泥溅踝。丰年傥可期，击壤歌豳雅。"
        },
        {
            "标题": "发丈亭",
            "作者": "陆游",
            "内容": "玄云垂天暗如漆，橹声呕轧知船行。南风忽起卷云去，江月已作金盆倾。"
        },
        {
            "标题": "五月七日夜梦中作",
            "作者": "陆游",
            "内容": "霜露薄貂裘，连年塞上留。芦笳青冢月，铁马玉关秋。振臂忘身惫，凭天报国雠。诸公方衮衮，好运幄中筹。"
        },
        {
            "标题": "二月四日作",
            "作者": "陆游",
            "内容": "早春风力已轻柔，瓦雪消残玉半沟。飞蝶鸣鸠俱得意，东风应笑我闲愁。"
        },
        {
            "标题": "晨起",
            "作者": "陆游",
            "内容": "齿豁不可补，发脱无由栽，清晨明镜中，老色苍然来。余年亦自惜，未忍付酒杯。抽架取我书，危坐阖复开。万世见唐尧，夔龙获亲陪。寥寥三千年，气象挽可回。岂以七尺躯，顾受世俗哀？道在无不可，廊庙均蒿莱。"
        },
        {
            "标题": "十二月二日夜梦游沈氏园亭",
            "作者": "陆游",
            "内容": "路近城南已怕行，沈家园里更伤情。香穿客袖梅花在，绿蘸寺桥春水生。"
        },
        {
            "标题": "十一月十三日夜作",
            "作者": "陆游",
            "内容": "风雪正相乘，萧然一点灯。拥炉蒙衲被，就壁倚枯藤。火降神方王，河潮脑自凝。邻鸡太多事，三唱请晨兴。"
        },
        {
            "标题": "发书画还故山戏书",
            "作者": "陆游",
            "内容": "昨日遣画笥，今日发书簏。空斋惟一床，窗影乱风竹。平生钻故纸，夙好老尤笃。奇哉扫除尽，蝉蜕三万轴。岂惟息烦心，亦足养病目。从渠褦襶生，自献公车牍。"
        },
        {
            "标题": "发临川",
            "作者": "陆游",
            "内容": "见客道傍店，添衣江上村。陂长风浩浩，山远雾昏昏。虚日人声合，凶年菜色繁。扶衰归北阙，何以报君恩？"
        },
        {
            "标题": "十二月二日夜梦与客并马行黄河上息於古驿",
            "作者": "陆游",
            "内容": "河滨古驿辟重门，雉兔纷纷黍酒浑。吾辈岂应徒醉饱，会倾东海洗中原。"
        },
        {
            "标题": "识喜",
            "作者": "陆游",
            "内容": "齿摇徐自定，发脱却重生。意适簪花舞，身轻拾杖行。僧招决棋战，客让主诗盟。尚欲潇湘去，烟帆不计程。"
        },
        {
            "标题": "十月二十六日夜梦行南郑道中既觉恍然揽笔作",
            "作者": "陆游",
            "内容": "孤云两角不可行，望云九井不可渡。嶓冢之山高插天，汉水滔滔日东去。高皇试剑石为分，草没苔封犹故处。将坛坡陀过千载，中野疑有神物护。我时在幕府，来往无晨暮。夜宿沔阳驿，朝饭长木舖。雪中痛饮百榼空，蹴踏山林伐狐兔。耽耽北山虎，食人不知数。孤儿寡妇雠不报，日落风生行旅惧。我闻投袂起，大呼闻百步，奋戈直前虎人立，吼裂苍崖血如注。从骑三十皆秦人，面青气夺空相顾。国家未发度辽师，落魄人间傍行路。对花把酒学酝藉，空辱诸公诵诗句。即今衰病卧在床，振臂犹思傋征戍。南人孰谓不知兵？昔者亡秦楚三户！"
        },
        {
            "标题": "发丈亭",
            "作者": "陆游",
            "内容": "姚江乘潮潮始生，长亭却趁落潮行。参差邻舫一时发，卧听满江柔橹声。"
        },
        {
            "标题": "二月一日作",
            "作者": "陆游",
            "内容": "狼藉梅花委道傍，山樱已复占年光。檐消积雪时闻滴，衣覆残炉剩得香。老马已衰宁识路？寒龟未死且搘床。柴荆终日无来客，赖有陶诗伴日长。"
        },
        {
            "标题": "十月二十八日夜鸡初鸣时梦与数女仙遇其一作",
            "作者": "陆游",
            "内容": "虹作飞桥蜃吐楼，群仙来赋海山秋。玉姝定自多才思，更与人间替说愁。"
        },
        {
            "标题": "十月二十八日夜鸡初鸣时梦与数女仙遇其一作",
            "作者": "陆游",
            "内容": "玉姝眉黛翠连娟，弄翰闲题小碧牋。人世愁多无著处，故应分与蕊宫仙。"
        },
        {
            "标题": "十二月二日夜梦与客并马行黄河上息於古驿",
            "作者": "陆游",
            "内容": "并辔徐驱百里中，云开太华翠摩空。是间合有神灵在，七十余年堕犬戎。"
        },
        {
            "标题": "发丰城县",
            "作者": "陆游",
            "内容": "丰城古县已再迁，出郭十步江渺然。冷云四合欲下雪，柔橹数声初放船。孤村灯火照破驿，客子何以娱今夕？不辞金碗醉十分，要看玉花深一尺。"
        },
        {
            "标题": "樊氏庄龟泉",
            "作者": "陆游",
            "内容": "曳尾穹龟不负图，一泓寒碧照庭除。醉中只合长来此，卧听蛮童放辘轳。"
        },
        {
            "标题": "泛湖至东泾",
            "作者": "陆游",
            "内容": "春水六七里，夕阳三四家。儿童牧鹅鸭，妇女治桑麻。地僻衣巾古，年丰笑语哗。老夫维小艇，半醉摘藤花。"
        },
        {
            "标题": "舟过南庄呼村老与饮示以诗",
            "作者": "陆游",
            "内容": "昔我过此时，荷花粲云锦；今我复来游，霜露已凄凛。乡邻福苦薄，樍雨败垂稔，戢戢禾头耳，熟计难高枕。所惧忧吾君，岁暮诏发廪。勿言村醪薄，排闷聊共饮。"
        },
        {
            "标题": "法宝琏师求竹轩诗",
            "作者": "陆游",
            "内容": "南轩竹色映溪光，不减吾州五月凉。犹恨秋来鸥鹭少，须君更为筑横塘。"
        },
        {
            "标题": "反感愤",
            "作者": "陆游",
            "内容": "膊膊庭树鸡初鸣，嗈嗈天衢雁南征。百年朝露岂长久，万事浮云常变更。出处有心终有愧，圣贤无命亦无成。西畴虽薄可自力，双犊且当乘雨耕。"
        },
        {
            "标题": "自法云归",
            "作者": "陆游",
            "内容": "落日疏林数点鸦，青山阙处是吾家。归来何事添幽致，小灶灯前自煮茶。"
        },
        {
            "标题": "樊江",
            "作者": "陆游",
            "内容": "手中一卷养鱼经，又向樊江上草亭。朝雨染成新涨绿，春烟澹尽远山青。榜舟不厌频来往，岸帻常须半醉醒。赋罢新诗自高咏，满汀鸥鹭欲忘形。"
        },
        {
            "标题": "法云孚上座求诗",
            "作者": "陆游",
            "内容": "老人痴钝避嫌猜，终日柴门闭不开。堪笑山僧能好事，乞碑才去觅诗来。"
        },
        {
            "标题": "游法云寺彝老新葺小园",
            "作者": "陆游",
            "内容": "古寺朱扉傍水开，高僧笑语共徘徊。阴阴曲径人稀到，一一名花手自栽。竹笕引泉滋药垄，风炉篝火试茶杯。此行自喜非生客，二百年间六世来。"
        },
        {
            "标题": "法云僧房",
            "作者": "陆游",
            "内容": "八十衰翁有底忙？水边山际亦伥伥。清溪桥断舟横岸，小坞梅残雨渍香。数点青灯经野市，一炉软火宿僧房。自嫌尚有人间念，却为春寒怯夜长。"
        },
        {
            "标题": "舟过樊江憩民家具食",
            "作者": "陆游",
            "内容": "旅食何妨美蕨薇，夕阳来叩野人扉。萧萧短鬓秋初冷，寂寂空村岁荐饥。蓼岸刺船惊雁起，烟陂吹笛唤牛归。诗情剩向穷途得，蹭蹬人间未必非。"
        },
        {
            "标题": "樊江晚泊",
            "作者": "陆游",
            "内容": "碧云吞日天欲暮，城西捩柁城东路；蓴羹菰饭香满船，正是江头落帆处。荻洲渔火远更明，烟水苍茫闻雁声。不是绿尊能破闷，白头客路若为情！"
        },
        {
            "标题": "喜雨歌",
            "作者": "陆游",
            "内容": "不雨珠，不雨玉，六月得雨真雨粟。十年水旱食半菽，民伐桑柘卖黄犊。去年小稔已食足，今年当得厌酒肉。斯民醉饱定复哭，几人不见今年熟！"
        },
        {
            "标题": "估客乐",
            "作者": "陆游",
            "内容": "长江浩浩蛟龙渊，浪花正白蹴半天。轲峨大艑望如豆，骇视未定已至前。\n帆席云垂大堤外，缆索雷响高城边。牛车辚辚载宝货，磊落照市人争传。\n倡楼呼卢掷百万，旗亭买酒价十千。公卿姓氏不曾问，安知孰秉中书权。\n儒生辛苦望一饱，趑趄光范祈哀怜。齿摇发脱竟莫顾，诗书满腹身萧然。\n自看赋命如纸薄，始知估客人间乐。"
        },
        {
            "标题": "归次樊江",
            "作者": "陆游",
            "内容": "芳草东西路，绿杨长短亭。人生岂匏系，吾志本鸿冥。征袖朝沾雨，归帆夜戴星。长鱼幸能买，且复倒残瓶。"
        },
        {
            "标题": "泛舟观桃花",
            "作者": "陆游",
            "内容": "湖南小山花更多，不醉将如春色何！钓得鲜鳞堪斫脍，任教微雨湿渔蓑。"
        },
        {
            "标题": "新秋感事二首 其二",
            "作者": "陆游",
            "内容": "北渚秋风凋白蘋，流年冉冉默伤神。强颜未忍乞墦祭，积毁仅逃输鬼薪。\n半榼浮蛆初试酿，两螯斫雪又尝新。受恩自度终无报，聊为清时备隐沦。"
        },
        {
            "标题": "天祺节日饭罢小憩",
            "作者": "陆游",
            "内容": "卧听午漏隔花传，帘里花残有断烟。莫放辘轳鸣玉井，偷闲要补五更眠。"
        },
        {
            "标题": "泛湖至东泾",
            "作者": "陆游",
            "内容": "细细桃枝竹，疏疏麂眼篱。雪霜烧葑夜，月露采菱时。腰斧登山早，移罾出浦迟。关心尽幽事，恨汝不能诗。"
        },
        {
            "标题": "泛瑞安江风涛贴然",
            "作者": "陆游",
            "内容": "俯仰两青空，舟行明镜中。蓬莱定不远，正要一颿风。"
        },
        {
            "标题": "夏夜泛溪至南庄复回湖桑归",
            "作者": "陆游",
            "内容": "不求奇骨可封侯，但喜枯肠不贮愁。数点残灯沽酒市，一声柔橹采菱舟。元知泽国偏宜夜，已就天公探借秋。归过三更风露重，纱巾剩觉发飕飀。"
        },
        {
            "标题": "饭後自嘲",
            "作者": "陆游",
            "内容": "岁熟家弥困，天寒酒阙倾。仅能炊稻饭，敢望糁藜羹。一榻解腰卧，四廊摩腹行。诗人要疏瘦，此日媿膨脝。"
        },
        {
            "标题": "夜泛西湖示桑甥世昌",
            "作者": "陆游",
            "内容": "嗟我客上都，忽已见暮春。骑马出闇门，眯眼吹红尘。西湖商贾区，山僧多市人；谁令污泉石，只合加冠巾。黄冠更可憎，状与屠沽邻，齁齁酒肉气，吾辈何由亲！少须一哄散，境寂鸥自驯。举手邀素月，移舟采青苹。钟从南山来，殷殷浮烟津。鹤发隐者欤？长歌收钓缗。畏冷不竟夕，恨此老病身。明发复扰扰，吾诗其绝麟。"
        },
        {
            "标题": "泛富春江",
            "作者": "陆游",
            "内容": "双橹摇江叠鼓催，伯符故国喜重来。秋山断处望渔浦，晓日升时离钓台。官路已悲捐岁月，客衣仍悔犯风埃。还家正及鸡豚社，剩伴邻翁笑口开。"
        },
        {
            "标题": "新秋感事",
            "作者": "陆游",
            "内容": "江上清秋昨夜回，渔扉正对荻洲开。志存天下食不足，节慕古人谗愈来。风际纸鸢那解久，祭余刍狗会堪哀。萧然散发听秋雨，剩领新凉入酒杯。"
        },
        {
            "标题": "泛舟观桃花",
            "作者": "陆游",
            "内容": "邻曲一生花里活，村翁疑是古遗民。初来自被春留住，枉道当时为避秦。"
        },
        {
            "标题": "泛舟观桃花",
            "作者": "陆游",
            "内容": "花泾二月桃花发，霞照波心锦裹山。说与东风直须惜，莫吹一片落人间。"
        },
        {
            "标题": "泛三江海浦",
            "作者": "陆游",
            "内容": "鳌负三山碧海秋，龙骧万斛放翁游。少舒我辈胸中气，一扫群儿分外愁。醉斩长鲸倚天剑，笑凌骇浪济川舟。悠然高咏平生事，龌龊宁能老故丘。"
        },
        {
            "标题": "反远游",
            "作者": "陆游",
            "内容": "卖却貂裘买钓舟，久将身世付悠悠。行歌西郭红桥路，烂醉东关白塔秋。夜泊驿亭观月上，晓登僧阁听猿愁。一生身属官仓米，剩喜残年得自由。"
        },
        {
            "标题": "饭罢忽邻父来过戏作",
            "作者": "陆游",
            "内容": "旋炊香稻煮新菰，饭饱逍遥乐有馀。茶味森森留齿颊，香烟"
        },
        {
            "标题": "新秋感事",
            "作者": "陆游",
            "内容": "北渚秋风凋白苹，流年冉冉默伤神。强颜未忍乞墦祭，积毁仅逃输鬼薪。半榼浮蛆初试酿，两螯斫雪又尝新。受恩自度终无报，聊为清时备隐沦。"
        },
        {
            "标题": "法云寺",
            "作者": "陆游",
            "内容": "勾践旧国古会稽，南山拥郭分东西，城门大路引绳直，西走百里皆平堤。客行欲晓到梅市。喔喔尚听城中鸡。法云古寺临大泽，风皱百顷青玻璃。迎来送往此其地，素壁时见前人题。乖离会合浩莫计，历观名氏空含凄。山僧惯见为客叹，荣悴从来如夜旦。明年吾栖插天半，世事君须倚阑看。"
        },
        {
            "标题": "泛舟观桃花",
            "作者": "陆游",
            "内容": "种桃亦解比封君，世故纷纷寂不闻。九转金丹应已熟。全家仙去隐红云。"
        },
        {
            "标题": "饭三折舖舖在乱山中",
            "作者": "陆游",
            "内容": "平生爱山每自叹，举世但觉山可玩。皇天怜之足其愿，著在荒山更何怨。南穷闽粤西蜀汉，马蹄几历天下半。山横水掩路欲断，崔嵬可陟流可乱。春风桃李方漫漫，飞栈凌空又奇观。但令身健能强饭，万里只作游山看。"
        },
        {
            "标题": "法云寺",
            "作者": "陆游",
            "内容": "法云古兰若，西走钱塘路。帆影梅市桥，人语柯山聚。吾家昔为邻，来往无晨暮。十世三百年，散徙非复故。修廊与广殿，亦已化烟雾。经营久不倦，大体始略具。钟鱼以时鸣，轩槛有幽趣。中庭扫芜秽，断碣起颠仆。老我绝世缘，随身惟两屦。愿言治北窗，寂寞同子住。"
        },
        {
            "标题": "饭後偶题",
            "作者": "陆游",
            "内容": "环堵萧然百虑忘，天教得饭饫枯肠。长桥鮓美桃花嫩，北苑茶新带胯方。漠漠寒花欹晚照，翩翩孤蝶弄秋光。解衣扪腹西窗下，赖有新诗破日长。"
        },
        {
            "标题": "泛舟观桃花五首 其二",
            "作者": "陆游",
            "内容": "桃源只在镜湖中，影落清波十里红。自别西川海棠后，初将烂醉荅春风。"
        },
        {
            "标题": "饭罢碾茶戏书",
            "作者": "陆游",
            "内容": "江风吹雨暗衡门，手碾新茶破睡昏。小饼戏龙供玉食，今年也到浣花村。"
        },
        {
            "标题": "小园",
            "作者": "陆游",
            "内容": "少年壮气吞残虏，晚觉丘樊乐事多。骏马宝刀俱一梦，夕阳闲和饭牛歌。"
        },
        {
            "标题": "月夜泛小舟湖中三更乃归",
            "作者": "陆游",
            "内容": "落日愁思把钓钩，南邻借得采菱舟。湖心月上明如昼，树杪风生冷逼秋。壮岁功名惭汗马，暮年心事许沙鸥。桐江一叶真奇策，莫为儿曹作滞留。"
        },
        {
            "标题": "泛湖上云门",
            "作者": "陆游",
            "内容": "三百里湖秋渺然，是间可以著钓船。浩歌暮过石帆下，烂醉夜泊樵风边。茫茫沙月忽侧堕，袅袅山气时孤骞。冥鸿远举谢斯世，白鸥自放全其天。幽栖幸脱市朝械，捷径那著功名鞭。人生各自适意耳，稷禹巢许知谁贤？"
        },
        {
            "标题": "饭罢戏示邻曲",
            "作者": "陆游",
            "内容": "今日山翁自治厨，嘉殽不似出贫居。白鹅炙美加椒後，锦雉羹香下豉初。箭茁脆甘欺雪菌，蕨芽珍嫩压春蔬。平生责望天公浅，扪腹便便已有余。"
        },
        {
            "标题": "烧丹示道流",
            "作者": "陆游",
            "内容": "昔烧大药青牛谷，磊落玉床收箭镞。扶桑朝暾谨火候，仙掌秋露勤沐浴。带间小瓢鬼神卫，异气如虹夜穿屋。点成黄金弃山海，挥手人间一裘足。明年服丹径仙去，洞庭月冷吹横玉。相逢只恐惊倒君，毛发毵毵垂地绿。"
        },
        {
            "标题": "泛小舟姑孰溪口",
            "作者": "陆游",
            "内容": "姑溪绿可染，小艇追晚凉。棹进破树影，波动摇星芒。\n荻深渔火明，风远水草香。尚想锦袍公，醉眼隘八荒。\n坡陀青山冢，断碣卧道旁。怅望不可逢，乘云游帝乡。"
        },
        {
            "标题": "饭罢忽邻父来过戏作",
            "作者": "陆游",
            "内容": "旋炊香稻鬻新菰，饭饱逍遥乐有余。茶味森森留齿颊，香烟郁郁著图书。毛皮尚布宁知我，鳞甲深藏莫问渠。赖有邻翁差耐久，雨畦频唤共携鉏。"
        },
        {
            "标题": "饭饱昼卧戏作短歌",
            "作者": "陆游",
            "内容": "为农得饭常半菽，出仕固应甘脱粟。藜羹自美何待糁，况复畏人嘲苜蓿。今年还东已八十，视听虽存鬓先秃。安能卖药谋助道，但有知分甚养福。水车辘辘邻馈鱼，社鼓冬冬众分肉。可怜老子暂膨脝，午睡窗边自扪腹。"
        },
        {
            "标题": "饭罢戏作",
            "作者": "陆游",
            "内容": "南市沽浊醪，浮螘甘不坏。东门买彘骨，醯酱点橙?。蒸鸡最知名，美不数鱼蟹。轮囷犀浦芋，磊落新都菜。欲赓老饕赋，畏破头陀戒。况予齿日疏，大脔敢屡嘬?杜老死牛炙，千古惩祸败。闭门饵朝霞，无病亦无债。"
        },
        {
            "标题": "饭保福",
            "作者": "陆游",
            "内容": "筛雨云低未放晴，闭门作病忆闲行。摄衣丈室参耆宿，曳杖长廊唤弟兄。\n饱饭即知吾事了，免官初觉此身轻。归来更欲誇妻子，学煮云堂芋糁羹。"
        },
        {
            "标题": "饭保褔",
            "作者": "陆游",
            "内容": "簁雨云低未放晴，闭门作病忆闲行。摄衣丈室参耆宿，曳杖长廊唤弟兄。饱饭即知吾事了，免官初觉此身轻。归来更欲夸妻子，学煮云堂芋糁羹。"
        },
        {
            "标题": "法云寺",
            "作者": "陆游",
            "内容": "不到法云久，秋高初一来。厨供菰白美，池蘸水红开。桥畔逢游衲，云边数过桅。同游恨归早，珍重约寻梅。"
        },
        {
            "标题": "泛溪船至巴东",
            "作者": "陆游",
            "内容": "溪船莫嫌迮，船迮始相宜。两桨行何驶，重滩过不知。荒村寇相县，破屋屈平祠。不耐新愁得，啼猿挂冷枝。"
        },
        {
            "标题": "小雨泛镜湖",
            "作者": "陆游",
            "内容": "吾州清绝冠三吴，天写云山万幅图。龙化庙梁飞白雨，鹤收仙箭下青芜。菱歌嫋嫋遥相答，烟树昏昏淡欲无。端办一船多贮酒，敢辞送老向南湖。"
        },
        {
            "标题": "泛湖至东泾",
            "作者": "陆游",
            "内容": "湖光分别浦，岭路过前村。泉石相萦带，云烟互吐吞。耕犁无易业，邻曲有通婚。试觅诛茆地，吾将遗子孙。"
        },
        {
            "标题": "泛舟自中堰入湖",
            "作者": "陆游",
            "内容": "水缩沙洲出，霜清木叶丹。鹭群横澹霭，鸦阵报初寒。冷落人情见，衰迟世念阑。惟留一句子，村舍话团圞。"
        },
        {
            "标题": "连日大雨门外湖水渺然",
            "作者": "陆游",
            "内容": "趁朝把笏著乌鞞，不似归来买短蓑。尚鄙朱公养鱼术，肯为甯戚饭牛歌？逢时有命求何益？触事无心得最多。乐处却嫌儿辈觉，出门十步即烟波。"
        },
        {
            "标题": "岳阳楼",
            "作者": "陆游",
            "内容": "身如病鹤短翅翎，雨雪飘洒号沙汀。天风忽吹不得住，东下巴峡泛洞庭。轩皇张乐虽已矣，此地至今朝百灵。雄楼岌嶪镇吴楚，我来举手扪天星。帆樯才放已隐隐，云气乱入何冥冥。鼋鼍出没蛟鳄横，浪花遮尽君山青。黄衫仙翁喜无恙，袖剑近到城南亭。眼前俗子败人意，安得与翁同醉醒。"
        },
        {
            "标题": "泛舟至近村茅徐两舍劳以尊酒",
            "作者": "陆游",
            "内容": "小舸悠飏亦乐哉，迢迢故取北村回。山从树外参差出，水自城阴曲折来。\n乐岁共忘东作苦，残租不待急符催。旧邻父老睽离久，唤取开颜把一杯。"
        },
        {
            "标题": "泛舟过金家埂赠卖薪王翁",
            "作者": "陆游",
            "内容": "软炊豆饭可支日，厚絮布襦聊过冬。闾巷家家歌圣泽，子孙世世业春农。"
        },
        {
            "标题": "泛舟武夷九曲溪至六曲或云滩急难上遂回",
            "作者": "陆游",
            "内容": "暮年脚力倦跻攀，借得扁舟卧看山。怪怪奇奇何所似，绿萝溪入下牢关。"
        },
        {
            "标题": "泛舟至镜湖旁小市",
            "作者": "陆游",
            "内容": "久著朝衫负此湖，扁舟剩喜补东隅。市楼合乐醅新熟，寺壁残诗字欲无。常日不堪愁宛转，此行犹得笑须臾。夕阳鸥鹭皆相识，更觉人间是畏涂。"
        },
        {
            "标题": "范参政挽词",
            "作者": "陆游",
            "内容": "孤拙知心少，平生仅数公。凋零遂无几，迟暮与谁同！琼树世尘外，神山云海中。梦魂宁复接，恸哭向西风。"
        },
        {
            "标题": "七月二十一日午睡梦泛江风涛甚壮觉而有赋",
            "作者": "陆游",
            "内容": "梦中不记适何邦，风饱蒲颿入大江。久矣眼中无此快，蹴天雪浪溅船窗。"
        },
        {
            "标题": "泛舟过金家埂赠卖薪王翁四首 其一",
            "作者": "陆游",
            "内容": "水生浦溆多浮鸭，风急汀洲有断鸿。渺渺江天无限景，一时分付与樵翁。"
        },
        {
            "标题": "泛舟湖山间有感",
            "作者": "陆游",
            "内容": "我似人间不系舟，好风好月亦闲游。归来华表千年鹤，灭没烟波万里鸥。岁晚客貂那复叹，时艰嫠纬未忘忧。野人只欲安耕钓，江左夷吾可见不？"
        },
        {
            "标题": "范参政挽词",
            "作者": "陆游",
            "内容": "屡出专戎阃，遄归上政途。勋劳光竹帛，风采震羌胡。签帙新藏富，园林胜事殊。知公僊去日，遗恨一毫无。"
        },
        {
            "标题": "泛舟过金家埂赠卖薪王翁",
            "作者": "陆游",
            "内容": "水生浦漵多浮鸭，风急汀洲有断鸿。渺渺江天无限景，一时分付与樵翁。"
        },
        {
            "标题": "明日观孤寂诗不觉大笑作长句自解",
            "作者": "陆游",
            "内容": "独处将如长夜何？直将寂寞养天和。爱身不惰如怀璧，守气无亏似塞河。尘箧空存获麟笔，烟陂嬾和饭牛歌。年来勋业君知否？纛下新降百万魔。"
        },
        {
            "标题": "泛舟过金家埂赠卖薪王翁",
            "作者": "陆游",
            "内容": "卖薪自可了盐酪，治地何妨栽果蔬。我老钝顽请半俸，比渠只有不能如。"
        },
        {
            "标题": "泛舟至蜻蜓浦小泊渔村",
            "作者": "陆游",
            "内容": "醉泛蜻蜓浦，咿哑一橹声。陂塘秋水瘦，墟落暮烟生。野店曾留醉，樵翁不记名。相逢虽惘惘，懹抱已先倾。"
        },
        {
            "标题": "泛舟过金家埂赠卖薪王翁",
            "作者": "陆游",
            "内容": "老人不复事农桑，点数鸡豚亦未忘。洗脚上床真一快，稚孙渐长解烧汤。"
        },
        {
            "标题": "方池",
            "作者": "陆游",
            "内容": "莫笑方池小，清泉数斛宽。照花红锦烂，洗研黑蛟蟠。日取供茶鼎，时来掷钓竿。秋风过栏角，也解作微澜。"
        },
        {
            "标题": "正月二十八日大雪过若耶溪至云门山中",
            "作者": "陆游",
            "内容": "山中看雪醉骑驴，清赏真成十载无。高压孤峰增峭绝，斜倾丛竹失枝梧。松肪火暖眠僧榻，芋糁羹香拥地炉。病骨虽臞犹健在，未应遽作卧游图。"
        },
        {
            "标题": "饥寒吟",
            "作者": "陆游",
            "内容": "夜寒每达旦，怀抱安得宽；朝饥或过午，忍此良亦难。饥寒诚吾忧，忧有甚饥寒。弹琴不终曲，推去发永叹。大儿破绿襦，三岁待一官；小儿学耕稼，饭牛歌夜阑；老翁垂八十，扪壁行蹒跚。傍观勿嘲笑，穷死心所安！"
        },
        {
            "标题": "泛舟泽中夜归",
            "作者": "陆游",
            "内容": "无穷烟海接空蒙，秦望稽山醉眼中。虹断已收千嶂雨，鹤归正驾九天风。渔舟容与横沙际，水鸟号鸣傍苇丛。兴尽还家忽三鼓，半轮残月斗杓东。"
        },
        {
            "标题": "泛舟武夷九曲溪至六曲或云滩急难上遂回",
            "作者": "陆游",
            "内容": "一叶凌风入硖来，山童指点几崔嵬。急流勇退平生意，正要船从半道回。"
        },
        {
            "标题": "泛舟至近村茅徐两舍劳以尊酒",
            "作者": "陆游",
            "内容": "小舸悠扬亦乐哉！迢迢故取北村回。山从树外参差出，水自城阴曲折来。乐岁共忘东作苦，残租不待急符催。旧邻父老暌离久，唤取开颜把一杯。"
        },
        {
            "标题": "荔子绝句",
            "作者": "陆游",
            "内容": "放翁游蜀十年回，病眼茫茫每嬾开。怪底酒边光景别，方红江绿一时来。"
        },
        {
            "标题": "见蜂采桧花偶作",
            "作者": "陆游",
            "内容": "来禽海棠相续开，轻狂蛱蝶去还来。山蜂却是有风味，偏采桧花供蜜材。"
        },
        {
            "标题": "芳华楼夜宴",
            "作者": "陆游",
            "内容": "射虎将军老不侯，尚能豪纵醉江楼。笙歌杂沓娱清夜，风露高寒接素秋。少日壮心轻玉塞，暮年幽梦堕沧洲。人间清绝沅湘路，常笑灵均作许愁。"
        },
        {
            "标题": "芳华楼夜饮",
            "作者": "陆游",
            "内容": "结客追游亦乐哉！城南城北古池台。香生赭汗连钱马，光溢金船拨雪醅。难觅长绳縻日住，且凭羯鼓唤花开。一春政使浑无事，醉到清明得几回？"
        },
        {
            "标题": "芳华楼赏梅",
            "作者": "陆游",
            "内容": "素娥窃药不奔月，化作江梅寄幽绝。天工丹粉不敢施，雪洗风吹见真色。出篱藏坞香细细，临水隔烟情脉脉。一春花信二十四，纵有此香无此格。放翁年来百事惰，唯见梅花愁欲破。金壶列置春满屋，宝髻斜簪光照坐。百榼淋漓玉斝飞，万人辟易银鞍过。不惟豪横压清臞，聊为诗人洗寒饿。"
        },
        {
            "标题": "芳华楼夜饮二首 其二",
            "作者": "陆游",
            "内容": "结客追游亦乐哉，城南城北古池台。香生赭汗连钱马，光溢金船拨雪醅。\n难觅长绳縻日住，且凭羯鼓唤花开。一春政使浑无事，醉到清明得几回。"
        },
        {
            "标题": "访村老",
            "作者": "陆游",
            "内容": "强健如翁举世稀，夜深容我叩门扉。大儿叱犊戴星出，稚子捕鱼乘月归。骨肉团栾无远别，比邻假贷不相违。人间可羡惟农亩，又见秋灯照捣衣。"
        },
        {
            "标题": "访客至近郊",
            "作者": "陆游",
            "内容": "访客西郊路，停车小苑门。闲云宁有雨？淡日不成暄。鹭下青苹浦，鸦啼绿树村。还家未索莫，随分具鱼餐。"
        },
        {
            "标题": "访隐者不遇",
            "作者": "陆游",
            "内容": "秋高山色青如染，寒雨霏微时数点。兰亭在眼久不到，每对湖山辄怀歉。雅闻其下有隐士，漠漠孤烟起松崦。独携拄杖行造之，枳篱数曲柴门掩。笛声尚斤人已遯，日啜薄糜终不贬。何如小住共一尊，山藜野芋分猿嗛。"
        },
        {
            "标题": "访客至西郊",
            "作者": "陆游",
            "内容": "搣搣败叶飞，黯黯寒云低。村墟与市里，触目一惨凄。今日病体轻，驾言适城西。丹柿满野店，青帘出江堤。猎骑载雉兔，樵檐悬鹑鸡。居人各自得，使我念故溪。故溪不敢说，况复朝金闺。伤哉啮雪翁，岁晚犹牧羝。下愚不自还，大惑终身迷。君恩何由报，力耕愧黔黎。"
        },
        {
            "标题": "访客至西郊",
            "作者": "陆游",
            "内容": "摵摵败叶飞，黯黯寒云低。村墟与市里，触目一惨悽。\n今日病体轻，驾言适城西。丹柿满野店，青帘出江堤。\n猎骑载雉兔，樵担悬鹑鸡。居人各自得，使我念故溪。\n故溪不敢说，况复朝金闺。伤哉齧雪翁，岁晚犹牧羝。\n下愚不自还，大惑终身迷。君恩何由报，力耕愧黔黎。"
        },
        {
            "标题": "去国待潮江亭太常徐簿宋卿载酒来别",
            "作者": "陆游",
            "内容": "昨解鱼符已径归，偶随尺一起柴扉。蹔留已媿黔吾突，久住空令缁客衣。外物纷纷何足问，故人眷眷莫相违。从今再见应无日，长与沙鸥共钓矶。"
        },
        {
            "标题": "海山",
            "作者": "陆游",
            "内容": "补落迦山访旧游，庵摩勒果隘中州。秋涛无际明人眼，更作津亭半日留。"
        },
        {
            "标题": "思蜀",
            "作者": "陆游",
            "内容": "蜀庄鸣飞隘九区，超然岂止山泽臞。荒台古井无处所，行子但觅房公湖。"
        },
        {
            "标题": "访毛平仲问疾与其子适同游柯山观王质烂柯遗",
            "作者": "陆游",
            "内容": "篮舆访客过仙村，千载空余一局存。曳杖不妨呼小友，还家便恐见来孙。林峦巉绝秋风瘦，楼堞参差暮气昏。酒美鱼肥吾事毕，一庵那得住云根。"
        },
        {
            "标题": "子遹入城三宿而归独坐凄然示以此篇",
            "作者": "陆游",
            "内容": "吾儿早自立，所惧非饥寒。我归自僊蓬，再疏请挂冠。明恩华其行，汝亟忝一官。得禄宁甚远，惧违菽水欢。我年且九十，亦觉去汝难。生死要相守，岂惮联征鞍。但恐老益衰，千里愁关山。官期犹累岁，言之已辛酸。村醪泻盎盆，山果亦满盘。春风吹桃李，一笑且团栾。"
        },
        {
            "标题": "访僧支提寺",
            "作者": "陆游",
            "内容": "高名每惯习凿齿，巨眼忽逢支道林。共夜不知红烛短，对床空叹白云深。\n满前钟鼓何曾忍，匝地毫光不用寻。欲识天冠真面目，鸟啼猿啸总知音。"
        },
        {
            "标题": "访山家",
            "作者": "陆游",
            "内容": "舍舟步上若耶溪，寿栎修藤路欲迷。僧院倚山驯栗鼠，野塘涨水下茭鸡。草侵古路迢迢远，云傍行人故故低。薄暮但寻遗毳去，山家正在鹤巢西。"
        },
        {
            "标题": "访僧支提寺",
            "作者": "陆游",
            "内容": "高名每惯習鑿齿，巨眼忽逢支道林。共夜不知红烛短，对床空叹白雲深。满前鐘鼓何曾忍，匝地毫光不用寻。欲識天冠真面目，鳥啼猿啸總知音。"
        },
        {
            "标题": "访客不遇",
            "作者": "陆游",
            "内容": "风急斜吹帽，泥深乱溅衣。杜门常畏骂，访客却空归。老马举蹄嬾，枯槐无叶飞。驰驱几时了，散发忆苔矶。"
        },
        {
            "标题": "访野老",
            "作者": "陆游",
            "内容": "农事元知要细评，野人有旧得寻盟。林深未见果蔬地，舍近先闻鸡犬声。春水筑塘谋竭作，阳坡卧犊约同耕。老来常叹人情薄，深媿今朝倒屐迎。"
        },
        {
            "标题": "放翁自赞",
            "作者": "陆游",
            "内容": "皮葛其衣，巢穴其居。烹不糁之藜羹，驾秃尾之草驢。闻鸡而起，则和甯戚之牛歌。戴星而耕，则稽汜者之農书。谓之瘁则若腴，谓之泽则若癯。虽不能草泥金之检以纪治功，其亦可挟兔园之册以教乡闾者乎。"
        },
        {
            "标题": "放翁自赞",
            "作者": "陆游",
            "内容": "名动高皇，语触秦桧。身老空山，文传海外。五十年间，死尽流辈。老子无才，山僧不会。"
        },
        {
            "标题": "放逐",
            "作者": "陆游",
            "内容": "放逐虽惭处士高，笑谭未减少年豪。青山随处有三窟，白首今年无二毛。正得筇枝为老伴，尽将书帙付儿曹。饮酣自足称名士，安用辛勤读楚骚。"
        },
        {
            "标题": "放翁自赞",
            "作者": "陆游",
            "内容": "遗物以贵吾身，弃智以全吾真。剑外江南，飘然幅巾。野鹤驾九天之风，涧松傲万木之春。或以为跌宕湖海之士，或以为枯槁陇畝之民。二者之论虽不同，而不我知则均也。"
        },
        {
            "标题": "放慵",
            "作者": "陆游",
            "内容": "往者耕仍养，中间仕易农。屡辞身老病，每荷上矜从。进媿门三戟，归无亩一锺。扶持得良药，更放几年慵。"
        },
        {
            "标题": "放翁自赞四首 其四",
            "作者": "陆游",
            "内容": "进无以显于时，退不能隐于酒。事刀笔不如小吏，把锄犁不如健妇。\n或问陈子何取而肖其像，曰是翁也。腹容王导辈数百，胸吞云梦者八九也。"
        },
        {
            "标题": "访野人",
            "作者": "陆游",
            "内容": "我行城西南，适兹素秋时。风露虽已高，草木郁未衰。敲门寻野人，一笑万事非。拂榻意何勤，酒酽雁鹜肥。新凉天所赐，尽醉不足辞。击壤歌尧年，瞑目以为期。"
        },
        {
            "标题": "江夏与章冠之遇别後寄赠",
            "作者": "陆游",
            "内容": "骑鹤仙人不可呼，一樽犹得与君俱。未应湖海无豪士，长恨乾坤有腐儒。壮岁光阴随手过，晚途衰病要人扶。凄凉江夏秋风里，况见新丰旧酒徒。"
        },
        {
            "标题": "放翁自赞",
            "作者": "陆游",
            "内容": "进无以顯於时，退不能隐於酒。事刀筆不如小吏，把锄犁不如健婦。或问陈子何取而肖其像，曰是翁也。腹容王導辈数百，胸吞雲梦者八九也。"
        },
        {
            "标题": "自贻",
            "作者": "陆游",
            "内容": "痴孙护雀雏，馋仆放池鱼。怀药问邻疾，典衣收旧书。"
        },
        {
            "标题": "访野人家",
            "作者": "陆游",
            "内容": "山入柴门窄，桥通野路长。群童挑燕笋，幼妇采鸡桑。淳古非今俗，留连到夕阳。盘餐敢辞饱，满箸药苗香。"
        },
        {
            "标题": "舍傍晚步",
            "作者": "陆游",
            "内容": "养疾便居僻，寻幽喜雨晴。偶因将鹿出，遂作放鱼行。木落塔初见，潦收滩自生。霜清念游衍，渐拟问山程。"
        },
        {
            "标题": "访昭觉老",
            "作者": "陆游",
            "内容": "久矣耆年罢送迎，喜闻革履下堂声。游山笑我蓦直去，过夏怜君太瘦生。庭际楠阴凝昼寂，墙头鹊语报秋晴。功名已付诸贤了，长作闲人乐太平。"
        },
        {
            "标题": "访医",
            "作者": "陆游",
            "内容": "衰与病相乘，况复积忧虑，眩昏坐辄瞑，疲弱行欲仆。今晨访之医，见语疾当去，脉来如泉源，未易测君数。盛衰当自察，信医固多误。养气勿动心，生死良细故。"
        },
        {
            "标题": "野堂",
            "作者": "陆游",
            "内容": "鼓缶酣歌乐太平，野堂窗户极疏明。弃官正为愚无用，谢客新缘病有名。闲入乡人赛神社，时从长者放鱼行。驩然更有关心处，打稻家家趁晚晴。"
        },
        {
            "标题": "放怀亭独立有感",
            "作者": "陆游",
            "内容": "苇丛枯倒蓼花红，小立东湖更向东。委肉本知居几上，翦翎何恨著笼中。一筇信脚乾坤迮，百榼浇愁宠辱空。谁道穷途知旧少，此心念念与天通。"
        },
        {
            "标题": "访隐者",
            "作者": "陆游",
            "内容": "湖曲有隐者，时时容叩门。人如钓渭叟，地似避秦村。笑语嚣麈远，衣冠古制存。山寒归路晚，相与尽瓢樽。"
        },
        {
            "标题": "秋晚寓叹",
            "作者": "陆游",
            "内容": "行年垂大耋，久矣少朋俦。旧事同谁说，新诗或自酬。废书眠过日，泥酒醉经秋。迟速皆当死，时来莫预愁。"
        },
        {
            "标题": "岁暮",
            "作者": "陆游",
            "内容": "小筑幽栖与拙宜，读书写字伴儿嬉。已无叹老嗟卑意，却喜分冬守岁时。羹＊芳鲜新弋雁，衣襦轻暖自缫丝。农家岁暮真堪乐，说向公卿未必知。"
        },
        {
            "标题": "绯桃开小酌",
            "作者": "陆游",
            "内容": "我庐城南村，家无十金产。种花虽历岁，名品终有限。颇欲及暇时，著谱书之简。今朝绯桃开，欢喜洗酒琖。邻翁亦喜事，为我一笑莞。但恨苜蓿盘，蔬薄久佳馔。往来见已熟，劝揖忘媿赧。一事粗可言，似具识花眼。"
        },
        {
            "标题": "万州放船过下岩小留",
            "作者": "陆游",
            "内容": "画船四月满旗风，饮散匆匆鷁首东。醉里偏怜江水绿，意中已想荔枝红。断碑零落莓苔遍，幽涧淙潺略彴通。一疋宁无好东绢，凭谁画此碧玲珑？"
        },
        {
            "标题": "深居",
            "作者": "陆游",
            "内容": "作吏难堪簿领迷，深居聊复学幽栖。病来酒户何妨小，老去诗名不厌低。零落野云寒傍水，霏微山雨晚成泥。自怜甫里家风在，小摘残蔬遶废畦。"
        },
        {
            "标题": "鹧鸪天（送叶梦锡·七之一）",
            "作者": "陆游",
            "内容": "家住东吴近帝乡。平生豪举少年场。十千沽酒青楼上，百万呼卢锦瑟傍。\n\n身易老，恨难忘。尊前赢得是凄凉。君归为报京华旧，一事无成两鬓霜。"
        },
        {
            "标题": "雨後散步後园",
            "作者": "陆游",
            "内容": "泽国霜迟木未疏，秋来更觉爱吾庐。芭蕉绿润偏宜墨，戏就明窗学草书。"
        },
        {
            "标题": "目昏颇废观书以诗记其始时年七十九矣",
            "作者": "陆游",
            "内容": "少时业诗书，慕古不自量，晨暮间弦诵，左右纷朱黄。积书山崇崇，探义海茫茫。同志三四人，辩论略相当。落笔辄千言，气欲吞名场。忽焉六十年，缘鬓久已霜。食必观本草，不疗病在床。今秋又病目，始觉闲味长。车马既不至，亦无书在傍，一坐漏十刻，甚倦则倚墙。蝴蝶吾前身，华胥吾故乡。童子亦听睡，不复呼烧香。"
        },
        {
            "标题": "雨後散步後园",
            "作者": "陆游",
            "内容": "淡日轻云未快晴，涓涓沟水去无声。为怜一径新苔绿，别就墙阴取路行。"
        },
        {
            "标题": "焚香昼睡比觉香犹未散戏作",
            "作者": "陆游",
            "内容": "小屏烟树远参差，吏散身闲与睡宜。谁似炉香念幽独，伴人直到梦回时。"
        },
        {
            "标题": "睡起书事",
            "作者": "陆游",
            "内容": "京华豪饮酹千锺，濯锦江边怯酒浓。烈士壮心虽未减，狂奴故态有谁容？折梅著句聊排闷，闭户焚香剩放慵。午枕如雷君莫怪，西风吹梦过吴松。"
        },
        {
            "标题": "分韵作梅花诗得东字",
            "作者": "陆游",
            "内容": "浅寒篱落清霜後，疏影池塘淡月中。北客同春俱税驾，南枝与我两飘蓬。从来遇酒千锺少，此外评花四海空。惟恨广平风味减，坐看徐庾擅江东。"
        },
        {
            "标题": "焚香作墨渖决讼吏皆退立一丈外戏作此诗",
            "作者": "陆游",
            "内容": "客鬓新添几缕丝，山城且付一官痴。空蒙碧霭笼香岫，霮＊玄云起墨池。判牒不妨闲作草，坐衙聊得细哦诗。吏民莫怪秋来健，渐近南山射虎时。"
        },
        {
            "标题": "自咏",
            "作者": "陆游",
            "内容": "生草覆蜗庐，长须驾鹿车。贫犹思施乐，老不废观书。登览携童稚，歌呼和里闾。躬耕亦何得，聊以遂吾初。"
        },
        {
            "标题": "逍遥",
            "作者": "陆游",
            "内容": "台省诸公日造朝，放慵别驾媿逍遥。州如斗大真无事，日抵年长未易消。午坐焚香常寂寂，晨兴署字亦寥寥。时平更喜戈船静，闲看城边带雨潮。"
        },
        {
            "标题": "书寓舍壁",
            "作者": "陆游",
            "内容": "落佩颓冠惯放慵，经旬寓馆古临邛。西偏取路横穿竹，北向开门倒看松。醉後蹇驴归薄暮，闲来支枕睡高舂。鹄鸣山谷曾游处，剩欲扶犁学老农。"
        },
        {
            "标题": "丰城高安之间憩民家景趣幽邃为之慨然怀归",
            "作者": "陆游",
            "内容": "数家聚云根，细路入丛薄。溅溅石渠水，来往一略彴。有无邻里通，笑语妇子乐。浊醪时相就，青蔬缺盐酪。日暮归闭门，绩火星煜爚。先期毕租税，老不入城郭。嗟予独何事，早插红尘脚？故山未成归，怅望有余怍。"
        },
        {
            "标题": "述感",
            "作者": "陆游",
            "内容": "断简承孤学，穷阎负壮心。方忧一齿落，何止二毛侵。买地开幽圃，招僧理废琴。浮生祗如此，感慨不须深。"
        },
        {
            "标题": "书愤",
            "作者": "陆游",
            "内容": "山河自古有乖分，京洛腥膻实未闻。剧盗曾从宗父命，遗民犹望岳家军。上天悔祸终平虏，公道何人肯散群？白首自知疏报国，尚凭精意祝炉熏。"
        },
        {
            "标题": "雪作",
            "作者": "陆游",
            "内容": "今年冬暖异常时，造物收功乃尔奇。平野忽看吹雪片，清池俄复结冰澌。飞蝗扫地无遗种，瑞麦连云有两岐。想见市楼增酒价，深居袖手叹吾衰。"
        },
        {
            "标题": "焚黄",
            "作者": "陆游",
            "内容": "啼呼梨枣忆儿时，驹隙频经日月驰。早岁已兴风木叹，余生永废蓼莪诗。燎黄恩重空垂泣，戴白身存敢自期。足蹇仅能成拜起，篮舆归路不胜悲。"
        },
        {
            "标题": "丰城村落小憩",
            "作者": "陆游",
            "内容": "霜信催寒力尚微，邮亭系马旋添衣。平郊极目冬耕遍，小妇篸花晚饷归。孤宦每随征雁远，故人已似晓星稀。上书自效真须猛，菰正堪炊蟹正肥。"
        },
        {
            "标题": "丰年行",
            "作者": "陆游",
            "内容": "秋风萧萧秋日薄，筑场获稻方竭作。志士虽怀晚岁悲，农家自足丰年乐。拨醅白酒唤邻曲，啄黍黄鸡初束缚。长鱼出网健欲飞，新兔卧盘肥可哿。躬耕辛苦四十年，一饱岂非天所酢。书生识字亦聊尔，莫作扬雄老投阁。"
        },
        {
            "标题": "苏武慢·澹霭空濛",
            "作者": "陆游",
            "内容": "淡霭空濛，轻阴清润，绮陌细初静。平桥系马，画阁移舟，湖水倒空如镜。掠岸飞花，傍檐新燕，都似学人无定。叹连成戎帐，经春边垒，暗凋颜鬓。\n\n空记忆、杜曲池台，新丰歌管，怎得故人音信。羁怀易感，老伴无多，谈尘久闲犀柄。惟有修然，笔床茶灶，自适笋舆烟艇。待绿荷遮岸，红蕖浮水，更乘幽兴。"
        },
        {
            "标题": "塞上",
            "作者": "陆游",
            "内容": "塞上今年有事宜，将军承诏出全师。精金错落八尺马，刺绣鲜明五丈旗。上谷飞狐传号令，萧关积石列城陴。不应幕府无班固，早晚燕然刻颂诗。"
        },
        {
            "标题": "秋兴",
            "作者": "陆游",
            "内容": "足力蹒跚少迎客，目视昏短常废书。赖是门前秋水长，沙鸥未遽与人疏。"
        },
        {
            "标题": "桐庐县泛舟东归",
            "作者": "陆游",
            "内容": "桐江艇子去乘月，笠泽老翁归放慵。一尺轮囷霜蟹美，十分潋灩社醅浓。宦游何啻路九折，归卧恨无山万重。醉里试吹苍玉笛，为君中夜舞鱼龙。"
        },
        {
            "标题": "苏武慢 唐安西湖",
            "作者": "陆游",
            "内容": "澹霭空濛，轻阴清润，绮陌细尘初静。平桥系马，画阁移舟，湖水倒空如镜。\n掠岸飞花，傍檐新燕，都似学人无定。叹连年戎帐，经春边垒，暗凋颜鬓。"
        },
        {
            "标题": "书愤",
            "作者": "陆游",
            "内容": "清汴逶迤贯旧京，宫墙春草几番生。剖心莫写孤臣愤，抉眼终看此虏平。天地固将容小丑，犬羊自惯渎齐盟。蓬窗老抱横行路，未敢随人说弭兵。"
        },
        {
            "标题": "新春",
            "作者": "陆游",
            "内容": "柳淡春初破，梅寒瘦不禁。羁愁醉後减，睡思雨中深。闲试新收砚，重寻久废琴。何时见朋旧，细话别来心？"
        },
        {
            "标题": "书梦",
            "作者": "陆游",
            "内容": "我梦举有司，鸡唱起裹饭；又梦趁早朝，漏舍坐待旦。既寤两无有，抚枕徒浩叹。今虽去为农，饭牛亦夜半；何曾得放慵，美睡到日旰？一笑俱置之，浮生固多难。"
        },
        {
            "标题": "焚香昼睡比觉香犹未散戏作",
            "作者": "陆游",
            "内容": "燕梁寂寂篆烟残，偷得劳生数刻闲。三叠秋屏护琴枕，卧游忽到瀼西山。"
        },
        {
            "标题": "丰桥旅舍作",
            "作者": "陆游",
            "内容": "我本山林人，心期在尘表。出门消底物，两屩万事了。群儿何足愠，为尔常悄悄。今朝山中路，更喜相识少。三叉市人醉争席，丰桥逆旅留馈食。小妇梳髻高一尺，梭声札札当户织。"
        },
        {
            "标题": "枕上闻风铃",
            "作者": "陆游",
            "内容": "流汗沾衣热不胜，馋蚊乘势更纵横。梦回忽觉南风起，时听铮然一两声。"
        },
        {
            "标题": "五鼓自簇桥入府",
            "作者": "陆游",
            "内容": "晓月有余光，秋树无浓影。野烟浩无际，陂路行愈永。堰声何澎湃，露气正凄冷。忽然客愁破，更觉诗律整。昔人千载意，忙里一笑领。山林岂难归，吾计自不猛。"
        },
        {
            "标题": "六七月之交山中凉甚",
            "作者": "陆游",
            "内容": "城市方炎热，村墟乃尔凉。拂窗桐叶下，绕舍稻花香。独鹤警秋露，双萤明屋梁。卧闻机妇织，感叹夜初长。"
        },
        {
            "标题": "妾命薄",
            "作者": "陆游",
            "内容": "妾命薄，早入天家侍帷幄。君王勤俭省宴游，宝柱朱弦尘漠漠。日长别殿承恩稀，旱昃犹闻亲万机。宫中虽无珠玉赐，塞上不见烟尘飞。不须悲伤妾命薄，命薄却令天下乐。"
        },
        {
            "标题": "凉州行",
            "作者": "陆游",
            "内容": "凉州四面皆沙碛，风吹沙平马无迹。东门供张接中使，万里来宣布袄敕。敕中墨色如未乾，君王心念儿郎寒。当街谢恩拜舞罢，万岁声上黄云端。安西北庭皆郡县，四夷朝贡无征战。旧时胡虏陷关中，五丈原头作边面。"
        },
        {
            "标题": "枕上闻风铃",
            "作者": "陆游",
            "内容": "毒暑今年倍故常，蚊声四合欲舁床。老人不办摇团扇，静听风铃意已凉。"
        },
        {
            "标题": "六月晦日作",
            "作者": "陆游",
            "内容": "长夏忽云过，徂年行且休。川原方渴雨，草木已惊秋。露蔓晨犹泫，风蝉暮更遒。明窗对清镜，世事判悠悠。"
        },
        {
            "标题": "丰岁",
            "作者": "陆游",
            "内容": "豊岁驩声动四邻，深秋景气粲如春。羊腔酒担争迎妇，鼍鼓龙船共赛神。处处喜晴过甲子，家家筑屋趁庚申。老翁欲伴乡闾醉，先辨长衫紫领巾。"
        },
        {
            "标题": "弋阳道中遇大雪",
            "作者": "陆游",
            "内容": "我行江郊暮犹进，大雪塞空迷远近；壮哉组练从天来，人间有此堂堂阵！少年颇爱军中乐，跌宕不耐微官缚；凭鞍寓目一帐然，思为君王扫河洛。夜听簌簌窗纸鸣，恰似铁马相磨声；起倾斗酒歌出塞，弹压胸中十万兵。"
        },
        {
            "标题": "夜雨思栝苍游",
            "作者": "陆游",
            "内容": "道心退惰如风鷁，世念坚疆似火牛。安得短篷湖海去，夜深听雨琵琶洲。"
        },
        {
            "标题": "丰岁",
            "作者": "陆游",
            "内容": "丰岁欢声动四邻，深秋景气粲如春。羊腔酒担争迎妇，鼍鼓龙船共赛神。\n处处喜晴过甲子，家家筑屋趁庚申。老翁欲伴乡闾醉，先办长衫紫领巾。"
        },
        {
            "标题": "寄题王俊卿看山堂",
            "作者": "陆游",
            "内容": "闭户终年嬾出游，北山山色可消愁。何时一扫胡尘尽，更约同吟太华秋。"
        },
        {
            "标题": "风云交作戏题",
            "作者": "陆游",
            "内容": "霎脚如龙爪，空中挟雨来。何关风伯事，欲到却吹回。"
        },
        {
            "标题": "送李德远寺丞奉祠归临川",
            "作者": "陆游",
            "内容": "送骑拥东城，烟帆如鸟轻。道行端有命，身隐更须名？旰食烦明主，胡沙暗旧京。临分一襟泪，不独为交情。"
        },
        {
            "标题": "风云交作戏题",
            "作者": "陆游",
            "内容": "云脚如龙爪，空中挟雨来。何关风伯事，欲到却吹回。"
        },
        {
            "标题": "十月暄甚人多疾十六日风雨作寒气候方少正作",
            "作者": "陆游",
            "内容": "昔我从行台，宿师南山旁。仲秋已戒寒，九月常霣霜。入冬即大雪，人马有仆僵。土床炽薪炭，旃毳如胡羌。果蔬悉已冰，熟视不得尝。猎骑荷戈归，争献狐与狼。是时意气快，岂复思江乡。迩来四十载，余景迫耄荒。结茅镜湖曲，气候岁靡常，残暑排不去，单衣作重阳，霜晚木未丹，地燠草不黄，玄冥失号令，疟鬼意颉颃。忽焉风雨恶，纵击势莫当，颇疑地撼轴，又恐河决防。和泥补窍穴，乞火燎衣裳。霰雪虽未作，疾疠幸退藏。风炉荠糁美，瓦甑粳饭香，比邻共安健，相与歌虞唐。"
        },
        {
            "标题": "寄题王俊卿看山堂二首 其二",
            "作者": "陆游",
            "内容": "闭户终年懒出游，北山山色可消愁。何时一扫胡尘尽，更约同吟太华秋。"
        },
        {
            "标题": "风雨中过龙洞阁",
            "作者": "陆游",
            "内容": "飘然醉袖怒人扶，个里何曾有畏涂。卷地黑风吹惨澹，半天朱阁插虚无。阑边归鹤如争捷，云表飞仙定可呼。莫怪衰翁心胆壮，此身元是一枯株。"
        },
        {
            "标题": "风雨中望峡口诸山奇甚戏作短歌",
            "作者": "陆游",
            "内容": "白盐赤甲天下雄，拔地突兀摩苍穹，凛然猛士抚长剑，空有豪健无雍容，不令气象少渟滀，常恨天地无全功。今朝忽悟始叹息，妙处元在烟雨中，大阴杀气横惨澹，元化变态含空蒙，正如奇材遇事见，平日乃与常人同。安得朱楼高百尺，看此疾雨吹横风。"
        },
        {
            "标题": "长风沙",
            "作者": "陆游",
            "内容": "江水六月无津涯，惊涛骇浪高吹花。橹声已出雁翅浦，荻夹喜入长风沙。长风自古三巴路，樯竿参差杂烟树。南船北船各万里，凄凉小市相依住。歌呼杂沓灯火明，黄昏风死浪亦平。劳苦舟师剩沽酒，安稳明朝到池口。"
        },
        {
            "标题": "风雨旬日春後始晴",
            "作者": "陆游",
            "内容": "风吹过雁作斜行，雨洗残梅只淡香。南浦春回波渐绿，东庵睡起日初长。诗囊属稿惭新思，博齿争豪悔昔狂。莫向晴窗对明镜，朱颜减尽鬓苍苍。"
        },
        {
            "标题": "风云昼晦夜遂大雪",
            "作者": "陆游",
            "内容": "大风从北来，汹汹十万军。草木尽偃仆，道路瞑不分。山泽气上腾，天受之为云。山云如马牛，水云如鱼龟。朝闇翳白日，暮重压厚坤。高城岌欲动，我屋何足掀。儿怖床下伏，婢恐坚闭门。老翁两耳聩，无地著戚欣。夜艾不知雪，但觉手足皲。布衾冷似铁，烧糠作微温。岂不思一饮，流尘暗空樽。已矣可奈何，冻死向孤村！"
        },
        {
            "标题": "秋兴",
            "作者": "陆游",
            "内容": "秋暑势已穷，风雨纵横至。白鹭立清滩，与我俱得意。"
        },
        {
            "标题": "风流子（一名内家娇）",
            "作者": "陆游",
            "内容": "佳人多命薄，初心慕、德耀嫁梁鸿。记绿窗睡起，静吟闲咏，句翻离合，格变玲珑。更乘兴，素纨留戏墨，纤玉抚孤桐。蟾滴夜寒，水浮微冻，凤笺春丽，花砑轻红。\n\n人生谁能料，堪悲处、身落柳陌花丛。空羡画堂鹦鹉，深闭金笼。向宝镜鸾钗，临妆常晚，绣茵牙版，催舞还慵。肠断市桥月笛，灯院霜钟。"
        },
        {
            "标题": "山中望篱东枫树有怀成都",
            "作者": "陆游",
            "内容": "五门西角红楼下，一树丹枫马上看。回首旧游如梦里，西风吹泪倚阑干。"
        },
        {
            "标题": "风雨夜坐",
            "作者": "陆游",
            "内容": "寒风凄紧雨空蒙，舍北新丹数树枫。欹枕旧游来眼底，掩书余味在胸中。松明对影谈玄客，筱火围炉采药翁。君看龟堂新境界，固应难与俗人同。"
        },
        {
            "标题": "风月吟",
            "作者": "陆游",
            "内容": "去日如驰衰有验，万事惟当就收歛；可怜未与酒相忘，风月婆娑犹不厌。有时清夜行中庭，幅巾藜杖影伶竮，松风十里吹残梦，萝月三更照半醒。河倾鸡唱吟未已，爽透发根清入齿。晨光底事不贷人？辘轳汲水啼鸦起。"
        },
        {
            "标题": "寄题王俊卿看山堂",
            "作者": "陆游",
            "内容": "广文风度绝清真，一代论交不数人。车马到门常谢病，北山虽远却相亲。"
        },
        {
            "标题": "邻水延福寺早行",
            "作者": "陆游",
            "内容": "化蝶方酣枕，闻鸡又著鞭。乱山徐吐日，积水远生烟。淹泊真衰矣，登临独惘然。桃花应笑客，无酒到愁边。"
        },
        {
            "标题": "宿枫桥",
            "作者": "陆游",
            "内容": "七年不到枫桥寺，客枕依然半夜钟。风月未须轻感慨，巴山此去尚千重。"
        },
        {
            "标题": "冯县丞挽歌词",
            "作者": "陆游",
            "内容": "尊公同故里，季父接周行。晚喜乌衣巷，重逢玉树郎。名流多赏识，荣路正腾骧。愁绝河梁上，风烟暮莽苍！"
        },
        {
            "标题": "舟中咏落景余清晖轻桡弄溪渚之句盖孟浩然耶",
            "作者": "陆游",
            "内容": "镜湖三百里，风止镜面平；持以照吾心，俗尘安得生？散发鸥鹭间，万事秋毫轻。谁能拂东绢，写我孤舟横？"
        },
        {
            "标题": "赠成封州",
            "作者": "陆游",
            "内容": "绿发临边固已奇，不应憔悴客京师。极知自有封侯骨，但要无忘耕垄时。意气覆毡书捷布，风流横槊赋新诗。平生每恨相从少，满眼关山又语离。"
        },
        {
            "标题": "休日感兴",
            "作者": "陆游",
            "内容": "宦海风波实饱经，久将人世寄邮亭。家无钗泽穷冯衍，身著襦裙老管宁。药圃按行新蔓绿，书楼徙倚暮山青。偶然得句悲谁属，零落交朋比晓星。"
        },
        {
            "标题": "戏作野兴",
            "作者": "陆游",
            "内容": "扰扰亭中客，悠悠局上棋。所遭元有命，自苦竟何为？冯衍深尤妇，陶潜过责儿。奇文虽可贵，寱语岂非痴。"
        },
        {
            "标题": "奏乞奉祠留衢州皇华馆待命",
            "作者": "陆游",
            "内容": "世念萧然冷欲冰，更堪衰与病相乘。从来幸有不材木，此去真为无事僧。耐辱岂惟容唾面，寡言端拟学铭膺。尚余一事犹豪举，醉後龙蛇满剡藤。"
        },
        {
            "标题": "客自凤州来言岐雍间事怅然有感",
            "作者": "陆游",
            "内容": "表里山河古帝京，逆胡数尽固当平。千门未报甘泉火，万耦方观渭上耕。前日已传天狗堕，今年宁许佛狸生？会须一洗儒酸态，猎罢南山夜下营。"
        },
        {
            "标题": "张时可直阁书报已得请奉祠云台作长句贺之",
            "作者": "陆游",
            "内容": "灯前一笑拆书开，喜见冰衔洗俗埃。丞相苦留犹不住，诸公欲挽固难回。玩鸥有约间何阔，敛版无聊归去来。千载伏波应太息，输君谈笑上云台。"
        },
        {
            "标题": "梦游山水奇丽处有古宫观云云台观也",
            "作者": "陆游",
            "内容": "神游忽到云台宫，太华彩翠明秋空。曲廊下阚白莲沼，小阁正对青萝峰。林间突兀见古碣，云外缥缈闻疏锺。褐衣纱帽瘦如削，遗像恐是希夷翁。穷搜未遍忽惊觉，半窗朝日初曈曨。却思巉然五千仞，可使常堕胡尘中？小臣昧死露肝鬲，愿扈銮驾临崤潼。何当真过此山下，百尺嫋嫋龙旗风。"
        },
        {
            "标题": "公无渡河·大莫大於死生",
            "作者": "陆游",
            "内容": "大莫大於死生，亲莫亲於骨肉。河不可冯兮非有难知，言知不从兮继以痛哭。望云九井兮白浪嵯峨，刳肝沥血兮不从奈何！秋风飒飒兮纸钱投波，从公於死兮下饱蛟鼍。"
        },
        {
            "标题": "村居四首 其四",
            "作者": "陆游",
            "内容": "石帆山下乐谁如，八尺轻舠万顷湖。能酿人家分小榼，爱棋道士寄新图。\n条枚积地树鸡栅，沟港接筒浇芋区。父子还家更何事，断编灯下讲唐虞。"
        },
        {
            "标题": "共语",
            "作者": "陆游",
            "内容": "乔岳成尘巨海枯，欲求共语一人无。黄金已作飞烟去，痴汉终身守药罏。"
        },
        {
            "标题": "自闵",
            "作者": "陆游",
            "内容": "破帽羸骖厌垢氛，挂冠归伴故溪云。年光疾病占强半，日景睡眠居七分。庐冢萧条频霣涕，交朋零落久离群。残年岂复行孤学，自闵犹尊昔所闻。"
        },
        {
            "标题": "岁晚书怀",
            "作者": "陆游",
            "内容": "早见龙翔上太清，即今孤宦老山城。灵丹不解换凡骨，薄命枉教生太平。积雪楼台增壮观，近春鸟雀有和声。如山吏牍何时了？惆怅西窗晚照明。"
        },
        {
            "标题": "五鼓送客出城马上作",
            "作者": "陆游",
            "内容": "夜漏余十刻，凉颸如九秋。滩声聒酒醒，月色照人愁。落魄悲孤宦，龙锺怯远游。此生那可料，六岁剑南州。"
        },
        {
            "标题": "杂言示子聿",
            "作者": "陆游",
            "内容": "福莫大於不材之木，祸莫惨於自跃之金。鹤生於野兮何有於轩？桐爨则已兮岂慕为琴？古今共戒玉自献，卷舒要似云无心。庐室但取蔽风雨，衣食过足岂所钦。我今余年忽八十，归耕幸得安山林。逢人虽叹种种发，入塾尚忆青青衿。吾儿殆可守孤学，相与竭力穷幽深。"
        },
        {
            "标题": "孤坐无聊每思江湖之适",
            "作者": "陆游",
            "内容": "世上元无第一筹，此身只合卧沧洲。橹摇渔浦苍茫月，帆带松江浩荡秋。\n有酒人家皆可醉，无僧山寺亦闲游。老来阅尽荣枯事，万变惟应一笑酬。"
        },
        {
            "标题": "村居",
            "作者": "陆游",
            "内容": "石帆山下乐谁如？八尺轻舠万顷湖。能酿人家分小榼，爱棋道士寄新图。条枚积地树鸡栅，沟港接筒浇芋区。父子还家更何事，断编灯下讲唐虞。"
        },
        {
            "标题": "孤坐无聊每思江湖之适",
            "作者": "陆游",
            "内容": "世上元无第一篿，此身只合卧沧洲。橹摇渔浦苍茫月，帆带松江浩荡秋。有酒人家皆可醉，无僧山寺亦闲游。老来阅尽荣枯事，万变惟应一笑酬。"
        },
        {
            "标题": "沽埭西酒小酌",
            "作者": "陆游",
            "内容": "埭西小店酒新篘，一醉今朝觉易谋。从旷劫来俱有死，出青天外始无愁。功名未许妨高卧，风月犹能赋远游。造物向人元不薄，卷帘万顷镜湖秋。"
        },
        {
            "标题": "孤寂",
            "作者": "陆游",
            "内容": "晚境诸儿少在傍，书堂孤寂似僧房。家居不减旅懹恶，夏夜尚如寒漏长。数著笋齑甘淡薄，半盂麦饭喜丰穰。愚儒幸自元无事，日课朱黄自作忙。"
        },
        {
            "标题": "孤店",
            "作者": "陆游",
            "内容": "孤店门前千万峰，酒浓不抵别愁浓。明朝晴雨吾能卜，但听兰亭古寺钟。"
        },
        {
            "标题": "寒夕",
            "作者": "陆游",
            "内容": "夜扣铜壶彻旦吟，了无人会此时心。灯残焰作孤萤小，火冷灰如积雪深。风急江天无过雁，月明庭户有疏碪。此身毕竟归何许？但忆藏舟黄苇林。"
        },
        {
            "标题": "估客有自蔡州来者感怅弥日",
            "作者": "陆游",
            "内容": "百战元和取蔡州，如今胡马饮淮流。和亲自古非长策，谁与朝家共此忧？"
        },
        {
            "标题": "夜闻姑恶",
            "作者": "陆游",
            "内容": "湖桥东西斜月明，高城漏鼓传三更。钓船夜过掠沙际，蒲苇萧萧姑恶声。湖桥南北烟雨昏，两岸人家早闭门。不知姑恶何所恨，时时一声能断魂。天地大矣汝至微，沧波本自无危机；秋菰有米亦可饱，哀哀如此将安归？"
        },
        {
            "标题": "晚立",
            "作者": "陆游",
            "内容": "倦凭小竖立柴门，残角疏钟欲断魂。伤雁养翎依荻浦，渡牛浮鼻望烟村。壮心已觉随年往，孤学何由与俗论？数点雨声催返舍，小窗灯火对壼餐。"
        },
        {
            "标题": "杂赋",
            "作者": "陆游",
            "内容": "孤学违流俗，危机历畏途。逢人增戃怳，看镜失肤腴。闭户书围坐，移灯影向隅。空懹四方志，泯默死东吴。"
        },
        {
            "标题": "与儿子至东村遇父老共语因作小诗",
            "作者": "陆游",
            "内容": "桑竹穿村巷，衡茅隔土垣。海氛成物象，秋气肃川原。豆芋行将熟，鸡豚亦已繁。丰凶岁所有，农事更深论。"
        },
        {
            "标题": "遣舟迎子遹因寄古风十四韵",
            "作者": "陆游",
            "内容": "今日坼汝书，一读眼为明，知汝即日归，明当遣舟迎。想汝片帆东，翩若飞鸿征，薄暮过梅市，咿讴双橹声。到家亦尚早，城楼初发更。草草一尊酒，为汝手自倾。夜分不能寐，顿忘衰病婴；岂惟病良已，白头黑丝生。暂别亦不恶，益重父子情。自今日相守，北窗同短檠。六经焰久伏，百氏方纵横，世俗摈孤学，未易口舌争。此责在学者，草莱勿自轻。汝壮父未死，相勉在力行。"
        },
        {
            "标题": "观蔬圃",
            "作者": "陆游",
            "内容": "松芥可葅芹可羹，晚风咿＊桔槔声。白头孤宦成何味，悔不畦蔬过此生。"
        },
        {
            "标题": "估客有自蔡州来者感怅弥日二首 其二",
            "作者": "陆游",
            "内容": "百战元和取蔡州，如今胡马饮淮流。和亲自古非长策，谁与朝家共此忧。"
        },
        {
            "标题": "齐天乐（左绵道中）",
            "作者": "陆游",
            "内容": "角残钟晚关山路，行人乍依孤店。塞月征尘，鞭丝帽影，常把流年虚占。藏鸦柳暗。叹轻负莺花，谩劳书剑。事往关情，悄然频动壮游念。\n\n孤怀谁与强遣。市垆沽酒，酒薄怎当愁酽。倚瑟妍词，调铅妙笔，那写柔情芳艳。征途自厌。况烟敛芜痕，雨稀萍点。最是眠时，枕寒门半掩。"
        },
        {
            "标题": "三月二十日儿辈出谒孤坐北窗",
            "作者": "陆游",
            "内容": "园林春已空，陂港雨新足，泥深黄犊健，桑老紫椹熟。丰年逋负少，村社餍酒肉，微风吹醉醒，起和饭牛曲。"
        },
        {
            "标题": "三月二十日儿辈出谒孤坐北窗",
            "作者": "陆游",
            "内容": "岁月不相贷，布谷忽已鸣。新夏亦自佳，北窗绿阴成。读书老易倦，披衣绕阶行，摩挲桄榔杖，与汝乐太平。"
        },
        {
            "标题": "孤学",
            "作者": "陆游",
            "内容": "孤学虽违俗，犹为一腐儒。家贫占力量，夜梦验工夫。正复安三径，宁忘奏六符？残年知有几，自怪尚区区。"
        },
        {
            "标题": "明日观孤寂诗不觉大笑作长句自解",
            "作者": "陆游",
            "内容": "独处将如长夜何，直将寂默养天和。爱身不惰如怀璧，守气无亏似塞河。\n尘箧空存获麟笔，烟陂懒和饭牛歌。年来勋业君知否，纛下新降百万魔。"
        },
        {
            "标题": "估客有自蔡州来者感怅弥日",
            "作者": "陆游",
            "内容": "洮河马死剑锋摧，绿发成丝每自哀。几岁中原消息断，喜闻人自蔡州来。"
        },
        {
            "标题": "春日",
            "作者": "陆游",
            "内容": "怕见公卿嬾入城，野桥孤店跨驴行。天公遣足看山愿，白尽髭须却眼明。"
        },
        {
            "标题": "夜闻姑恶",
            "作者": "陆游",
            "内容": "学道当於万事轻，可怜力浅未忘情。孤愁忽起不可耐，风雨溪头姑恶声。"
        },
        {
            "标题": "野步晚归",
            "作者": "陆游",
            "内容": "江村十日喜霜晴，草死泥乾拄杖轻。沟港浅来无鹭下，郊原暖处有牛耕。奔驰久厌儿童戏，沦落偏知世俗情。欲向书窗了残课，归来犹占夕阳明。"
        },
        {
            "标题": "自阆复还汉中次益昌",
            "作者": "陆游",
            "内容": "北首褎斜又几程，骄云未放十分晴。马经断栈危无路，风掠枯茆飒有声。季子貂裘端已弊，吴中菰菜正堪烹。朱颜渐改功名晚，击筑悲歌一再行。"
        },
        {
            "标题": "秋雨初晴有感",
            "作者": "陆游",
            "内容": "炎曦赫赫尚余威，冷雨萧萧故解围。号野百虫如自诉，辞柯万叶竟安归？芼羹菰菜珍无价，上钓鲂鱼健欲飞。散吏何功沾一饱，高眠仍听捣秋衣。"
        },
        {
            "标题": "书意",
            "作者": "陆游",
            "内容": "秋江菰菜喜新尝，盐酪亲调七箸香。但有长腰吴下米，岂须细肋大官羊。青衫昔悔尘中老，白发今宜静处藏。一事尚须深自咎，街头儿女识韩康。"
        },
        {
            "标题": "六月十夜风月佳甚起坐中庭有作",
            "作者": "陆游",
            "内容": "曼肤汗雨不胜挥，夜景泠然暂解围。漱罢寒泉甘齿颊，梦回斜月入窗扉。荷翻小浦孤萤度，露湿危巢倦鹤归。我亦驭风思远适，岳阳楼上酹湘妃。"
        },
        {
            "标题": "长相思（五之五）",
            "作者": "陆游",
            "内容": "悟浮生。厌浮名。回视千钟一发轻。从今心太平。\n\n爱松声。爱泉声。写向孤桐谁解听。空江秋月明。"
        },
        {
            "标题": "幽居",
            "作者": "陆游",
            "内容": "剡曲故庐归未得，蹔从地主借茅茨。桃花春水梦不到，菰菜秋风心自知。强健犹穿几两屐，荣华正似一絇丝。此心炯炯无人会，烟雨苍茫独立时。"
        },
        {
            "标题": "卧病杂题",
            "作者": "陆游",
            "内容": "鸥鹭驯亭沼，琴书悦性灵。身叨乡祭酒，孙为国添丁。烟浦收菰菜，秋山斸茯苓。虚名吾所薄，未应少微星。"
        },
        {
            "标题": "秋日郊居",
            "作者": "陆游",
            "内容": "行歌曳杖到新塘，银阙瑶台无此凉。万里秋风菰菜老，一川明月稻花香。"
        },
        {
            "标题": "秋雨",
            "作者": "陆游",
            "内容": "剡曲高秋一草亭，雨来迨我醉初醒。豪吞平野宜闲望，急打虚窗入静听。沙上湿云号断雁，篱根衰草缀孤萤。老人嬾复亲灯火，卧看炉香掩素屏。"
        },
        {
            "标题": "送钱仲耕修撰",
            "作者": "陆游",
            "内容": "姑孰溪边识胜流，十年重见岂人谋。自应客路难为别，不是阳关作许愁。\n儤直公看鳌禁月，倦游我梦镜湖秋。殷勤为报中朝旧，睡足平生是建州。"
        },
        {
            "标题": "秋晚杂兴",
            "作者": "陆游",
            "内容": "冷落秋风把酒杯，半酣直欲挽春回。今年菰菜尝新晚，正与鲈鱼一并来。"
        },
        {
            "标题": "古藤杖歌",
            "作者": "陆游",
            "内容": "我有古藤杖，夭矫蛟龙形。生於峭壁绝上，乃是会稽山阴之兰亭。历吴入楚上巴硖，北游直看秦山青。夜飞或随暴雨去，旦归常带流漦腥。与子扶携各老大，勿复狡狯夸神灵。愔愔从此常倚壁，听我夜诵黄庭经。"
        },
        {
            "标题": "古兴二首各五韵",
            "作者": "陆游",
            "内容": "月出横林上，宿鸟无定枝。物生各畏祸，所托辄蹈危。老人倚壁坐，大鼾惊群儿。虽云差自适，见事亦太迟。犹有一可喜，永谢世俗羁。"
        },
        {
            "标题": "古井",
            "作者": "陆游",
            "内容": "道傍有古井，久废无与汲。邻里共浚之，寒泉稍来集。驾言欲漱濯，冀远尘土袭。踌躇复弃去，绠短安能及？"
        },
        {
            "标题": "古兴二首各五韵",
            "作者": "陆游",
            "内容": "草衰何预人，每起徂年悲。日月才几何，又见青青时。青青虽满眼，行矣当复衰。盛衰还无端，其理可前知。人生死则已，千载无还期。"
        },
        {
            "标题": "古寿人至闻五郎颇有老态作长句自遣",
            "作者": "陆游",
            "内容": "齿落发斑儿亦老，志衰力惰我宁悲？埋盆便可为池看，折竹何妨作马骑。点诵内篇庄叟语，长歌半格白公诗。此身未死须安顿，除却山村百不宜。"
        },
        {
            "标题": "古筑城曲",
            "作者": "陆游",
            "内容": "筑城声酸嘶，汉月傍城低。白骨若不掩，高与长城齐。"
        },
        {
            "标题": "古筑城曲",
            "作者": "陆游",
            "内容": "峄山访秦碑，断裂无完笔。惟有筑城词，哀怨如当日。"
        },
        {
            "标题": "古筑城曲四首 其三",
            "作者": "陆游",
            "内容": "百丈筑城身，千步掘城壕。咸阳三月火，始悔此徒劳。"
        },
        {
            "标题": "古筑城曲",
            "作者": "陆游",
            "内容": "长城高际天，三十万人守。一日诏书来，扶苏先授首。"
        },
        {
            "标题": "骨相",
            "作者": "陆游",
            "内容": "骨相元知薄，功名敢自期？病侵强健日，闲过圣明时。形胜轮台地，飞腾瀚海师。江湖虽万里，犹拟缀声诗。"
        },
        {
            "标题": "古驿",
            "作者": "陆游",
            "内容": "古驿桥边艇子横，每因羁旅惬幽情。窗间月落无花影，枕上潮来有橹声。旧友凋零归梦想，新诗邂逅得天成。今朝有喜君知否？秋雨晴时小疾平。"
        },
        {
            "标题": "雪夜",
            "作者": "陆游",
            "内容": "雪声如飞沙，风声如翻涛，三更天地闇，雪急风愈豪。颇疑虚空中，鬼神战方鏖，胜负要一决，利兵未肯櫜。我如堕重围，百计无由逃。僵缩不能寐，起坐拥故袍。自叹老益贫，庭草常不薅；惟酒不惮费，贷券如山高。园蔬甘且柔，味不减豚羔。醉此风雪夕，聊忍抱瓮劳。"
        },
        {
            "标题": "野寺",
            "作者": "陆游",
            "内容": "僧壁题名半阙讹，重来叹息屡摩挲。林蝉欲断暮复急，竹露如倾秋更多。半俸渐偿赊酒券，故衫已换钓鱼蓑。西窗一看枯棋罢，归去还忧烂斧柯。"
        },
        {
            "标题": "闲咏",
            "作者": "陆游",
            "内容": "谢事归来一把茅，村深樵牧日论交。未言客路尘衣化，最恨书窗铁砚凹。恋恋故袍谁复念，便便痴腹敢辞嘲。卜居虽僻吾犹悟，失却岷山理鹤巢。"
        },
        {
            "标题": "夜读隐书有感",
            "作者": "陆游",
            "内容": "平生志慕白云乡，俯仰人间每自伤。倦鹤摧颓宁望料，寒龟蹙缩且支床。力探鸿宝寻奇诀，剩采青精试秘方。常鄙臞仙老山泽，要令仰首看飞翔。"
        },
        {
            "标题": "驿舍海棠已过有感",
            "作者": "陆游",
            "内容": "凄凉古驿官道傍，朱门沈沈春日长。暄妍光景老海棠，颠风吹花满空廊。物生荣悴固其常，惜哉无与持一觞。游蜂戏蝶空自忙，岂知美人在西厢。我虽已老犹能狂，伫立为尔悲容光。盛时不遇诚可伤，零落逢知更断肠。"
        },
        {
            "标题": "故人赵昌甫久不相闻寄三诗皆杰作也辄以长句",
            "作者": "陆游",
            "内容": "海内文章有阿昌，数能著句寄龟堂。就令觌面成三倒，未若冥心付两忘。道义极知当负荷，风波那得易禁当。相思命驾应无日，且约陶然寓醉乡。"
        },
        {
            "标题": "故袍",
            "作者": "陆游",
            "内容": "青衫犹是国工裁，破箧尘侵手自开。莫笑浑如霜叶闇，两朝曾见圣君来。"
        },
        {
            "标题": "书巢五咏 其三 故纸",
            "作者": "陆游",
            "内容": "时来偶见收，过时自当退。岂惟裁纸尾，亦或用牍背。\n人情有贵贱，志士感兴废。库中九万张，视我犹前辈。"
        },
        {
            "标题": "鼓楼铺醉歌",
            "作者": "陆游",
            "内容": "书生迫饥寒，一饱轻三巴。三巴未云已，北首趋褒斜。\n匆匆出门去，裘马不复华。短帽障赤日，烈风吹黄沙。\n俶装先晨鸡，投鞭后昏鸦。壮哉利阆间，崖谷何谽谺。\n地荒多牧卒，往往闻芦笳。我行春未动，原野今无花。\n稚子入旅梦，挽须劝还家。起坐不能寐，愁肠如转车。\n四方丈夫事，行矣勿咨嗟。"
        },
        {
            "标题": "观画山水",
            "作者": "陆游",
            "内容": "古北安西志未酬，人间随处送悠悠。骑驴白帝城边雨，挂席黄陵庙外秋。大纲截江鱼可脍，高楼临路酒如油。老来无复当年快，聊对丹青作卧游。"
        },
        {
            "标题": "观渡江诸人诗",
            "作者": "陆游",
            "内容": "中朝文有汉唐风，南渡诗人尚数公。正使词源有深浅，病懹羁思亦相同。"
        },
        {
            "标题": "读易",
            "作者": "陆游",
            "内容": "老喜杜门常谢客，病惟读易不迎医。冬来更愧乖慵甚，醉过收荞下麦时。"
        },
        {
            "标题": "观方外书",
            "作者": "陆游",
            "内容": "司马遗书有坐忘，顗翁止观略相当。龟堂闭户常终日，时得相从一炷香。"
        },
        {
            "标题": "作盆池养科斗数十戏作",
            "作者": "陆游",
            "内容": "小小盆池不畜鱼，题诗聊记破苔初。未听两部鼓吹乐，且看一编科斗书。"
        },
        {
            "标题": "观华严阁僧斋",
            "作者": "陆游",
            "内容": "拂剑当年气吐虹，喑呜坐觉朔庭空。早知壮志成痴绝，悔不藏名万衲中。"
        },
        {
            "标题": "闻孙岩老挂冠叹仰之余辄赋长句",
            "作者": "陆游",
            "内容": "圣贤在世龙行天，出处何至为物牵。後人竞作驹伏辕，未死奄奄如九泉。郫孙公者山泽僊，巉岩玉骨寒入肩。哦诗调苦乱嘒蝉，燥墨瘦字丑不妍。诸公好之挽使前，六丁力尽山嶷然；奏书告老不待年，脱手径上岷山巅。吾侪一官自纠缠，俛首鞭箠不自怜，强欲作诗诵公贤，事伟辞卑难并传。"
        },
        {
            "标题": "夜酌",
            "作者": "陆游",
            "内容": "我有一瓢酒，与君今夕同。鸣檐社公雨，卷野沛歌风。阅世花开落，观身劫壤空。北邙丘垄尽，太息几英雄！"
        },
        {
            "标题": "园中观草木有感",
            "作者": "陆游",
            "内容": "木笔枝已空，玉簪殊未花，赬桐时更晚，春尽始萌芽。老人多感慨，俯仰悲岁华，两曜如奔轮，疾去不可遮。城头插双旗，叠鼓催清笳。兀然一室间，不复过邻家。午睡或至暮，乱发垂发发。所嗟瘦僧死，莫致茶山茶。"
        },
        {
            "标题": "观身",
            "作者": "陆游",
            "内容": "欲去浮华累，先观老病身。浊醪何负汝，淡饭最宜人。意气随年往，工夫媿日新。只将闲送老，虚作太平民。"
        },
        {
            "标题": "观苏沧浪草书绢图歌",
            "作者": "陆游",
            "内容": "天孙独处河之湄，龙梭夜织冰蚕丝，机头翦落光陆离。骑鲸仙人醉题诗，字大如斗健欲飞，利刃猛斫生蛟螭，墨渴字燥尤怪奇，百潜影神灵悲。呜呼束云作笔兮海为砚，激水上腾龙野战；乾坤震荡人始惊，笔未落时谁得见？"
        },
        {
            "标题": "观梅至花泾高端叔解元见寻",
            "作者": "陆游",
            "内容": "春晴闲过野僧家，邂逅诗人共晚茶。归见诸公问老子，为言满帽插梅花。"
        },
        {
            "标题": "绵州录参厅观姜楚公画鹰少陵为作诗者",
            "作者": "陆游",
            "内容": "我来访古涪之滨，不辞百冈冀一真。走马朝寻海棕馆，斫脍夜醉鲂鱼津。越王高楼亦已换，俯仰今古堪悲辛。督邮官舍最卑陋，栋挠楹腐知几春？岿然此壁独亡恙，老槎劲翮完如新。向来劫火何自免，叱呵守护疑有神。妖狐九尾穴中国，共置不问如越秦。天时此物合致用，下韝指呼端在人。会当原野洒毛血，坐令万里清烟尘。老眼还忧不及见，诗成肝胆空轮囷。"
        },
        {
            "标题": "观蔬圃",
            "作者": "陆游",
            "内容": "菘芥可菹芹可羹，晚风咿"
        },
        {
            "标题": "观梅至花泾高端叔解元见寻",
            "作者": "陆游",
            "内容": "春暖山中云作堆，放翁艇子出寻梅。不须问讯道傍叟，但觅梅花多处来。"
        },
        {
            "标题": "雨夜观史",
            "作者": "陆游",
            "内容": "读书雨夜一灯昏，叹息何由起九原？邪正古来观大节，是非死後有公言。未能剧论希扪虱，且复长歌学叩辕。它日安知无志士，经过指点放翁门。"
        },
        {
            "标题": "小筑",
            "作者": "陆游",
            "内容": "小筑清溪尾，萧森万竹蟠。庵庐虽偪仄，庭户亦平宽。摘果观猿哺，开笼放鹤盘。澹然还过日，无处著悲欢。"
        },
        {
            "标题": "观小孤山图",
            "作者": "陆游",
            "内容": "江平风不生，镜面渺千里。轲峨万斛舟，远望一点耳。大孤江中央，四面峭插水。小孤特奇丽，丹翠凌云起。重楼邃殿神之家，帐中美人粲如花。游人徙倚栏干处，俊鹘横江东北去。"
        },
        {
            "标题": "观张提刑周鼎",
            "作者": "陆游",
            "内容": "他人富贵堆金璧，曼舞妖歌夸坐客。清心好古谁似公？汉庭诸人推博识。一朝得此周庙器，买不论赀空四壁，苔痕洗尽铜色见，坐卧摩挲欲忘食。蛮童捧出客为起，恍如清庙陪剑履。腹中奇字粲虫鱼，峄山之碑那得比。知公原是功名人，看罢握手同悲辛。镐京洛邑在何许？漠漠秋风吹虏尘。"
        },
        {
            "标题": "观长安城图",
            "作者": "陆游",
            "内容": "许国虽坚鬓已斑，山南经岁望南山。横戈上马嗟心在，穿堑环城笑虏孱。日暮风烟传陇上，秋高刁斗落云间。三秦父老应惆怅，不见王师出散关。"
        },
        {
            "标题": "七月十四夜观月",
            "作者": "陆游",
            "内容": "不复微云滓太清，浩然风露欲三更。开帘一寄平生快，万顷空江著月明。"
        },
        {
            "标题": "观运粮图",
            "作者": "陆游",
            "内容": "王师北伐如宣王，风驰电击复土疆。中军歌舞入洛阳，前军已渡河流黄。马声萧萧阵堂堂，直跨井陉登太行。壼浆箪食满道傍，刍粟岂复烦车箱？不须绝漠追败亡，亦勿分兵取河湟；但令中夏歌时康，千年万年无馈粮！"
        },
        {
            "标题": "夜观秦蜀地图",
            "作者": "陆游",
            "内容": "往者行省临秦中，我亦急服叨从戎。散关摩云俯贼垒，清渭如带陈军容。高旌缥缈严玉帐，画角悲壮传霜风。咸阳不劳三日到，幽州正可一炬空。意气已无鸡鹿塞，单于合入蒲萄宫。灯前此图忽到眼，白首流落悲涂穷。吾皇英武同世祖，诸将行策云台功。孤臣昧死欲自荐，君门万里无由通。正令选壮不为用，笔墨尚可输微忠。何当勒铭纪北伐，更拟草奏祈东封。"
        },
        {
            "标题": "观棋",
            "作者": "陆游",
            "内容": "一枰翻覆战枯棋，庆吊相寻喜复悲。失马翁言良可信，牧猪奴戏未妨为。白蛇断处真成快，黑帜空时又一奇。歛付两奁来对酒，泠泠听我诵新诗。"
        },
        {
            "标题": "嘉佑院观壁间文湖州墨竹",
            "作者": "陆游",
            "内容": "石室先生笔有神，我来拂拭一酸辛。败墙惨澹欲无色，老气森严犹逼人。惯阅冰霜元耐久，耻随儿女更争春。纷纷可笑空摹拟，尔辈毫端万斛尘。"
        },
        {
            "标题": "观音院读壁间苏在廷少卿两小诗次韵",
            "作者": "陆游",
            "内容": "扬鞭暮出锦官城，小院无僧有月明。不信道人心似铁，隔城犹送捣衣声。"
        },
        {
            "标题": "观诸将除书",
            "作者": "陆游",
            "内容": "百鍊刚非绕指柔，貂蝉要是出兜鍪。得官若使皆齐虏，对泣何疑效楚囚。"
        },
        {
            "标题": "观音院读壁间苏在廷少卿两小诗次韵",
            "作者": "陆游",
            "内容": "老去痴顽不受镌，姓名身後更须传世间商略无归处，只合长斋绣佛前。"
        },
        {
            "标题": "胸次郁郁偶取枯笔作狂草遂成长句",
            "作者": "陆游",
            "内容": "酒隐人间六十年，晚途敛版自伤怜。庄周聊寄漆园吏，梅福终为吴市仙。方外酒徒盟尚在，囊中剑术老当传。此心郁屈何由豁，聊遣龙蛇落蜀牋。"
        },
        {
            "标题": "霁夜观月",
            "作者": "陆游",
            "内容": "云重真愁无散时，可怜不奈一风吹。清辉如此那休得，谁误虚空作许痴？"
        },
        {
            "标题": "僧师源画观音赞",
            "作者": "陆游",
            "内容": "三世如来同一鬨，大雨料作補陀梦。佛子无财可修供，尺纸寸毫俱妙用。寳缨天冠儼四众，长年造极筆愈纵。唯师鲁公为作颂，十方世界俱震动。"
        },
        {
            "标题": "观诸将除书",
            "作者": "陆游",
            "内容": "百链刚非绕指柔，貂蝉要是出兜鍪。得官若使皆齐虏，对泣何疑效楚囚。"
        },
        {
            "标题": "官居戏咏",
            "作者": "陆游",
            "内容": "说著功名即自羞，暮年世味转悠悠。一庭落叶楸梧老，万里悲风鼓角秋。怀绶不为明日计，登楼且散异乡愁。渔舟大似非凡子，能拣溪山胜处留。"
        },
        {
            "标题": "官居书事",
            "作者": "陆游",
            "内容": "走遍人间老更穷，强寻一笑与谁同？簿书衮衮呻吟里，歌舞纷纷困睡中。手版倒持悲末路，寒江独钓媿高风。知心赖有谭夫子，时遣书来问放翁。"
        },
        {
            "标题": "官舍夙兴",
            "作者": "陆游",
            "内容": "朝阳淡淡挂窗棂，桐叶无风忽自零。不复扶头倾白堕，但知临目养黄宁。新蔬带露来幽圃，修绠飞泉洒广庭。一出文书又围绕，正应高卧尽颓龄。"
        },
        {
            "标题": "官居戏咏",
            "作者": "陆游",
            "内容": "城头闲倚一枝藤，病起清羸不自胜。衙鼓有期催晚坐，绦铃无赖唤晨兴。爱书习气嗟犹在，寡过工夫愧未能。寂寞已无台省梦，诸公衮衮自飞腾。"
        },
        {
            "标题": "官居戏咏",
            "作者": "陆游",
            "内容": "万里飘然似断蓬，桐庐江上又秋风。判余牍尾栖鸦湿，衙退庭中立雁空。灯火市楼知酒贱，歌呼村路觉年丰。谁言病守无欢意，也与邦人一笑同。"
        },
        {
            "标题": "夜赋",
            "作者": "陆游",
            "内容": "檐滴新春雨，窗昏半夜灯。病无诗一字，穷赖酒三升。世路涩如棘，祠官冷欲冰。残年只此是，年少解飞腾。"
        },
        {
            "标题": "官居戏咏三首 其一",
            "作者": "陆游",
            "内容": "万里飘然似断蓬，桐庐江上又秋风。判馀牍尾栖鸦湿，衙退庭中立雁空。\n灯火市楼知酒贱，歌呼村路觉年丰。谁言病守无欢意，也与他人一笑同。"
        },
        {
            "标题": "馆中书怀",
            "作者": "陆游",
            "内容": "流落逢明主，恩光集晚途。题名惊手战，拜阁藉人扶。枉辱三华组，终归一腐儒。库书时取读，犹足补东隅。"
        },
        {
            "标题": "送华师从剑州张秘书之招",
            "作者": "陆游",
            "内容": "三年相伴锦江头，一日翩然不可留。官冷蓬门无客恋，时清剑阁有僧游。关山默数来时路，风月悬知别後愁。禅版经龛有余暇，频登高处望西州。"
        },
        {
            "标题": "官居书事",
            "作者": "陆游",
            "内容": "早涉人间足畏涂，一麾投老向江湖。年光已上星星鬓，日力犹供急急符。本自阳狂无藉在，更堪羸病不枝梧。灭胡意气嗟谁许，泪尽神州赤县图。"
        },
        {
            "标题": "寄奉新高令",
            "作者": "陆游",
            "内容": "小雨催寒著客袍，草行露宿敢辞劳。岁饥民食糟糠窄，吏惰官仓鼠雀豪。只要闾阎宽箠楚，不须停障肃弓刀。九重屡下丁宁诏，此责吾曹未易逃。"
        },
        {
            "标题": "广都道中呈季长",
            "作者": "陆游",
            "内容": "天上石渠郎，能来伴楚狂。风雪朝并辔，灯火夜连床。江水不胜绿，梅花无赖香。剧谈那得住，出处要平章。"
        },
        {
            "标题": "广慧法师赞",
            "作者": "陆游",
            "内容": "东土震旦，西方极乐。一緉草鞋，到处行脚。"
        },
        {
            "标题": "广都江上作",
            "作者": "陆游",
            "内容": "微波不摇江，纤云不行天。我来倚杖立，天水相澄鲜。平远望不尽，日落自生烟。梅花耿独立，雪树明前川。好风吹我衣，春色已粲然。东村闻酒美，买醉上渔船。"
        },
        {
            "标题": "书感",
            "作者": "陆游",
            "内容": "人生百忧坐一官，况与群飞接羽翰。两具吴牛给耕足，三间茅屋著身宽。焄蒿凄怆会不免，简俭寂默差可安。康庄坦坦不整驾，可怜平地生涛澜。"
        },
        {
            "标题": "寄题周丞相平园",
            "作者": "陆游",
            "内容": "先生道心平如砥，秋毫忿欲何曾起。漫将周易著床头，本不洗心那洗耳？先生国论如砥平，三朝倚之作权衡。泰阶两两元不动，自然万里无欃枪。如今归来曲肱卧，世事无穷俱看破；不栽桃李不鉏兰，山僧野叟时来过。吾侪七十固已寿，更到期颐亦何有？倘知生死本自平，拈放一边如把酒。"
        },
        {
            "标题": "归三山入秋益凉欣然有赋",
            "作者": "陆游",
            "内容": "药物扶持美食眠，镜湖仍遇素秋天。一年强起归犹健，百口相看喜欲颠。碧瓦朱甍无杰屋，乌篷画楫有新船。道山顶上虽清绝，万顷烟波始是仙。"
        },
        {
            "标题": "归老",
            "作者": "陆游",
            "内容": "归老何妨驾鹿车，平生风雪惯骑驴。鬓毛白尽犹耽酒，目力衰来转爱书。止足极知于道近，痴顽更喜与人疏。著身莫怪无闲处，地肺天台尽有余。"
        },
        {
            "标题": "归老",
            "作者": "陆游",
            "内容": "两脚走万里，归老樵风溪，虽远京雒尘，穷巷还多泥。累累丧家狗，喔喔失旦鸡。幸非徙比景，何恨栖会稽。今年更可笑，伛偻自灌畦。荣虽不满眼，悔亦免噬脐。万事付一尊，师友阮与嵇。"
        },
        {
            "标题": "归次汉中境上",
            "作者": "陆游",
            "内容": "云栈屏山阅月游，马蹄初喜蹋梁州。地连秦雍川原壮，水下荆杨日夜流。遗虏孱孱宁远略，孤臣耿耿独私忧。良时恐作他年恨，大散关头又一秋。"
        },
        {
            "标题": "龟堂独酌二首 其一",
            "作者": "陆游",
            "内容": "幅巾萧散饯馀龄，江左诸贤可乞灵。护枕小屏图紫阁，映窗矮卷写黄庭。\n旷怀与世元难合，幽句何人可遣听。一酌兰溪遗万事，时看墙底卧长瓶。"
        },
        {
            "标题": "龟堂杂兴",
            "作者": "陆游",
            "内容": "曳杖东冈信步行，夕阳偏向竹间明。丹枫吹尽鸦声乐，又得霜天一日晴。"
        },
        {
            "标题": "龟堂避暑",
            "作者": "陆游",
            "内容": "缥缈纱幮覆象床，蛮童擎粥进黄粱。砚池湛湛一泓墨，衣焙霏霏半篆香。团扇题诗无滞思，清泉洒地有余凉。更须风伯开云阵，准拟今宵月满廊。"
        },
        {
            "标题": "龟堂东窗戏弄笔墨偶得绝句",
            "作者": "陆游",
            "内容": "老衰有验诗先退，勋业无心梦渐稀。浅浦小山孤绝处，数家烟火自相依。"
        },
        {
            "标题": "龟堂杂兴",
            "作者": "陆游",
            "内容": "闽溪纸被软於绵，黎峒花紬暖胜毡。一夜山中三尺雪，未妨老子日高眠。"
        },
        {
            "标题": "龟堂杂兴",
            "作者": "陆游",
            "内容": "蒲团安坐地炉温，无位真人出面门。世上不知何岁月，断钟残角送黄昏。"
        },
        {
            "标题": "龟堂自咏",
            "作者": "陆游",
            "内容": "龟堂一老翁，短褐立秋风。时过同蓠菊，身衰似井桐。新霜万瓦白，朝日数棂红。且复寻书卷，悠然度岁穷。"
        },
        {
            "标题": "龟堂偶题",
            "作者": "陆游",
            "内容": "细肋卧沙来左辅，巨螯斫雪出东吴。不知一饱摩便腹，得似茅檐荠糁无？"
        },
        {
            "标题": "龟堂晚兴",
            "作者": "陆游",
            "内容": "九日春阴一日晴，回塘闲院惬幽情。小鱼出水圆纹见，轻燕穿帘折势成。今日掩关真佚老，向来涉世亦遗名。巡檐更有欣然处，新笋初抽四五茎。"
        },
        {
            "标题": "龟堂偶题",
            "作者": "陆游",
            "内容": "文章何物求渠力，诗亦安能使汝穷？春水一池花百本，此生未易报天公。"
        },
        {
            "标题": "归云门",
            "作者": "陆游",
            "内容": "万里归来值岁丰，解装乡墅乐无穷。甑炊饱雨湖菱紫，篾络迎霜野柿红。坏壁尘埃寻醉墨，孤灯饼饵对邻翁。微官行矣闽山去，又寄千岩梦想中。"
        },
        {
            "标题": "龟堂独坐遣闷",
            "作者": "陆游",
            "内容": "放逐还山八见春，枯颅槁项雪霜新。大床不解除豪气，凡眼安能识贵人？食有淖糜犹足饱，衣存短褐未全贫。北窗坐卧君无笑，拈起乌藤捷有神。"
        },
        {
            "标题": "龟堂晨起",
            "作者": "陆游",
            "内容": "培火螭炉起宝熏，滴泉鏊矸聚玄云。屏围燕几成山字，簟展凉轩作水纹。绝口不谈浮世事，洗心聊策退居勋。耄年犹健非无自，一卷丹经受郑君。"
        },
        {
            "标题": "龟堂雨後作",
            "作者": "陆游",
            "内容": "泽国春多雨，龟堂病少悰。虽名旧朝士，其实老耕农。一点苇间火，数声烟外钟。诗材故不乏，处处起衰慵。"
        },
        {
            "标题": "龟堂一隅开窗设榻为小憩之地",
            "作者": "陆游",
            "内容": "栟榈薝卜障斜阳，旋置临阶八尺床。小展窗扉无大费，略加苫盖有余凉。老来愈觉岁时速，梦裹不知途路长。试问神游向何处？月明挥榜上潇湘。"
        },
        {
            "标题": "龟堂杂兴",
            "作者": "陆游",
            "内容": "三分带苦桧花蜜，一点无尘柏子香。鼻观舌根俱得道，悠悠谁识老龟堂？"
        },
        {
            "标题": "龟堂独酌",
            "作者": "陆游",
            "内容": "一榼兰溪自献酬，徂年不肯为人留。巴山频入初寒梦，江月偏供独夜愁。越石壮心鸡喔喔，子卿归信雁悠悠。天生我辈初何用，病骨支离又过秋。"
        },
        {
            "标题": "龟堂东窗戏弄笔墨偶得绝句",
            "作者": "陆游",
            "内容": "老人孤寂似无家，午枕初回日已斜。偶得风和身亦健，舍南舍北探梅花。"
        },
        {
            "标题": "龟堂杂兴",
            "作者": "陆游",
            "内容": "二三邻曲偶相寻，小醉悠然卧竹阴。醒後自看还自笑，溪云犹未是无心。"
        },
        {
            "标题": "龟堂杂兴",
            "作者": "陆游",
            "内容": "少年身寄市朝中，俗论纷纷聒耳聋。清绝宁知有今日，高眠终夜听松风。"
        },
        {
            "标题": "龟堂杂题",
            "作者": "陆游",
            "内容": "龟堂端是无能者，妄想元无一事成。最後数年尤可笑，饱餐甘寝送浮生。"
        },
        {
            "标题": "龟堂东窗戏弄笔墨偶得绝句",
            "作者": "陆游",
            "内容": "北庵睡起坐东厢，无事方知日月长。天与诗人送诗本，一双黄蝶弄秋光。"
        },
        {
            "标题": "龟堂杂兴十首 其一",
            "作者": "陆游",
            "内容": "朝来地碓玉新舂，鸡蹠豚肩异味重。便腹摩挲更无事，老人又过一年冬。"
        },
        {
            "标题": "龟堂东窗戏弄笔墨偶得绝句",
            "作者": "陆游",
            "内容": "一樽且复罄幽欢，不是痴顽强自宽。死去何忧累儿子，千钱可买市成棺。"
        },
        {
            "标题": "龟堂杂兴",
            "作者": "陆游",
            "内容": "朝来地碓玉新舂，鸡跖豚肩异味重。便腹摩挲更无事，老人又过一年冬。"
        },
        {
            "标题": "龟堂独坐遣闷",
            "作者": "陆游",
            "内容": "发已凋疏齿已摇，高谈谁与慰无聊？苦心虽呕何由出，病骨非谗亦自销。玉雪细尘烹瑞草，烟脂小把斸灵苗。贺公吴语吾能似，太息遗魂不可招。"
        },
        {
            "标题": "龟堂独酌",
            "作者": "陆游",
            "内容": "幅巾萧散饯余龄，江左诸贤可乞灵。护枕小屏图紫阁，映窗矮卷写黄庭。旷怀与世元难合，幽句何人可遣听？一酌兰溪遗万事，时看墙底卧长瓶。"
        },
        {
            "标题": "归州重五",
            "作者": "陆游",
            "内容": "斗舸红旗满急湍，船窗睡起亦闲看。屈平乡国逢重五，不比常年角黍盘。"
        },
        {
            "标题": "龟堂杂兴",
            "作者": "陆游",
            "内容": "方石斛栽香百合，小盆山养水黄杨。老翁不是童儿态，无奈庵中白日长！"
        },
        {
            "标题": "龟堂杂题",
            "作者": "陆游",
            "内容": "长腰玉粒出新舂，秋获真成亩一钟。衣食麤供官赋足，何妨世世作耕农。"
        },
        {
            "标题": "龟堂杂兴",
            "作者": "陆游",
            "内容": "道妙从来亦麤闻，闭门方用十年勤。笔端小技深知悔，旧稿如山欲尽焚。"
        },
        {
            "标题": "雪霁归湖上过千秋观少留",
            "作者": "陆游",
            "内容": "纵辔不嫌远，逢山犹一登。夕阳陂渺渺，残雪塔层层。折竹横遮道，饥乌下啄冰。欲归还小驻，倚杖对崚嶒。"
        },
        {
            "标题": "龟堂东窗戏弄笔墨偶得绝句",
            "作者": "陆游",
            "内容": "身如蚕老已三眠，一茧何妨自裹缠。豆饭藜羹支永日，槿篱竹屋送余年。"
        },
        {
            "标题": "自妙相归将至杜浦堰舟中作",
            "作者": "陆游",
            "内容": "斜阳发东郭，初夜转西城。寺阁疏钟动，渔村远火明。苍茫林霭灭，扑漉水禽惊。渐喜吾庐近，遥闻过埭声。"
        },
        {
            "标题": "龟堂杂题",
            "作者": "陆游",
            "内容": "痴顽老子老无能，游惰农夫酒肉僧。闭著庵门终日睡，任人来唤不曾应。"
        },
        {
            "标题": "龟堂杂题",
            "作者": "陆游",
            "内容": "冷雨萧萧涩不晴，乱书围坐正纵横。忽闻小瓮新醅熟，急唤儿童洗破觥。"
        },
        {
            "标题": "龟堂杂题四首 其三",
            "作者": "陆游",
            "内容": "长腰玉粒出新舂，秋穫真成亩一钟。衣食粗供官赋足，何妨世世作耕农。"
        },
        {
            "标题": "龟堂杂兴十首 其十",
            "作者": "陆游",
            "内容": "散朴浇淳万事新，腐儒空有涕沾巾。唐虞不是终难致，自欠皋夔一辈人。"
        },
        {
            "标题": "癸丑七夕",
            "作者": "陆游",
            "内容": "风露中庭十丈宽，天河仰视白漫漫。难寻仙客乘槎路，且伴吾儿乞巧盘。秋早时闻桐叶坠，夜凉已怯紵衣单。民无余力年多恶，退士私忧实万端。"
        },
        {
            "标题": "癸亥正月十日夜梦三山竹林中笋出甚盛欣然大",
            "作者": "陆游",
            "内容": "新春身不到家园，东崦西村役梦魂。一夜四出雷雨起，满林无数长龙孙。"
        },
        {
            "标题": "癸巳夏旁郡多苦旱惟汉嘉数得雨然未足也立秋",
            "作者": "陆游",
            "内容": "画檐鸣雨早秋天，不喜新凉喜有年。眼里香粳三万顷，寄声父老共欣然。"
        },
        {
            "标题": "如梦今（闺思）",
            "作者": "陆游",
            "内容": "独倚博山峰小。翠雾满身飞绕。只恐学行云，去作阳台春晓。春晓。春晓。满院绿杨芳草。"
        },
        {
            "标题": "归兴",
            "作者": "陆游",
            "内容": "古道迢迢人迹稀，羸骖欹帽远村归。正看日暮羊牛下，又见月明乌鹊飞。僧院疏钟出林岫，渔家微火耿窗扉。闲游要是幽人事，草露从教湿短衣。"
        },
        {
            "标题": "癸丑十一月下旬温燠如春晦日忽大风作雪",
            "作者": "陆游",
            "内容": "今年一冬晴日多，草木萌甲风气和。百钱布被未议赎，老翁曝背儿行歌。吾侪小人虑不远，积雪苦寒来岂晚？青天方行三足乌，不料黑云高高嵼。明朝雪恶冻复饿，儿啼颊皴翁噤卧。九重巍巍那得知，合门催班百官贺。"
        },
        {
            "标题": "龟堂杂兴十首 其九",
            "作者": "陆游",
            "内容": "道妙从来亦粗闻，闭门方用十年勤。笔端小技深知悔，旧稿如山欲尽焚。"
        },
        {
            "标题": "癸丑正月二日",
            "作者": "陆游",
            "内容": "菊丛抽绿满枯荄，绕舍梅花已遍开。须信今春春事早，江乡开岁有奔雷。"
        },
        {
            "标题": "癸丑上元三夕皆大雨雪",
            "作者": "陆游",
            "内容": "雨雪连三日，孤城冷欲冰。泥深唯响屐，风恶更吹灯。空恼追欢客，何关在定僧。一杯尝豉煎，寒影对崚嶒。"
        },
        {
            "标题": "癸巳夏旁郡多苦旱惟汉嘉数得雨然未足也立秋",
            "作者": "陆游",
            "内容": "五十衰翁发半华，犹能把酒醉天涯。丝毫美政何曾有，惟把丰年赠汉嘉。"
        },
        {
            "标题": "癸丑正月二日",
            "作者": "陆游",
            "内容": "朱颜不老画中人，绿酒追欢梦里身。堪笑三山衰病叟，闭门寂寂过新春。"
        },
        {
            "标题": "癸亥初冬作",
            "作者": "陆游",
            "内容": "开岁忽八十，古来应更稀。我存人尽死，今是昨皆非。爱酒陶元亮，还乡丁令威。目前寻故物，惟有钓鱼矶。"
        },
        {
            "标题": "归兴",
            "作者": "陆游",
            "内容": "轻雷轣辘断梅初，残箨纵横过笋余。饱有期程新买犊，睡无厌足久捐书。白苹满渚闲挥榜，绿树连村独跨驴。夏日尽长归亦暮，水边灯火已疏疏。"
        },
        {
            "标题": "自山中泛舟归郡城",
            "作者": "陆游",
            "内容": "我呼小艇浮南津，落日乱山衔半轮。背船双鹭低掠水，下滩峭风冷逼人。中流回望始太息，烟中白塔高嶙峋。适从彼来忽在此，老夫拄杖捷有神。尉曹堆盘笠泽脍，秀才泻榼中山春。岂惟外物不挂眼，醉後兀尔忘吾身。朝冠行即挂神武，买犊遂欲耕峨岷。金丹自喜日日长，白发未许年年新。拥桥炬火远已闹，归舍睡息清而匀。明朝笑谓同载客，有脚莫踏东华尘。"
        },
        {
            "标题": "龟堂",
            "作者": "陆游",
            "内容": "莫笑龟堂老，残年所得多。赋诗传海估，说法度天魔。天矫竹如意，鳞皴松养和。拈来示诸子，无事数相过。"
        },
        {
            "标题": "月照梨花（闺思）",
            "作者": "陆游",
            "内容": "霁景风软，烟江春涨。小阖无人，绣帘半上。花外姊妹相呼。约樗蒲。修蛾忘了章台样。细思一饷。感事添惆怅。胸酥臂玉消减，拟觅双鱼。倩传书。"
        },
        {
            "标题": "月照梨花（闺思）",
            "作者": "陆游",
            "内容": "闷已萦损。那堪多病。几曲屏山，伴人昼静。梁燕催起犹慵。换熏笼。新愁旧恨何时尽。渐凋绿鬓。小雨知花信。芳笺寄与何处，绣阁珠栊。柳阴中。"
        },
        {
            "标题": "席上有举吕居仁诗者因次其韵示坐客",
            "作者": "陆游",
            "内容": "是身如鼠穴太仓，七十始办求深藏。扶衰复拜求旧诏，入对讲殿瞻顒昂。期年蒙恩许谢病，家居更辱乡党敬。今夕不醉无庸归，此老余年君所知。"
        },
        {
            "标题": "郭氏山林十六詠倾月",
            "作者": "陆游",
            "内容": "種梧待鳳雏，此计乃可笑。不如看月墮，与子舒清啸。"
        },
        {
            "标题": "郭氏山林十六詠清旷亭",
            "作者": "陆游",
            "内容": "勝游谢车马，從此始青鞵。俗士洗褊心，達人增旷怀。"
        },
        {
            "标题": "郭氏山林十六咏 其三 月峡",
            "作者": "陆游",
            "内容": "我昔溯三峡，仰天如匹练。安得中天月，正用此时见。"
        },
        {
            "标题": "郭氏山林十六詠高碧巖",
            "作者": "陆游",
            "内容": "我诵明逸诗，豹林不可到。斯山幸不远，何日欹纱帽。"
        },
        {
            "标题": "嘉州守宅旧无後圃因农事之隙为种花筑亭观甫",
            "作者": "陆游",
            "内容": "吾州山水西州冠，正欠雄楼并杰观。奇峰秀岭待弹压，明月清风须判断。三峨旧不到郡斋，创为诗人供几案。烟云舒卷水墨图，草木清红锦绣段。一时冠盖共登临，百年父老俱惊惋。萦回舞袖试弓弯，宛转歌声学珠贯。佳人蜂蝶争遶鬓，上客龙蛇看挥翰。寓公虽作一月留，梅发东湖归思乱。儿戏聊成此段奇，陈迹应留後人叹。明朝艇子诉平羌，却伴谪仙游汗漫。"
        },
        {
            "标题": "郭氏山林十六咏 其十一 飞雪",
            "作者": "陆游",
            "内容": "我昔游青城，六月对雪山。吴蜀渺万里，安得在此间。"
        },
        {
            "标题": "郭氏山林十六詠倚剑",
            "作者": "陆游",
            "内容": "懸瀑若剑立，空潭如镜平。未能照魑魅，且用斩长鲸。"
        },
        {
            "标题": "郭氏山林十六咏 其五 倾月",
            "作者": "陆游",
            "内容": "种梧待凤雏，此计乃可笑。不如看月堕，与子舒清啸。"
        },
        {
            "标题": "郭氏山林十六咏 其七 閟云关",
            "作者": "陆游",
            "内容": "白云如高人，择友尚傲世。朱门客三千，一点不可致。"
        },
        {
            "标题": "郭氏山林十六咏 其四 小烂柯",
            "作者": "陆游",
            "内容": "山中一枰棋，尘世底事无。若复计胜负，与彼亦何殊。"
        },
        {
            "标题": "夜寒燃火有感",
            "作者": "陆游",
            "内容": "堕巢拾槁枝，微火吹孤萤，风火一相得，须臾细烟青，暖焰遂腾上，凛冽回玄冥。君看金鼎火，其初亦荧荧，至理存橐龠，奇功挟风霆。笑谈缚三彭，指顾役六丁，超然出尘世，岂独制颓龄。劝君勿虚死，万过诵黄庭。"
        },
        {
            "标题": "郭氏山林十六詠笙鹤亭",
            "作者": "陆游",
            "内容": "茲山多异域，飞仙亦税驾。勿遣俗客来，恐妨笙鹤下。"
        },
        {
            "标题": "果州驿",
            "作者": "陆游",
            "内容": "驿前官路堠累累，叹息何时送我归？池馆莺花春渐老，窗扉灯火夜相依。孤鸾怯舞愁窥镜，老马贪行强受鞿。到处风尘常扑面，岂惟京洛化人衣。"
        },
        {
            "标题": "郭氏山林十六詠韫玉巖",
            "作者": "陆游",
            "内容": "苍崖韫白璧，欲上渺无路。但照太史占，虹气贯寳婺。"
        },
        {
            "标题": "郭氏山林十六詠石井",
            "作者": "陆游",
            "内容": "酌泉咽冰玉，肺腑生惨凛。老夫桑苧家，颇欲續水品。"
        },
        {
            "标题": "连日云兴气浊雨意欲成西南风辄大作比夜月明",
            "作者": "陆游",
            "内容": "鸠自呼鸣蚓自歌，何时甘澍一滂沱？封姨漫妒阳台梦，却付长空与素娥。"
        },
        {
            "标题": "郭氏山林十六詠月峡",
            "作者": "陆游",
            "内容": "我昔泝三峡，仰天如匹练。安得中天月，正用此时见。"
        },
        {
            "标题": "郭氏山林十六詠玉佩",
            "作者": "陆游",
            "内容": "羣仙停鹤驭，玉佩摇空山。金丹定分子，往缀通明班。"
        },
        {
            "标题": "郭氏山林十六詠桂壑",
            "作者": "陆游",
            "内容": "小山有桂枝，名自骚人傳。我欲辨其族，衰病空慨然。"
        },
        {
            "标题": "郭氏山林十六詠小爛柯",
            "作者": "陆游",
            "内容": "山中一枰棋，塵世底事无。若复计勝负，与彼亦何殊。"
        },
        {
            "标题": "郭氏山林十六詠藥圃",
            "作者": "陆游",
            "内容": "采芝夏黄公，賣藥韩伯休。吾友子郭子，高趣可与侔。"
        },
        {
            "标题": "郭氏山林十六咏 其十六 药圃",
            "作者": "陆游",
            "内容": "采芝夏黄公，卖药韩伯休。吾友子郭子，高趣可与侔。"
        },
        {
            "标题": "郭氏山林十六咏 其十五 倚剑",
            "作者": "陆游",
            "内容": "悬瀑若剑立，空潭如镜平。未能照魑魅，且用斩长鲸。"
        },
        {
            "标题": "郭氏山林十六詠壶天阁",
            "作者": "陆游",
            "内容": "吾廬在目中，日可理轻策。乃知壶中天，端勝缩地脈。"
        },
        {
            "标题": "郭氏山林十六咏 其八 壶天阁",
            "作者": "陆游",
            "内容": "吾庐在目中，日可理轻策。乃知壶中天，端胜缩地脉。"
        },
        {
            "标题": "郭氏山林十六咏 其十 玉泉",
            "作者": "陆游",
            "内容": "摘玉毁珠玑，蒙庄有深旨。向郭不能传，千载付吾子。"
        },
        {
            "标题": "郭氏山林十六咏 其一 清旷亭",
            "作者": "陆游",
            "内容": "胜游谢车马，从此始青鞋。俗士洗褊心，达人增旷怀。"
        },
        {
            "标题": "郭氏山林十六詠閟雲关",
            "作者": "陆游",
            "内容": "白雲如高人，择友尚傲世。朱门客三千，一点不可致。"
        },
        {
            "标题": "白云自西来过书巢南窗",
            "作者": "陆游",
            "内容": "岷山千里青未了，恨隔长江不到吴。羁云冉冉吾旧识，安得挽之来坐隅！"
        },
        {
            "标题": "郭西",
            "作者": "陆游",
            "内容": "鹊下川原黑，船行浦漵空。桥灯摇水影，楼角散天风。野眺飞埃外，渔歌冷翠中。不须嘲病翼，要是脱樊笼。"
        },
        {
            "标题": "郭氏山林十六咏 其十二 玉佩",
            "作者": "陆游",
            "内容": "群仙停鹤驭，玉佩摇空山。金丹定分子，往缀通明班。"
        },
        {
            "标题": "郭氏山林十六詠玉泉",
            "作者": "陆游",
            "内容": "摘玉毁珠璣，蒙莊有深旨。向郭不能傳，千载付吾子。"
        },
        {
            "标题": "郭氏山林十六咏 其十四 笙鹤亭",
            "作者": "陆游",
            "内容": "兹山多异境，飞仙亦税驾。勿遣俗客来，恐妨笙鹤下。"
        },
        {
            "标题": "郭氏山林十六詠飞雪",
            "作者": "陆游",
            "内容": "我昔游青城，六月对雪山。吴蜀渺万里，安得在此间。"
        },
        {
            "标题": "十二月二十六夜听雨",
            "作者": "陆游",
            "内容": "新春尚七日，小雨暗江城。茆檐夜点滴，已作春雨声。轻黄上柳枝，嬾绿抽菊萌；造物本何心，谁主此发生？颇疑重云外，斗杓已东倾。老至不可却，一尊忘浊清。"
        },
        {
            "标题": "隔浦莲近拍",
            "作者": "陆游",
            "内容": "骑鲸云路倒景。醉面风吹醒。笑把浮丘袂，寥然非复尘境。震泽秋万顷。烟霏散，水面飞金镜。露华冷。\n\n湘妃睡起，鬟倾钗坠慵整。临江舞处，零乱塞鸿清影。河汉横斜夜漏永。人静。吹箫同过缑岭。"
        },
        {
            "标题": "过杜浦桥二首 其二",
            "作者": "陆游",
            "内容": "桥北雨馀春水生，桥南日落暮山横。问君对酒胡不乐，听取菱歌烟外声。"
        },
        {
            "标题": "过村舍",
            "作者": "陆游",
            "内容": "碓舍临山路，牛栏隔草烟。问今何岁月，恐是结绳前。"
        },
        {
            "标题": "过杜浦桥",
            "作者": "陆游",
            "内容": "桥北雨余春水生，桥南日落暮山横。问君对酒胡不乐？听取菱歌烟外声。"
        },
        {
            "标题": "过东邻归小憩",
            "作者": "陆游",
            "内容": "篮舆过邻曲，绿野喜新晴。暖日生花气，丰年入碓声。筑陂乡竭作，买犊户深耕。归舍还寻睡，残书傍枕横。"
        },
        {
            "标题": "自汉州之金堂过沈氏竹园小憩坐间微雨",
            "作者": "陆游",
            "内容": "修修万竹压康庄，碧玉椽围一尺强。雪节烟梢谁暇赏，马蹄车辙可怜忙。帽边忽堕吹香句，肘後旧传医俗方。更觉清游天所惜，坐来飞雨度横塘。"
        },
        {
            "标题": "过采石有感",
            "作者": "陆游",
            "内容": "短衣射虎早霜天，叹息南山又七年。唾手每思双羽箭，快心初见万楼船。平波漫漫看浮马，高柳阴阴听乱蝉。明日重寻石头路，醉鞍谁与共联翩？"
        },
        {
            "标题": "过东滩入马肝峡",
            "作者": "陆游",
            "内容": "书生就食等奔逃，道路崎岖信所遭。船上急滩如退鷁，人缘绝壁似飞猱。口夸远岭青千叠，心忆平波绿一篙。犹胜溪丁绝轻死，无时来往驾（舟加同）艚。"
        },
        {
            "标题": "过放生池追怀江公民表谏议池盖公所创也",
            "作者": "陆游",
            "内容": "钓台先生谏大夫，建中初元起江湖，是是非非玉座侧，身可死徙志不渝。烟汀月岛二十载，白发短＊藏菰蒲。晚蒙湔洗得一障，上奏犹自称粗疏。此公造处直奇特，竺乾先生分半席。九州看如掌中果，天不遣为吁可惜！径归歛手筑陂池，也活龟鱼论万亿。骨冷桐山唤不闻，停车怅望春波碧。"
        },
        {
            "标题": "过杜浦桥",
            "作者": "陆游",
            "内容": "桥外波如鸭头绿，杯中酒作鹅儿黄。山茶花下醉初醒，却过西村看夕阳。"
        },
        {
            "标题": "新辟小园六首 其六",
            "作者": "陆游",
            "内容": "祠禄縻人未弃官，春深幽谷有馀欢。笋生遮道妨行药，果熟团枝碍整冠。\n煮酒拆泥初滟滟，生绡裁扇又团团。退飞风际由来事，莫羡青霄刷羽翰。"
        },
        {
            "标题": "舟过季家山小泊",
            "作者": "陆游",
            "内容": "困睫濛濛渴煮茶，系船来叩野人家。风翻翠浪千畦麦，水漾红云一坞花。\n健犊破荒耕荦确，幽禽除蠹啄槎牙。寻春非复衰翁事，且伴儿童一笑哗。"
        },
        {
            "标题": "野兴二首 其二",
            "作者": "陆游",
            "内容": "楼兰勋业竟悠悠，聊作人间汗漫游。半谷云霞丹灶熟，一天雷雨剑池秋。\n徜徉药市经旬醉，问讯巢仙数夕留。却过故庐应一叹，岸边犹系采菱舟。"
        },
        {
            "标题": "鹿头关过庞士元庙",
            "作者": "陆游",
            "内容": "士元死千载，凄恻过遗祠。海内常难合，天心岂易知。英雄今古恨，父老岁时思。苍藓无情极，秋来满断碑。"
        },
        {
            "标题": "过湖上僧庵",
            "作者": "陆游",
            "内容": "西庵每过未尝开，邂逅清言始此回。陶令巾车寻壑去，巳公茅屋赋诗来。奇香炷罢云生岫，瑞茗分成乳泛杯。便恐从今往还熟，入门猿鸟不惊猜。"
        },
        {
            "标题": "闲游",
            "作者": "陆游",
            "内容": "夙兴蓐食戒山行，策蹇迢迢过故城。露叶未乾明晓日，风蒲初劲借秋声。绿阴渡口孤莺语，白水陂头两犊耕。遥望炊烟疑可憩，试从行路问村名。"
        },
        {
            "标题": "野兴",
            "作者": "陆游",
            "内容": "楼兰勋业竟悠悠，聊作人间汗漫游。半谷云霞丹灶熟，一天雷雨剑池秋。徜徉药市经旬醉，问讯巢仙数夕留。却过故庐应一叹，岸边犹系采菱舟。"
        },
        {
            "标题": "与儿孙同舟泛湖至西山旁憩酒家遂游任氏茅庵",
            "作者": "陆游",
            "内容": "过埭维舟古柳根，却扶拄杖入烟村。印泥接迹牛羊过，投宿争林鸟雀喧。酒保殷勤邀瀹茗，道翁伛偻出迎门。郊居不与人间事，惟有耕桑得细论。"
        },
        {
            "标题": "过野人家有感",
            "作者": "陆游",
            "内容": "纵辔江皋送夕晖，谁家井臼映荆扉。隔篱犬吠窥人过，满箔蚕饥待叶归。世态十年看烂熟，家山万里梦依稀。躬耕本是英雄事，老死南阳未必非。"
        },
        {
            "标题": "过灵石三峰",
            "作者": "陆游",
            "内容": "奇峰迎马骇衰翁，蜀岭吴山一洗空。拔地青苍五千仞，劳渠蟠屈小诗中。"
        },
        {
            "标题": "过邻曲",
            "作者": "陆游",
            "内容": "黄云卷尽绿针齐，夏木阴阴满古堤。耆老往来无负戴，比邻问道有提携。暑天渐近便餐酪，吴俗相传尚鱠齑。共喜丰年多乐事，扶归先判醉如泥。"
        },
        {
            "标题": "过灵石三峰",
            "作者": "陆游",
            "内容": "晓日曈曨雪未残，三峰杰立插云间。老夫合是征西将，胸次先收一华山。"
        },
        {
            "标题": "过江山县浮桥有感",
            "作者": "陆游",
            "内容": "堪笑行人日日忙，又扶衰病过浮梁。滩流急处水禽下，桑叶空时村酒香。枯＊敢怀贪雨露，饥鸿自悯犯风霜。宦途商略无安处，早晚归耕剡曲旁。"
        },
        {
            "标题": "古风",
            "作者": "陆游",
            "内容": "贺监未尝死，江天醉初醒；逸少亦度世，弭节过兰亭。吾本淡荡人，转徙如蓬萍。聊凭一杯绿，驻此双鬓青。邂逅两仙翁，笙鹤游青冥。还家不能食，浊世纷膻腥。"
        },
        {
            "标题": "晚过邻曲",
            "作者": "陆游",
            "内容": "阳狂跌宕送年华，信步来寻野老家。浅濑水清逢立鹭，横林叶尽数栖鸦。书生一饱依耕耒，壮士孤愁入戍笳。王绩但思酣美酝，葛洪不复问丹砂。"
        },
        {
            "标题": "过邻家戏作",
            "作者": "陆游",
            "内容": "老脱朝冠岸幅巾，时时乘兴过比邻。缾无储粟吾犹乐，步有新船子岂贫？醅瓮香浮花露熟，药栏土润玉芝新。相从觅笑真当勉，又过浮生一岁春。"
        },
        {
            "标题": "过江萧山县驿东轩海棠已谢",
            "作者": "陆游",
            "内容": "星星两鬓怯年华，幽馆无人江月斜。惆怅过江迟一夕，晓风吹尽海棠花。"
        },
        {
            "标题": "过邻家",
            "作者": "陆游",
            "内容": "今日病良已，筇枝发兴新。高居遗世事，一笑过吾邻。夕照明丹叶，秋风老白苹。素衣虽化尽，不为犯京尘。"
        },
        {
            "标题": "过邻家",
            "作者": "陆游",
            "内容": "老病在臂踝，终日不喜动，溪云忽过前，袖手以目送。今晨光景佳，霁色入鸟哢，驾言出柴荆，暂作湖山梦。东村望鹤巢，西阜过獾峒。父老意欣然，为我拨春瓮，岂惟浇舌燥，亦用软脚痛。形骸去绳检，谈笑得少纵。吴蚕初上簇，陂稻亦己种。端五数日间，更约同解粽。"
        },
        {
            "标题": "过邻家",
            "作者": "陆游",
            "内容": "病去诗情动，寒深酒戒开。儿孙扶每出，邻里唤还来。云重时飞雪，春迟未见梅。山园多芋栗，夜话且燔煨。"
        },
        {
            "标题": "舟过季家山小泊",
            "作者": "陆游",
            "内容": "困睫蒙蒙渴煮茶，系船来叩野人家。风翻翠浪千畦麦，水漾红云一坞花。健犊破荒耕荦确，幽禽除蠹啄槎牙。寻春非复衰翁事，且伴儿童一笑哗。"
        },
        {
            "标题": "驿舍见故屏风画海棠有感",
            "作者": "陆游",
            "内容": "厌烦只欲长面壁，此心安得顽如石。杜门复出叹习气，止酒还开惭定力。成都二月海棠开，锦绣裹城迷巷陌。燕宫最盛号花海，霸国雄豪有遗迹。猩红鹦绿极天巧，叠萼重跗眩朝日。繁华一梦忽吹散，闭眼细思犹历历。忧乐相寻岂易知，故人应记醉中诗。夜阑风雨嘉州驿，愁向屏风见折枝。"
        },
        {
            "标题": "过灵石三峰二首 其二",
            "作者": "陆游",
            "内容": "晓日曈昽雪未残，三峰杰立插云间。老夫合是征西将，胸次先收一华山。"
        },
        {
            "标题": "过邻家",
            "作者": "陆游",
            "内容": "扶杖过吾邻，相夸自在身。年丰称贷少，酒贱往来频。群散鸡归栅，声喧雀噪囷。丁宁语儿子；切勿厌沉沦。"
        },
        {
            "标题": "过林黄中食柑子有感学宛陵先生体",
            "作者": "陆游",
            "内容": "博士得黄柑，甚爱不忍擘，持献太夫人，远附海上舶。故山饶氛雾，可使酒杯窄，岂无荔枝好，餍饫恐不摘。相去三千里，无异娱旁侧，乃知母子意，更远未尝隔。我昨往见君，从容弄书册，药分腊剂香，茶泛春芽白。主意顾未厌，筐筥自搜索，敢谓甘旨余，亦及此下客。霜包才三四，气可压千百；重是慈孝物，不敢吐其核。甘寒虽遶齿，悲感已横臆；半生无欢娱，初不为湮厄。"
        },
        {
            "标题": "过邻家",
            "作者": "陆游",
            "内容": "初寒偏著苦吟身，情话时时过近邻，嘉穟连云无水旱，齐民转壑自酸辛。室庐封鐍多逋户，市邑萧条少醉人。甑未生尘羹有糁，吾曹切勿怨常贫。"
        },
        {
            "标题": "过建阳县以双鹅赠东观道士为长生鹅观俯大",
            "作者": "陆游",
            "内容": "闲泛晴波唼绿萍，却冲微雨傍烟汀。会稽内史如相遇，换取黄庭一卷经。"
        },
        {
            "标题": "航海",
            "作者": "陆游",
            "内容": "我老卧丘园，百事习慵惰，惟有汗漫游，未语意先可。或挂风半帆，或贮云一舸，趁潮乱鸣橹，过碛细扶柁，近辄凌烟海，自笑一何果。邂逅得奇观，造物岂付我？古湫石蜿蜒，孤岛松磊砢。湘竹閟娥祠，淮怪深禹锁，鬼神骇犀炬，天地赫龙火。瑰奇穷万变，鲲鹏尚么麽。纷纭旋或忘，追记今亦颇。作诗配齐谐，发子笑齿瑳。"
        },
        {
            "标题": "过能仁光孝寺欲访听老会府中速客遂不果入",
            "作者": "陆游",
            "内容": "春日城南过宝坊，驰驱不得驻车箱。高门临道净如拭，杰屋凌空势欲翔。斋近钟鱼初送响，风微松桧自生香。暂来堪笑忙如许，坐羡高人白昼长。"
        },
        {
            "标题": "长木夜行抵金堆市",
            "作者": "陆游",
            "内容": "夜行长木村，重雾杂零雨。湿萤黏野蔓，寒犬吠云坞。道坏交细泉，亭废立遗堵。时时过农家，灯火照鸣杼。嗟予独何事，无岁得安处；即今穷谷中，性命寄豺虎。三更投小市，买酒慰羁旅。高咏东山诗，怅望怀往古。"
        },
        {
            "标题": "和张功父见寄二首 其二",
            "作者": "陆游",
            "内容": "佐命貂蝉再世孙，手锄瓜垄傍青门。超腾已得丹换骨，恋著肯求香返魂。\n正复悲秋如骑省，可令病渴似文园。庭前柏树西来意，握手何时得共论。"
        },
        {
            "标题": "绣停针",
            "作者": "陆游",
            "内容": "叹半纪，跨万里秦吴，顿觉衰谢。回首鹓行，英俊并游，咫尺玉堂金马。气凌嵩华。负壮略、纵横王霸。梦经洛浦梁园，觉来泪流如泻。\n\n山林定去也。却自恐说著，少年时话。静院焚香，闲倚素屏，今古总成虚假。趁时婚嫁。幸自有、湖边茅舍。燕归应笑，客中又还过社。"
        },
        {
            "标题": "和张功父见寄",
            "作者": "陆游",
            "内容": "佐命貂蝉再世孙，手鉏瓜垄傍青门。超腾已得丹换骨，恋著肯求香返魂？正复悲秋如骑省，可令病渴似文园？庭前柏树西来意，握手何时得共论？"
        },
        {
            "标题": "绝胜亭",
            "作者": "陆游",
            "内容": "蜀汉羁游岁月侵，京华乖隔少来音。登临忽据三江会，飞动从来万里心。\n地胜顿惊诗力壮，气增不怕酒杯深。一琴一剑白云外，挥手下山何处寻。"
        },
        {
            "标题": "偶过浣花感旧游戏作",
            "作者": "陆游",
            "内容": "忆昔初为锦城客，醉骑骏马桃花色。玉人携手上江楼，一笑钩帘赏微雪。宝钗换酒忽径去，三日楼中香未灭。市人不识呼酒仙，异事惊传一城说。至今西壁余小草，过眼年光如电掣。正月锦江春水生，花枝缺处小舟横。闲倚胡床吹玉笛，东风十里断肠声。"
        },
        {
            "标题": "行过西山至柳姑庙晚归",
            "作者": "陆游",
            "内容": "倚杖西山麓，褰衣古庙壖。断云依钓浦，细雨压炊烟。废学惭诗退，安贫觉气全。霜天日易晚，钟鼓隔城传。"
        },
        {
            "标题": "过武连县北柳池安国院煮泉试日铸顾渚茶院有",
            "作者": "陆游",
            "内容": "我是江南桑苎家，汲泉闲品故园茶。只应碧缶苍鹰爪，可压红囊白雪芽。"
        },
        {
            "标题": "过武连县北柳池安国院煮泉试日铸顾渚茶院有",
            "作者": "陆游",
            "内容": "滴沥珠玑翠壁间，遭时曾得奉龙颜。栏倾甃缺无人管，满院松风昼掩关。"
        },
        {
            "标题": "过武连县北柳池安国院煮泉试日铸顾渚茶院有",
            "作者": "陆游",
            "内容": "行殿凄凉迹已陈，至今父老记南巡。一泓寒碧无今古，付与闲人作主人。"
        },
        {
            "标题": "送王龟龄著作赴会稽大宗丞二首 其一",
            "作者": "陆游",
            "内容": "有越逾千载，何人不宦游。向来惟一范，真足壮吾州。\n高躅今谁继，先生独再留。登堂吊兴废，想像气横秋。"
        },
        {
            "标题": "晓兴",
            "作者": "陆游",
            "内容": "乱蝉嘒新秋，老木立清晓。我亦岸纶巾，寄傲万物表。大千藏粒粟，浩劫过飞鸟。痴子居其间，利欲自缠绕。可怜荣进意，未向盖棺了。浮名更吓鬼，白垩写丹旐。我於斯世事，看破自少小；老矣更何求，归哉憩林沼。"
        },
        {
            "标题": "送王龟龄著作赴会稽大宗丞二首 其二",
            "作者": "陆游",
            "内容": "大将上兵符，军容备扫除。恭惟陛下圣，方采直臣书。\n忽报分司去，还寻入幕初。宗藩虽旧识，莫遣得亲疏。"
        },
        {
            "标题": "过猷讲主桑渎精舍",
            "作者": "陆游",
            "内容": "寂寞衡门傍水开，放翁曳杖此徘徊。林疏时见钓篷过，风急忽闻菱唱来。讲罢绳床悬尘柄，斋余童子供茶杯。解衣许我闲摩腹，又作幽窗梦一回。"
        },
        {
            "标题": "过夷陵适值祈雪与叶使君清饮谈括苍旧游既行",
            "作者": "陆游",
            "内容": "巴楚夷陵酒最醇，使君风味更清真。少年恨不从豪饮，薄宦那知托近邻。本拟笙歌娱病客，却催雨雪恼行人。朝来冻手题诗寄，莫笑欹斜字不匀。"
        },
        {
            "标题": "舟过小孤有感",
            "作者": "陆游",
            "内容": "小孤山畔峭帆风，又见烟鬞缥缈中。万里客经三峡路，千篇诗费十年功。未尝满箸蒲芽白，先看堆盘鱠缕红。商略人生为何事，一蓑从此入空蒙。"
        },
        {
            "标题": "过鱼蛇市小寺",
            "作者": "陆游",
            "内容": "六月苦多雨，肩舆走江村。过市居人集，陟险兵子喧。日昳休野寺，汛扫开北轩。雾气如苍虯，夭矫出洞门。溪清见白石，纠结菖蒲根。游鱼去甚健，投饵弃不吞。嗟予独何为，贪禄忘故园。驰驱不自恤，面有风沙痕。俯仰二十年，竟孤明主恩。寄谢众君子，努力苏元元。"
        },
        {
            "标题": "叹息",
            "作者": "陆游",
            "内容": "国家图籙合中兴。，叹息吾宁粥饭僧。卖剑买牛衰可笑，坏裳为裤老犹能。晓过射圃云藏垒，夜读兵书雨洒灯。安得龙媒八千骑，要令穷虏畏飞腾。"
        },
        {
            "标题": "过玉山辱芮国器检详留语甚勤因寄此诗兼呈韩",
            "作者": "陆游",
            "内容": "辽东归老白襦裙，名字何堪遗世闻。便谓舆公长契阔，不知留语故殷懃。诗章有便犹应寄，禄米无多切莫分。倘见右司烦说似，每因风月怆离群。"
        },
        {
            "标题": "还县",
            "作者": "陆游",
            "内容": "霁色清和日已长，纶巾萧散意差强。飞飞鸥鹭陂塘绿，郁郁桑麻风露香。南陌东村初过社，轻装小队似还乡。哦诗忘却登车去，枉是人言作吏忙。"
        },
        {
            "标题": "过张王行庙",
            "作者": "陆游",
            "内容": "烈士生不遇，栖栖为旅人；英魂死不没，凛凛为明神。明神受帝命，庙食福我民，牲酒可足言，压抑姑少伸。火旱千里赤，与人下雷雨，降水不反壑，谈笑出平土。善人锡之福，奸伪亦击汝。岂若世上人，吞声气如缕。"
        },
        {
            "标题": "还舍",
            "作者": "陆游",
            "内容": "剩欲衔杯乐太平，新愁还续旧愁生。出门始觉春来早，处处帘栊笑语声。"
        },
        {
            "标题": "过茱萸舖青松朱户前临大道绝似西陲亭驿怅然",
            "作者": "陆游",
            "内容": "茱萸小驿夕阳愁，搔首临风感旧游。浑似军行散关路，但无鼓吹动凉州。"
        },
        {
            "标题": "晚过招贤渡",
            "作者": "陆游",
            "内容": "老马骨巉然，虺＊不受鞭。行人争晚渡，归鸟破秋烟。湖海凄凉地，风霜摇落天。吾生半行路，搔首送流年。"
        },
        {
            "标题": "自蜀州暂还成都奉简诸公",
            "作者": "陆游",
            "内容": "不染元规一点尘，行歌偶到锦江滨。淋漓诗酒无虚日，判断莺花又过春。客路柳阴初堕絮，还家梅子欲生仁。更须作意勤相过，要信年光属散人。"
        },
        {
            "标题": "入临川境马上作",
            "作者": "陆游",
            "内容": "投老縻身薄领间，却因马上得偷闲。兼旬敢恨常为客，一饭何曾不对山。铜镜无情欺白发，霜风有力散酡颜。今宵要看浮桥月，尽放征騑晚入关。"
        },
        {
            "标题": "南津胜因院亭子",
            "作者": "陆游",
            "内容": "南江平无风，如镜新拂拭。渔舟不点破，潋潋千顷碧。阑干西北角，云散山争出。坡陀竞南走，翠入窗户窄。江山不世情，作意娱此客。岂无尊中酒，豪饮非宿昔。明当还成都，尘土埋马迹。後岩在眼中，飞去无羽翼。"
        },
        {
            "标题": "还都",
            "作者": "陆游",
            "内容": "平生薄名宦，所愿得早休。奔走三十年，镜中霜鬓秋。归踏长安道，恍然皆旧游，处处见题名，始惊岁月遒。西湖隔城门，放浪输白鸥。当时见种柳，已足系巨舟。挂冠当自决，安用从人谋；勿以有限身，常供无尽愁。"
        },
        {
            "标题": "海棠图",
            "作者": "陆游",
            "内容": "人间奇草木，天必付名流。菊待陶元亮，竹须王子猷。我为西蜀客，辱与海棠游。再见应无日，开图特地愁。"
        },
        {
            "标题": "海气",
            "作者": "陆游",
            "内容": "浴罢来水浒，适有渔舟横。浩然纵棹去，漫漫菰蒲声。海祲乃尔奇，万象空际生；骖驔牧龙马，夭矫腾蛟鲸，或如搴大旗，或如执长兵。我欲记其变，忽已天宇清。成坏须臾间，使我叹且惊。世事正如此，何者非强名？"
        },
        {
            "标题": "还东",
            "作者": "陆游",
            "内容": "还东寒暑几推移，渐近黄梅细雨时。窗下兴阑初掩卷，花前技痒又成诗。囊钱不贮还成癖，官事都捐未免痴。赖是病躯差胜旧，一杯藜粥且扶衰。"
        },
        {
            "标题": "入临川境马上作",
            "作者": "陆游",
            "内容": "投老縻身簿领间，却因马上得偷闲。兼旬敢恨常为客，一饭何曾不对山。\n铜镜无情欺白发，霜风有力散酡颜。今宵要看浮桥月，尽放征騑晚入关。"
        },
        {
            "标题": "海棠歌",
            "作者": "陆游",
            "内容": "我初入蜀鬓未霜，南充樊亭看海棠；当时已谓目未睹，岂知更有碧鸡坊。碧鸡海棠天下绝，枝枝似染猩猩血；蜀姬艳妆肯让人，花前顿觉无颜色。扁舟东下八千里，桃李真成仆奴尔。若使海棠根可移，扬州芍药应羞死。风雨春残杜鹃哭，夜夜寒衾梦还蜀。何从乞得不死方，更看千年未为足。"
        },
        {
            "标题": "海上作",
            "作者": "陆游",
            "内容": "厌逐纷纷儿女曹，挂帆江海寄吾豪。鲸吞鼍作浑闲事，要看秋涛天际高。"
        },
        {
            "标题": "韩太傅生日",
            "作者": "陆游",
            "内容": "珥貂中使传天语，一片惊麈飞辇路。清霜粲瓦初作寒，天为明时生帝傅。黄金饰奁雕玉觞，上尊御食传恩光，紫驼之峰玄熊掌，不数沙苑千群羊。通天宝带连城价，受赐雍容看拜下。神皇外孙风骨殊，凛凛英姿不容画。问今何人致太平？绵地万里皆春耕。身际风云手扶日，异姓真王功第一。"
        },
        {
            "标题": "十一月五夜风雪寒甚燃薪取暖戏作五字",
            "作者": "陆游",
            "内容": "束薪从涧底，及此不时求。力比鹅黄酒，功如狐白裘。分才具糜粥，余事暖衾稠。复恐成骄惰，三更起饭牛。"
        },
        {
            "标题": "寒食临川道中",
            "作者": "陆游",
            "内容": "百卉千花了不存，堕溪飞絮看无痕。家人自作清明节，老子来穿绿暗村。日落啼鸦随野祭，雨余荒蔓上颓垣。道边醉饱休相避，作吏堪羞甚乞墦。"
        },
        {
            "标题": "卯饮醉卧枕上有赋",
            "作者": "陆游",
            "内容": "天寒朝泥酒，熟醉卧蓬窗。雨势平吞野，风声倒卷江。渔蓑傲狐腋，菜把美羊腔。常笑潮阳守，南征畏下泷。"
        },
        {
            "标题": "游西村赠隐者",
            "作者": "陆游",
            "内容": "水清沙净见游鱼，槐柳阴阴五月初。人似登仙惟火食，俗如太古欠巢居。熟闻高卧常扃户，剩欲频来共荷鉏。从此梦游端有地，渊明不独爱吾庐。"
        },
        {
            "标题": "连日风雨寒甚夜忽大风明旦遂晴",
            "作者": "陆游",
            "内容": "万里浮云一扫空，碧天无际日曈曨。欢声四起春风里，恰似祥符景德中"
        },
        {
            "标题": "寒夜读书",
            "作者": "陆游",
            "内容": "忆昨从戎出渭滨，秋风金鼓震咸秦。鸢肩竟欠封侯相，三尺檠边老此身。"
        },
        {
            "标题": "寒夜移疾",
            "作者": "陆游",
            "内容": "走遍天涯白发生，晚叨微禄卧山城。知章自识狂供奉，士季那容醉步兵。斸药有时携短鑱，奏书无路请长缨。此心拟说还休去，付与空阶夜雨声。"
        },
        {
            "标题": "寒雨中偶赋",
            "作者": "陆游",
            "内容": "暮年心事与谁同？到处飘然一病翁。断梦凄凉灯影里，残诗零落雨声中。莫惊颜鬓浑非昨，略数朋侪已半空。祠禄上还犹负媿，何功班缀冠僊蓬？"
        },
        {
            "标题": "寒夜遣怀",
            "作者": "陆游",
            "内容": "临觞本不饮，忧多自成醉。四方行万里，不见埋忧地。忆昔入京都，宝马摇香鬃。酣饮青楼夜，歌声在半空。去日不可挽，华发忽垂领。娟娟峨眉月，相对作凄冷。月落照空床，不寐听寒螿。早知忧随人，何用去故乡。"
        },
        {
            "标题": "雪後寒甚",
            "作者": "陆游",
            "内容": "日破重云出，春从浅步来。未融楼北雪，先绽水南梅。屏护清吟砚，缸鸣乍熟醅。平生羡李愬，入蔡夜衔枚。"
        },
        {
            "标题": "寒夜读书",
            "作者": "陆游",
            "内容": "北窗暖焰满炉红，夜半涛翻古桧风。老死爱书心不厌，来生恐堕蠹鱼中。"
        },
        {
            "标题": "贫舍写兴",
            "作者": "陆游",
            "内容": "粲粲新霜缟瓦沟，离离寒菜入盘羞。赘童拥篲扫枯叶，瞶婢挑灯缝破裘。"
        },
        {
            "标题": "寒夜偶怀壮游书感",
            "作者": "陆游",
            "内容": "畴昔西游万里还，狂吟散落满人间。买空禄水桥边酒，看遍青城县里山。梅蕊疏疏春欲动，川云漠漠雪犹悭。偶思五十年来事，顾影灯前自笑顽。"
        },
        {
            "标题": "秋思",
            "作者": "陆游",
            "内容": "身似庞翁不出家，一窗自了淡生涯。山姜零落初成子，石竹凄凉半吐花。寒涧挹泉供试墨，堕巢篝火唤煎茶。掩关本意君知否？两耳衰年不耐哗。"
        },
        {
            "标题": "闲趣",
            "作者": "陆游",
            "内容": "老至衰滋剧，秋高病尚侵。坐看儿学字，卧听客弹琴。囷满雀方斗，栖寒鸡欲瘖。世情元自嬾，不是事违心。"
        },
        {
            "标题": "寒雨中偶赋二首 其二",
            "作者": "陆游",
            "内容": "暮年心事与谁同，到处飘然一病翁。断梦凄凉灯影里，残诗零落雨声中。\n莫惊颜鬓浑非昨，略数朋侪已半空。祠禄上还犹负愧，何功班缀冠仙蓬。"
        },
        {
            "标题": "双桥道中寒甚",
            "作者": "陆游",
            "内容": "裂面霜风快似镰，重重裘裤晚仍添。梅当官道香撩客，山逼篮舆翠入帘。男子坐为衣食役，年光常向道途淹。古来共说还家乐，岂独全躯畏楚钳。"
        },
        {
            "标题": "四月廿二日微雨中次前辈韵",
            "作者": "陆游",
            "内容": "语讹觉齿疏，冠倒感发稀。屡为曼容免，遂赋渊明归。今日天气佳，雨丝弄斜晖。起居惟所适，单复时易衣。出游叩僧庐，归卧掩渔扉。一笑顾儿子，正尔良未非。"
        },
        {
            "标题": "寒夜移疾",
            "作者": "陆游",
            "内容": "南山北山高嶙峋，朝雨暮雨断江津。时人正作市朝梦，老子已成云水身。希世强颜心自媿，闭门谢病客生嗔。天公何日与一饱，短艇湘湖自采蓴？"
        },
        {
            "标题": "寒夜枕上",
            "作者": "陆游",
            "内容": "屋老霜寒睡不成，迢迢漏鼓过三更。乌啼林外月初上，犬吠水边船夜行。市有歌呼知岁乐，亭无枹鼓喜时平。吾诗欲写还慵起，卧看残灯翳复明。"
        },
        {
            "标题": "昔人有画醉僧醉道士醉学究者皆见于传记及歌",
            "作者": "陆游",
            "内容": "残雪覆枯颅，手扶短榔栗。送酒无苏州，一醉未易得。青旗猎猎秋风吹，长瓶一吸亦足奇。但办道傍常醉倒，不须解作藏真草。"
        },
        {
            "标题": "寒夜思饮酒不果与律同噉药渣鱼戏作",
            "作者": "陆游",
            "内容": "我老畏作病，杯酒久不持；读书寒雨中，比夕颇思之。呼童欲洗酌，顾以病自疑。清坐叹寂寞，痛饮愁淋漓。三爵醒醉间，此理当徐思。一掬琴高鱼，且复伴吾儿。"
        },
        {
            "标题": "寒雨中偶赋",
            "作者": "陆游",
            "内容": "鬓毛萧飒齿根浮，徂岁翩翩肯暂留？穷巷多泥谁问疾，空阶滴雨又经秋。自营可笑夸三窟，善守宁须筑百楼？但使胸中机事尽，一樽随处送悠悠。"
        },
        {
            "标题": "寒夜将旦作",
            "作者": "陆游",
            "内容": "白发垂肩无二毛，胸中消尽少年豪。河倾月没夜将旦，木落草枯秋已高。窗下灯残候虫语，墙隅栖冷老鸡号。曲肱不复更成寐，起视寒空如断鳌。"
        },
        {
            "标题": "雨後寒甚",
            "作者": "陆游",
            "内容": "陂泽连山脚，风烟接海滨。孤鸿悲远客，残菊伴陈人。酒尽瓶枵腹，炉寒客曲身。老翁殊耐事，一笑自回春。"
        },
        {
            "标题": "寒夜读书",
            "作者": "陆游",
            "内容": "老去无他嗜，书中有独欣。月窗鸡喔喔，霜野犬狺狺。虽叹吾何适，犹尊昔所闻。从今倘未死，一日亦当勤。"
        },
        {
            "标题": "寒夜吟",
            "作者": "陆游",
            "内容": "仕宦孰不愿美官，无如两膊耸耸寒。可怜误信纸上语，至死功名心未阑。肮脏得倚门，矍栎犹据鞍，何如百年中，尽付一渔竿。布襦可以度雪夕，麦饭可以支朝餐。但知禅龛著身稳，莫和诗人行路难。"
        },
        {
            "标题": "六月十四日微雨极凉",
            "作者": "陆游",
            "内容": "湖上清秋近，斋中白日长。云来树收影，雨过土生香。莲小红衣湿，瓜甘碧玉凉。晚来幽兴极，移榻近方塘。"
        },
        {
            "标题": "寒夜歌",
            "作者": "陆游",
            "内容": "陆子七十犹穷人，空山度此冰雪晨。既不能挺长剑以抉九天之云，又不能持斗魁以回万物之春，食不足以活妻子，化不足以行乡邻。忍饥读书忽白首，行歌拾穗将终身。论事愤叱目若炬，望古踊跃心生尘。三万里之黄河入东海，五千仞之太华磨苍旻。坐令此地没胡虏，两京宫阙悲荆榛。谁施赤手驱蛇龙？谁恢天纲致凤麟？君看煌煌艺祖业，志士岂得空酸辛！"
        },
        {
            "标题": "作雪寒甚有赋",
            "作者": "陆游",
            "内容": "云暝风号得我惊，砚池转盼已冰生。窗间顿失疏梅影，枕上空闻断雁声。公子皂貂方痛饮，农家黄犊正深耕。老人别有超然处，一首清诗信笔成。"
        },
        {
            "标题": "寒雨中夜坐",
            "作者": "陆游",
            "内容": "江村风雨晚冥冥，闭户添衣怆客情。炉爇松肪如蜡爨，鼎煎茶浪起滩声。团乐赖有儿同话，剥啄应无客可迎。聊举一杯生耳热，颓然酣枕到窗明。"
        },
        {
            "标题": "寒夜读书",
            "作者": "陆游",
            "内容": "韦编屡绝铁砚穿，口诵手钞那计年。不是爱书即欲死，任从人笑作书颠。"
        },
        {
            "标题": "寄成汉卿将军",
            "作者": "陆游",
            "内容": "燕颔将军万里游，溪山好处即迟留。颇闻南岳度残夏，宁忆北平防盛秋？君已飞腾丹换骨，我方衰病雪蒙头。禅龛也有新勋业，百万魔军一战收。"
        },
        {
            "标题": "醉中信笔作四绝句既成惧观者不知野人本心也",
            "作者": "陆游",
            "内容": "过得一日过一日，人间万事不须谋。邻家幸可赊芳酝，红蕊何曾笑白头。"
        },
        {
            "标题": "醉中信笔作四绝句既成惧观者不知野人本心也",
            "作者": "陆游",
            "内容": "今朝卖谷得青钱，自出街头买彘肩。草火燎来香满屋，未容下箸已流涎。"
        },
        {
            "标题": "游汉州西湖",
            "作者": "陆游",
            "内容": "房公一跌丛众毁，八年汉州为剌史。遶城凿湖一百顷，岛屿曲折三四里。小庵静院穿竹入，危榭飞楼压城起。空蒙烟雨媚松楠，颠倒风霜老葭苇。日月苦长身苦闲，万事不理看湖水。向来爱琴虽一癖，观过自足知夫子。画船载酒凌湖光，想公乐饮千万场。叹息风流今未泯，两川名酝避鹅黄。"
        },
        {
            "标题": "行武担西南村落有感",
            "作者": "陆游",
            "内容": "骑马悠然欲断魂，春愁满眼与谁论？市朝迁变归芜没，涧谷谽＊互吐吞。一径松楠遥见寺，数家鸡犬自成村。最怜高冢临官道，细细烟莎遍烧痕。"
        },
        {
            "标题": "行饭暮归",
            "作者": "陆游",
            "内容": "暂置观书不耐闲，飘然梅坞竹篱间。霜风尽脱千林叶，云气平沉一面山。\n笑唤筇枝扶蹇步，聊凭村酒借朱颜。庙壖墙下归来晚，宿鸟纷纷已渐还。"
        },
        {
            "标题": "行後园",
            "作者": "陆游",
            "内容": "霜风吹枯桑，落叶乾有声。陂池日已涸，沙水见底清。人生非金石，岁暮难为情。安得天边鹄，驾之以遐征！"
        },
        {
            "标题": "行年",
            "作者": "陆游",
            "内容": "行年过七十，与世两相忘。墨沼龟鱼乐，药园芝术香。吾生一虫臂，世路几羊肠。楮弁新裁就，翛然学道装。"
        },
        {
            "标题": "行饭至湖上",
            "作者": "陆游",
            "内容": "行饭消摇日有常，青鞋又到古祠傍。残芜满路无多绿，落叶投空不待黄。只道诗书能发冢，岂知博簺亦亡羊？此身只合都无事，时向湖桥看戏场。"
        },
        {
            "标题": "行饭暮归",
            "作者": "陆游",
            "内容": "宿疾去如扫，出门芒屦轻。菊丛寒蝶闹，枫叶夕阳明。结阵看鸦集，衔衣喜犬迎。踟躇搔白首，诗句入经营。"
        },
        {
            "标题": "行饭暮归",
            "作者": "陆游",
            "内容": "蹔置观书不耐闲，飘然梅坞竹篱间。霜风尽脱千林叶，云气平沉一面山。笑唤筇枝扶蹇步，聊凭村酒借朱颜。庙壖墙下归来晚，宿鸟纷纷已渐还。"
        },
        {
            "标题": "行东山下至南岩",
            "作者": "陆游",
            "内容": "穿林了不厌崎岖，邂逅幽怀得少摅。昔媿出山成小草，今知临水羡游鱼。呦呦驯鹿随轻策，决决流泉入野渠。坐觉尘襟真一洗，正如头垢得爬梳。"
        },
        {
            "标题": "老病无复宦情或者疑焉作此示之",
            "作者": "陆游",
            "内容": "病思萧条岂独今，十年前已鬓霜侵。旧交略尽形吊影，薄宦宜休口语心。老骥已甘当伏枥，穷猿况是急投林。别君径入乱云去，後日相思何处寻？"
        },
        {
            "标题": "行绵州道中",
            "作者": "陆游",
            "内容": "三年客江硖，万死脱鱼鼋。平地从今始，穷涂敢复论。园畦棋局整，坡垄海涛翻。瘦犊应多恨，泥涂伏短辕。"
        },
        {
            "标题": "行饭至新塘夜归",
            "作者": "陆游",
            "内容": "门前徙倚尚余霞，湖上归来月满沙。云湿一声新到雁，林昏数点後栖鸦。凄迷篱落开寒菊，郑重比邻设夜茶。早议挂冠君会否？暮年心念不容差。"
        },
        {
            "标题": "题道傍壁",
            "作者": "陆游",
            "内容": "湖废财存十二三，拍堤涨水尚如蓝。吾庐隐翳初非意，颇欲临流结草庵。"
        },
        {
            "标题": "杭湖夜归",
            "作者": "陆游",
            "内容": "野艇迢迢信所之，归来常及欲昏时。陂塘烟重怨姑恶，林薄月明悲子规。出谷寺钟初缥缈，穿篱绩火已参差。欣然笑向应门说，又了浮生一首诗。"
        },
        {
            "标题": "杭头晚兴严州",
            "作者": "陆游",
            "内容": "山色苍寒野色昏，下程初闭驿亭门。不须更把浇愁酒，行尽天涯惯断魂。"
        },
        {
            "标题": "游山步二首 其二",
            "作者": "陆游",
            "内容": "南出平桥十里馀，湖山处处可成图。水边更觉梅花瘦，云外谁怜雁影孤。\n时唤行僧同煮茗，亦逢樵叟问迷途。破裘不怕春寒峭，小市疏灯有酒垆。"
        },
        {
            "标题": "杭湖夜归",
            "作者": "陆游",
            "内容": "昔如架上九秋鹰，今似窗间十月蝇。无复櫜鞬思出塞，不妨粥饭略同僧。白苹洲晚初回棹，绿树村深已上灯。莫谓陶诗恨枯槁，细看字字可铭膺。"
        },
        {
            "标题": "杭头晚兴严州",
            "作者": "陆游",
            "内容": "落叶孤村晚下程，痴云残日半阴晴。篝炉火暖床敷稳，卧听黄鸦谷谷声。"
        },
        {
            "标题": "山行赠野叟",
            "作者": "陆游",
            "内容": "垂白衰翁住道边，突间犹喜续炊烟。壁如龟筴难占卜，瓦似鱼鳞不接连。幼学及时儿识字，官租先众吏无权。与君俱长宣和日，握手相看一怅然！"
        },
        {
            "标题": "行至严州寿昌县界得请许免入奏仍除外官感恩",
            "作者": "陆游",
            "内容": "晓传尺一到江村，拜起朝衣渍泪痕。敢恨帝城如日远，喜闻天语似春温。翰林惟奉还山诏，湘水空招去国魂。圣主恩深何力报，时从天末望修门。"
        },
        {
            "标题": "行在春晚有怀故隐",
            "作者": "陆游",
            "内容": "老辱明时乞一官，逢春惆怅独无欢。旧人零落北音少，市肆萧疏民力殚。归计已栽千个竹，残年合挂两梁冠。石帆山路频回首，箭茁蓴丝正满盘。"
        },
        {
            "标题": "山行赠野叟",
            "作者": "陆游",
            "内容": "莫笑孤村生理微，茅茨烟火自相依。客来旋扫青苔榻，日在先关白版扉。妇女忧蚕租叶去，儿童耘麦荷鉏归。散人世袭江湖号，剩欲溪头借钓矶。"
        },
        {
            "标题": "航海",
            "作者": "陆游",
            "内容": "我不如列子，神游御天风；尚应似安石，悠然云海中。卧看十幅蒲，弯弯若张弓。潮来涌银山，忽复磨青铜。饥鹘掠船舷，大鱼舞虚空。流落何足道，豪气荡肺胸。歌罢海动色，诗成天改容。行矣跨鹏背，弭节蓬莱宫。"
        },
        {
            "标题": "好事近（登梅仙山绝顶望海·十二之八）",
            "作者": "陆游",
            "内容": "挥袖上西峰，孤绝去天无尺。拄杖下临鲸海，数烟帆历历。\n\n贪看云气舞青鸾，归路已将夕。多谢半山松吹，解殷勤留客。"
        },
        {
            "标题": "雨後至近村",
            "作者": "陆游",
            "内容": "夜雨晓方止，朝云犹作阴。山余一寸碧，溪长半篙深。卧泛白鸥渚，行穿黄叶林。老农能共语，真率会人心。"
        },
        {
            "标题": "自三泉泛嘉陵至利州",
            "作者": "陆游",
            "内容": "日日邅途处处诗，书生活计绝堪悲。江云垂地滩风急，一似前年上硖时。"
        },
        {
            "标题": "雨後过近村",
            "作者": "陆游",
            "内容": "赋罢潚明归去来，紵衣桐帽一时裁。岁华新笋初成竹，天气停云未断梅。江路醉归常嵬峨，僧窗闲过即徘徊。老人剩有凋年感，寄语城笳莫苦催。"
        },
        {
            "标题": "好事近·华表又千年",
            "作者": "陆游",
            "内容": "华表又千年，谁记驾云孤鹤。回首旧曾游处，但山川城郭。纷纷车马满人间，尘土污芒屩。且访葛仙丹井，看岩花开落。"
        },
        {
            "标题": "梦中江行过乡豪家赋诗二首既觉犹历历能记也",
            "作者": "陆游",
            "内容": "蒲席乘风健，江潮带雨浑。树余梢缆迹，崖有刺篙痕。酒酹湘君庙，歌招屈子魂。客途嗟草草，无处采芳荪。"
        },
        {
            "标题": "雨後至近村",
            "作者": "陆游",
            "内容": "年耄身犹健，秋高疾已平。邻翁思问讯，蔬圃要巡行。竹杖轻无迹，芒鞋捷有声。相逢无别语，努力事冬耕。"
        },
        {
            "标题": "数日诉牒苦多惫甚戏作",
            "作者": "陆游",
            "内容": "江南五月暑犹薄，梅子正黄风雨恶。庭中讼獠不贷人，急甚常如虎遭缚，空斋鼠迹留几尘，赋诗饮酒疑前身。脱归径卧与壁语，敢恨无人问良苦。"
        },
        {
            "标题": "好事近·羁雁未成归",
            "作者": "陆游",
            "内容": "羁雁未成归，肠断宝筝零落。那更冻醪无力，似故人情薄。瘴云蛮雨暗孤城，身在楚山角。烦问剑南消息，怕还成疏索。"
        },
        {
            "标题": "梦中江行过乡豪家赋诗二首既觉犹历历能记也",
            "作者": "陆游",
            "内容": "筑屋傍江皋，墙垣缔结牢。深门荫杨柳，高架引蒲萄。黍酒欢迎客，麻衫旋束绦。儿孙勿游惰，常念起家劳。"
        },
        {
            "标题": "一百五日行",
            "作者": "陆游",
            "内容": "一百五日东郊时，陂塘水满雨如丝。人家青烟不禁火，俚俗岂复思子推？旧坟年多木已拱，新坟积土高累累。老鸦飞鸣衔肉去，纸钱雨湿挂树枝。深松茂柏死自乐，地下应笑生人悲。眼中青山身後冢，此事决定君何疑。风吹云破日下照，小滩碎砾光陆离。停车暂憩道傍舍，解囊且补残春诗。"
        },
        {
            "标题": "己酉元日",
            "作者": "陆游",
            "内容": "夜雨解残雪，朝阳开积阴。桃符呵笔写，椒酒过花斟。巷柳摇风早，街泥溅马深。行宫放朝贺，共识慕尧心。"
        },
        {
            "标题": "故山四首 其四 云门",
            "作者": "陆游",
            "内容": "落涧泉奔舞玉虹，护丹松老卧苍龙。霜柑篱角寒初熟，野碓云边夜自舂。\n挈榼人沽村市酒，打包僧趁寺楼钟。幽寻自是年来懒，枉道山灵不见容。"
        },
        {
            "标题": "自合江亭涉江至赵园",
            "作者": "陆游",
            "内容": "政为梅花忆两京，海棠又满锦官城。鸦藏高柳阴初密，马涉清江水未生。风掠春衫惊小冷，酒潮玉颊见微赬。残年飘泊无时了，肠断楼头画角声。"
        },
        {
            "标题": "雨后过近村",
            "作者": "陆游",
            "内容": "赋罢渊明归去来，纻衣桐帽一时裁。岁华新笋初成竹，天气停云未断梅。\n江路醉归常嵬峨，僧窗闲过即徘徊。老人剩有凋年感，寄语城笳莫苦催。"
        },
        {
            "标题": "好事近（十二之六）",
            "作者": "陆游",
            "内容": "挥袖别人间，飞蹑峭崖苍壁。寻见古仙丹灶，有白云成积。\n\n心如潭水静无风，一坐数千息。夜半忽惊奇事，看鲸波暾日。"
        },
        {
            "标题": "合江夜宴归马上作",
            "作者": "陆游",
            "内容": "零露中宵湿绿苔，江郊纵饮亦荒哉！引杯快似黄河泻，落笔声如白雨来。纤指醉听筝柱促，长檠时看烛花摧。头颅自揣应虚死，马上长歌寄此哀。"
        },
        {
            "标题": "好事近（次宇文卷臣韵·十二之三）",
            "作者": "陆游",
            "内容": "客路苦思归，愁似茧丝千绪。梦里镜湖烟雨，看山无重数。\n\n尊前消尽少年狂，慵著送春语。花落燕飞庭户，叹年光如许。"
        },
        {
            "标题": "好事近（十二之十）",
            "作者": "陆游",
            "内容": "觅个有缘人，分付玉壶灵药。谁向市尘深处，识辽天孤鹤。\n\n月中吹笛下巴陵，条华赴前约。今古废兴何限，叹山川如昨。"
        },
        {
            "标题": "好事近（十二之二）",
            "作者": "陆游",
            "内容": "风露九霄寒，侍宴玉华宫阙。亲向紫皇香案，见金芝千叶。\n\n碧壶仙露酝初成，香味两奇绝。醉后却骑丹凤，看蓬莱春色。"
        },
        {
            "标题": "何元立示九日诗卧病累日乃能次韵",
            "作者": "陆游",
            "内容": "何郎戏写菊花秋，落笔纵横岂易酬。豪士乃能为老伴，寓公那得称遨头。早衰不耐危亭冷，独卧空惊画角愁。病起尚思寻宿约，一樽从子醉东楼。"
        },
        {
            "标题": "嘉定巳巳立秋得膈上疾近寒露乃小愈",
            "作者": "陆游",
            "内容": "今年病老遂难禁，二竖奔逃岂易寻。风雨三更僮仆睡，自持残烛检千金。"
        },
        {
            "标题": "和陈鲁和陈鲁山十诗以孟夏草木长遶屋树扶疏",
            "作者": "陆游",
            "内容": "风花怜寂寞，起舞为我娱。举酒谢风花，吾道殊不疏。汝开何自有？汝落何自无？居然会此理，吾汝皆如如。"
        },
        {
            "标题": "嘉定巳巳立秋得膈上疾近寒露乃小愈",
            "作者": "陆游",
            "内容": "小诗闲淡如秋水，病後殊胜未病时。自翦矮牋誊断稿，不嫌墨浅字倾欹。"
        },
        {
            "标题": "和曾待制游两山",
            "作者": "陆游",
            "内容": "翰林碑立崔嵬上，待制诗题杳霭间。人天八万四千塔，便合推为第一山。"
        },
        {
            "标题": "和陈鲁山十诗以孟夏草木长遶屋树扶疏为韵",
            "作者": "陆游",
            "内容": "唐虞亦人耳，四海可高谢。哀哉斗升故，谄妄两凭架。心明物自宾，能整故能暇。会当弃人事，面壁度九夏。"
        },
        {
            "标题": "和陈鲁山十诗以孟夏草木长遶屋树扶疏为韵",
            "作者": "陆游",
            "内容": "大父昔在朝，腾上唯恐早。淡然清班中，灰寒而木槁。议论主中和，人才进耆老。至今下马坟，不生刺人草。"
        },
        {
            "标题": "和陈鲁山十诗以孟夏草木长遶屋树扶疏为韵",
            "作者": "陆游",
            "内容": "言语日益工，风节顾弗竞。杞柳为桮棬，此岂真物性。病夫背俗驰，梁甫时一咏。奈何七尺躯，贵贱视赵孟。"
        },
        {
            "标题": "嘉定巳巳立秋得膈上疾近寒露乃小愈",
            "作者": "陆游",
            "内容": "八月吴中风露秋，子鹅可炙酒新篘。老人病愈乡闾喜，处处邀迎共献酬。"
        },
        {
            "标题": "嘉定巳巳立秋得膈上疾近寒露乃小愈",
            "作者": "陆游",
            "内容": "小诗苦思凭谁赏，绿酒盈尊每独倾。老境情悰例如此，不须惆怅感余生。"
        },
        {
            "标题": "嘉定巳巳立秋得膈上疾近寒露乃小愈",
            "作者": "陆游",
            "内容": "穷销壮岁功名志，病过新秋赏咏时。自古世间如意少，天公宁肯为君私？"
        },
        {
            "标题": "嘉定巳巳立秋得膈上疾近寒露乃小愈",
            "作者": "陆游",
            "内容": "客疾无根莫浪忧，今朝扫尽不容留。饭囊酒瓮非吾事，只贮千岩万壑秋。"
        },
        {
            "标题": "和陈鲁山十诗以孟夏草木长遶屋树扶疏为韵",
            "作者": "陆游",
            "内容": "至人贵其身，不使事物遶。捐身易富贵，明珠弹飞鸟。我愿称善人，题作墓上表。从来尺鷃乐，不羡飞鸿矫。"
        },
        {
            "标题": "和陈鲁山十诗以孟夏草木长遶屋树扶疏为韵",
            "作者": "陆游",
            "内容": "樱酪事已过，角黍配夏熟。尚忆少小时，彩缕系腕玉。此生本幻戏，衰态转眼足。三郎老无憀，始解叹丝木。"
        },
        {
            "标题": "和陈鲁山十诗以孟夏草木长遶屋树扶疏为韵",
            "作者": "陆游",
            "内容": "杜门殊省事，百巧输一粗。烧香净扫地，袖手了朝暮。君看瓦抠手，端自胜金注。尘机早见贷，不待鸡竿树。"
        },
        {
            "标题": "嘉定巳巳立秋得膈上疾近寒露乃小愈",
            "作者": "陆游",
            "内容": "清泉白米山家有，盐酪犹从小市求。寸步须扶本常事，细书妨读却闲愁。"
        },
        {
            "标题": "和陈鲁山十诗以孟夏草木长遶屋树扶疏为韵",
            "作者": "陆游",
            "内容": "门无容车高，庭止旋马广。富贵固易耳，正恐卿惭长。时情竞脂韦，家法独肮脏。静处看纷纷，枯槔劳俯仰。"
        },
        {
            "标题": "嘉定巳巳立秋得膈上疾近寒露乃小愈",
            "作者": "陆游",
            "内容": "束书不观万事休，谁令识字惹闲愁？胸中作祟知何物，不是当年老督邮。"
        },
        {
            "标题": "和陈鲁山十诗以孟夏草木长遶屋树扶疏为韵",
            "作者": "陆游",
            "内容": "匆匆过三十，梦境日已蹙。谁知叹亡羊，但有喜得鹿。本来作何面，认此逆旅屋。逢人吹布毛，出世不忍独。"
        },
        {
            "标题": "久雨骤晴山园桃李烂熳独海棠未甚开戏作",
            "作者": "陆游",
            "内容": "雨霁风和日渐长，小园尊酒答年光。直令桃李能言语，何似多情睡海棠？"
        },
        {
            "标题": "和陈鲁山十诗以孟夏草木长绕屋树扶疏为韵 其四",
            "作者": "陆游",
            "内容": "樱酪事已过，角黍配夏熟。尚忆少小时，綵缕系腕玉。\n此生本幻戏，衰态转眼足。三郎老无憀，始解叹丝木。"
        },
        {
            "标题": "和范待制秋兴",
            "作者": "陆游",
            "内容": "策策桐飘已半空，啼螿渐觉近房栊。一生不作牛衣泣，万事从渠马耳风。名姓已甘黄纸外，光阴全付绿尊中。门前剥啄谁相觅，贺我今年号放翁。"
        },
        {
            "标题": "和范待制秋日书怀二首游自七月病起蔬食止酒",
            "作者": "陆游",
            "内容": "故人无字寄相思，敢向穷途怨不知。老病已全惟欠死，贪嗔虽断尚余痴。数茎雪鬓江湖远，九转金丹日月迟。畲粟山苗俱可饱，明年东去隐峨眉。"
        },
        {
            "标题": "和范待制秋兴",
            "作者": "陆游",
            "内容": "睡脸余痕印枕纹，秋衾微润覆炉熏。井桐摇落先霜尽，衣杵凄凉带月闻。佛屋纱灯明小像，经奁鱼蠹蚀真文。身如病骥惟思卧，谁许能空万马群。"
        },
        {
            "标题": "和范待制秋日书怀二首游自七月病起蔬食止酒",
            "作者": "陆游",
            "内容": "闲窗贝叶对旁行，不觉城笳报夕阳。嗜酒步兵犹未达，拂衣司谏亦成忙。室无摩诘持花女，囊有娑婆等价香。欲与众生共安隐，秋来梦不到鲈乡。"
        },
        {
            "标题": "和范待制秋兴",
            "作者": "陆游",
            "内容": "山泽沉冥气尚豪，鬓丝未遽叹萧骚。已忘海运鲲鹏化，那计风微燕雀高。万里客魂迷楚峡，五更归梦隔胥涛。故知有酒当勤醉，自古宁闻死可逃？"
        },
        {
            "标题": "和范待制秋兴三首 其一",
            "作者": "陆游",
            "内容": "策策桐飘已半空，啼螀渐觉近房栊。一生不作牛衣泣，万事从渠马耳风。\n名姓已甘黄纸外，光阴全付绿尊中。门前剥啄谁相觅，贺我今年号放翁。"
        },
        {
            "标题": "九月三日同吕周辅教授游大邑诸山",
            "作者": "陆游",
            "内容": "大邑知名杜叟诗，山中仍值菊花时。节旄落尽羁臣老，髀肉生来壮士悲。豪举每嫌杯绿浅，痴顽颇怪鬓丝迟。广文别乘官俱冷，相伴宽为五日期。"
        },
        {
            "标题": "和范舍人永康青城道中作",
            "作者": "陆游",
            "内容": "风驱雨压无浮埃，骖騿千骑东方来。胜游公自辈王谢，净社我亦追宗雷。岷山楼上一徙倚，如地始辟天初开。廓然眼界三万里，山一螘垤水一杯。世间幻妄几变灭，正自不满吾曹咍。丈夫本愿布衣老，达士讵畏苍颜催。君看神君岁食羊四万，处处弃骨高成堆。西山老翁饱松麦，造物赋予何辽哉！"
        },
        {
            "标题": "和范待制月夜有感",
            "作者": "陆游",
            "内容": "榆枋正复异鹏飞，等是垂头受馽鞿。坐客笑谈嘲远志，故人书札寄当归。醉思蒪菜黏篙滑，馋忆鲈鱼坠钓肥，谁遣贵人同此感，夜来风月梦苔矶。"
        },
        {
            "标题": "和范舍人书怀",
            "作者": "陆游",
            "内容": "岁月如奔不可遮，即今杨柳已藏鸦。客中常欠尊中酒，马上时看檐上花。末路凄凉老巴蜀，少年豪举动京华。天魔久矣先成佛，多病维摩尚在家。"
        },
        {
            "标题": "寄隐士",
            "作者": "陆游",
            "内容": "乳窦寒犹滴，岩扉夜不扃。奇书窥鸟迹，灵药得人形。浩浩天风积，冥冥海气清。傥逢王内史，更为乞黄庭。"
        },
        {
            "标题": "欲游五峰不果往小诗寄莹老",
            "作者": "陆游",
            "内容": "东来恨不见汤休，千首清诗傥许求。要与茶山灯下读，莫令侍者作蝇头。"
        },
        {
            "标题": "寄题太和陈诚之秀才远明楼",
            "作者": "陆游",
            "内容": "宦游再有江西役，南望庐陵每慨然。未见高楼出云雨，但惊妙语杂风烟。诸公何止元和盛，独我初非正始贤。笔力深知太辽绝，此诗它日勿同编。"
        },
        {
            "标题": "自云门至上灶欲游一二僧庵以雨不果",
            "作者": "陆游",
            "内容": "道远晨炊米，风和昼减衣。花残孔官庙，苔满葛仙矶。剩欲寻僧话，先判秉炬归。山昏又成雨，心事固多违。"
        },
        {
            "标题": "送施武子通判",
            "作者": "陆游",
            "内容": "初入修门鬓未秋，安期千里接英游。退归久散前三众，迈往欣逢第一流。只道升沉方异趣，岂知气类肯相求。龙锺不得临江别，目断西陵烟雨舟。"
        },
        {
            "标题": "送潘德久使蓟门",
            "作者": "陆游",
            "内容": "昆崙东分一枝浑，奔蹴砥柱经龙门。羲皇受图抚上古，神禹治水开中原。\n三灵实扶艺祖业，万国共仰东都尊。群儿撞坏吁可叹，顾使残虏今游魂。\n因君试求出师路，孟津白马应如故。不须更议系河桥，北风正可乘冰渡。\n颇闻卢龙已数尽，复道飞狐合屯戍。辕门倘驻拂云祠，烽火应过明妃墓。\n君归解鞍藉芳草，细谈塞北忘予老。读书饮酒待贼平，万丈参旗方下扫。"
        },
        {
            "标题": "见鹊补巢戏作",
            "作者": "陆游",
            "内容": "卧看衔枝鹊补巢，方知此老嬾堪嘲。山村四十余年住，未省曾添一把茅。"
        },
        {
            "标题": "峡州甘泉寺",
            "作者": "陆游",
            "内容": "江上甘泉寺，登临擅一州。山亭喜无恙，老子得重游。滩急常疑雨，林深欲接秋。归途更清绝，倚杖唤渔舟。"
        },
        {
            "标题": "芒种後经旬无日不雨偶得长句",
            "作者": "陆游",
            "内容": "芒种初过雨及时，纱厨睡起角巾欹。痴云不散常遮塔，野水无声自入池。绿树晚凉鸠语闹，画梁昼寂燕归迟。闲身自喜浑无事，衣覆熏笼独诵诗。"
        },
        {
            "标题": "西斋雨後",
            "作者": "陆游",
            "内容": "香碗灰深微炷火，茶铛声细缓煎汤。百年浮世几人乐，一雨虚斋三日凉。帘外微风斜燕影，池边残照歛萱房。纱幮石枕萧然卧，付与今宵幽梦长。"
        },
        {
            "标题": "和谭德称送牡丹",
            "作者": "陆游",
            "内容": "洛阳春色擅中州，檀晕鞓红总胜流。憔悴剑南人不管，问渠情味似侬不？"
        },
        {
            "标题": "和谭德称送牡丹",
            "作者": "陆游",
            "内容": "吾生何拙亦何工，忧患如山一笑空。犹有余情被花恼，醉搔华发倚屏风。"
        },
        {
            "标题": "赴成都泛舟自三泉至益昌谋以明年下三峡",
            "作者": "陆游",
            "内容": "诗酒清狂二十年，又摩病眼看西川。心如老骥常千里，身似春蚕已再眠。暮雪乌奴停醉帽，秋风白帝放归船。飘零先是关天命，错被人呼作地仙。"
        },
        {
            "标题": "三峡歌九首 其五",
            "作者": "陆游",
            "内容": "险诈沾沾不愧天，交情回首薄如烟。东游万里虽堪乐，滟滪瞿唐要放船。"
        },
        {
            "标题": "三峡歌",
            "作者": "陆游",
            "内容": "十二巫山见九峰，船头彩翠满秋空。朝云暮雨浑虚语，一夜猿啼明月中。"
        },
        {
            "标题": "松棚",
            "作者": "陆游",
            "内容": "松棚寻丈地，客至共开颜。堪笑杜陵老，坐思千万间。"
        },
        {
            "标题": "寄答绵州杨齐伯左司",
            "作者": "陆游",
            "内容": "磊落人为磊落州，滕王阁望越王楼。欲凭梦去直虚语，赖有诗来宽旅愁。我老一官书纸尾，君行千骑试遨头。遥知小寄平生快，春酒如川炙万牛。"
        },
        {
            "标题": "寄酬杨齐伯少卿",
            "作者": "陆游",
            "内容": "杨卿人材金百链，岐公座上初识面。十年万事不须说，犹喜归来且强健。题诗想见初削瓜，寄到茆堂已归燕。辞严意密敢轻读，呼儿炷灯重把卷。即今相望几千里，何日蝉联语忘倦。就令有使即寄书，岂如无事长相见。"
        },
        {
            "标题": "孟夏方渴雨忽暴热雨遂大作",
            "作者": "陆游",
            "内容": "蒸溽殊未解，雨来那可涯。鹊惊无稳树，灯暗不成花。处处跃秧马，家家闲水车。儿童伴翁喜，聚首话桑麻。"
        },
        {
            "标题": "舍东四咏 其二 松棚",
            "作者": "陆游",
            "内容": "松棚寻丈地，客至共开颜。堪笑杜陵老，坐思千万间。"
        },
        {
            "标题": "和张功父见寄",
            "作者": "陆游",
            "内容": "举世何人念此翁？敢期相问寂寥中。回思旧社惊年往，细读来书恨纸穷。我用荷锄为事业，君将高枕示神通。叮宁一语宜深听，信笔题诗勿太工。"
        },
        {
            "标题": "和张功父见寄二首 其一",
            "作者": "陆游",
            "内容": "举世何人念此翁，敢期相问寂寥中。回思旧社惊年往，细读来书恨纸穷。\n我用荷锄为事业，君将高枕示神通。叮宁一语宜深听，信笔题诗勿太工。"
        },
        {
            "标题": "河桥晚归",
            "作者": "陆游",
            "内容": "曲巷连新市，层楼近小桥。青帘犹滴雨，绿浦恰通潮。帘影晴方见，笙声冷未调。斜阳觅归路，偏爱玉骢骄。"
        },
        {
            "标题": "雪晴欲出而路泞未通戏作二首 其一",
            "作者": "陆游",
            "内容": "欲觅溪头路，春泥不可行。归来小窗下，袖手看新晴。"
        },
        {
            "标题": "居三山时方四十余今三十六年久已谢事而连岁",
            "作者": "陆游",
            "内容": "自问湖边舍，衰残俛仰中。谋身悲日拙，造物假年丰。税足催科静，禾登债负空。社醅邀里巷，膰肉饫儿童。衣及霜晨赎，炉先雪夜红。陂塘趋版筑，垣屋讫宫功。盗息时雍象，人淳太古风。退夫无一事，鼓缶伴邻翁。"
        },
        {
            "标题": "东轩",
            "作者": "陆游",
            "内容": "终日在东厢，闲消百刻香。一枰分黑白，双砚列朱黄。荷气侵帘馥，桐阴覆井凉。前知今夕梦，孤榜上潇湘。"
        },
        {
            "标题": "荷锄",
            "作者": "陆游",
            "内容": "五亩畦蔬地，秋来日荷锄。何曾笑尔辈，但觉爱吾庐。胆怯沽官酿，瞳昏读监书。区区尚多事，未解杂樵渔。"
        },
        {
            "标题": "刘道士赠小葫芦",
            "作者": "陆游",
            "内容": "贵人玉带佩金鱼，忧畏何曾顷刻无？色似栗黄形似茧，恨渠不识小葫芦。"
        },
        {
            "标题": "刘道士赠小葫芦",
            "作者": "陆游",
            "内容": "葫芦虽小藏天地，伴我云云万里身。收起鬼神窥不见，用时能与物为春。"
        },
        {
            "标题": "雨止顿寒遂有晴意",
            "作者": "陆游",
            "内容": "雾雨昏昏地气腾，盘中朝暮厌驱蝇。未看霁色排阴翳，先觉清寒洗郁蒸。唤客喜倾新熟酒，读书贪趁欲残灯。明朝乐事真当贺，山北山南曳瘦藤。"
        },
        {
            "标题": "袖手",
            "作者": "陆游",
            "内容": "袖手地炉傍，身闲日自长。窗明蠹简字，帘约篆盘香。道士传琴谱，山僧送药方。自然尘事远，不用濯沧浪。"
        },
        {
            "标题": "衡门感旧",
            "作者": "陆游",
            "内容": "苍烟屯不散，疋素横郊原。雨细不湿衣，著水始见痕，踌躇意自佳，未遽掩衡门。一一送归鸦，枫林犹未昏。念昔寿州归，绍兴初纪元，阖门过百口，一身今独存。不死实有命，送老三家村。躬耕幸得食，万事不足论。"
        },
        {
            "标题": "立春日",
            "作者": "陆游",
            "内容": "花压乌巾酒满卮，旧逢春日恨春迟。如今病卧孤村里，过了新春也不知。"
        },
        {
            "标题": "沁园春（三荣横溪阁小宴）",
            "作者": "陆游",
            "内容": "粉破梅梢，绿动萱丛，春意已深。渐珠帘低卷，筇枝微步，冰开跃鲤，林暖鸣禽。荔子扶疏，竹枝哀怨，浊酒一尊和泪斟。凭栏久，叹山川冉冉，岁月骎骎。\n\n当时岂料如今。漫一事无成霜鬓侵。看故人强半，沙堤黄合，鱼悬带玉，貂映蝉金。许国虽坚，朝天无路，万里凄凉谁寄音。东风里，有灞桥烟柳，知我归心。"
        },
        {
            "标题": "衡门晚眺",
            "作者": "陆游",
            "内容": "幽居端似玉川生，茅屋支撑不更营。青旆荒寒增酒兴，锦囊零落负诗情。残无色榇斜阳远，落叶飞如野鸟轻。徂岁峥嵘忽如许？雁来又过会稽城。"
        },
        {
            "标题": "宏智禅师真赞",
            "作者": "陆游",
            "内容": "死诸葛走生仲達，死姚崇賣生张说。看渠临了一著子，诸方倒退三十里。"
        },
        {
            "标题": "秋日杂咏",
            "作者": "陆游",
            "内容": "红苋如丹照眼明，卧开石竹乱纵横。骚人见处终然别，只说清秋采落英。"
        },
        {
            "标题": "山脚散步由舍北归",
            "作者": "陆游",
            "内容": "偶散东冈步，因成北渚游。鸦昏先小泊，鱼暖欲群浮。缓曳红藤杖，斜披紫绮裘。闲身病亦可，随处得无愁。"
        },
        {
            "标题": "久雨初霁",
            "作者": "陆游",
            "内容": "两月涔涔雨不休，今年春尽尚重裘。水深草茂群鼀怒，日出风和宿麦秋。陂壤堤防谁与筑？市遥盐酪绝难求。农家辛苦寻常事，卖剑方当更买牛。"
        },
        {
            "标题": "衡门",
            "作者": "陆游",
            "内容": "小聚风烟外，衡门水竹间。疏沟分北涧，翦木见南山。人笑谋生拙，天教到死闲。犹存拄杖子，遇兴即跻攀。"
        },
        {
            "标题": "红梅二首 其一",
            "作者": "陆游",
            "内容": "苧萝山下越溪女，戏作长安时世妆。白白朱朱虽小异，断知不是百花香。"
        },
        {
            "标题": "记老农语",
            "作者": "陆游",
            "内容": "霜清枫叶照溪赤，风起寒鸦半天黑。鱼陂车水人竭作，麦垄翻泥牛尽力。碓舂玉粒恰输租，篮挈黄鸡还作贷。归来糠粞常不餍，终岁辛勤亦何得！虽然君恩乌可忘，为农力耕自其职。百钱布被可过冬，但愿时清无盗贼。"
        },
        {
            "标题": "红梅二首 其二",
            "作者": "陆游",
            "内容": "雪里溪头已占春，小园又试晚妆新。放翁老去风情在，恼得梅花醉似人。"
        },
        {
            "标题": "衡门",
            "作者": "陆游",
            "内容": "曲径衡门短短篱，槐楸阴里倚筇枝。老来百事不入眼，惟爱青山如旧时。"
        },
        {
            "标题": "洪雅葛仙砚",
            "作者": "陆游",
            "内容": "异砚出汉嘉，温润苍玉质。因形作兽背，得墨如点漆。才高德亦全，终月不更笔。蛮溪大沱辈，乌敢相甲乙。从我归吴中，略计将万日。摩拂不去手，有若琴在膝。名晦知者稀，体重盗计窒。惟当草太玄，不污管商术。"
        },
        {
            "标题": "感兴二首 其一",
            "作者": "陆游",
            "内容": "少小遇丧乱，妄意忧元元。忍饥卧空山，著书十万言。\n贼亮负函贷，江北烟尘昏。奏记本兵府，大事得具论。\n请治故臣罪，深绝衰乱根。言疏卒见弃，袂有血泪痕。\n尔来十五年，残虏尚游魂。遗民沦左衽，何由雪烦冤。\n我发日益白，病骸宁久存。常恐先狗马，不见清中原。"
        },
        {
            "标题": "後寓叹",
            "作者": "陆游",
            "内容": "貂蝉未必出兜鍪，要是苍鹰忆下韝。彭泽往归端为酒，轻车已老岂须侯？千年精卫心平海，三日於菟气食牛。会与高人期物外，摩挲铜狄濡城秋。"
        },
        {
            "标题": "简何同叔",
            "作者": "陆游",
            "内容": "白发都门客，青灯夜雪时；尽捐尘世事，细看月湖诗。格律冰霜敌，襟怀猿鹤知。吾侪端後死，此事要深期。"
        },
        {
            "标题": "後杂兴",
            "作者": "陆游",
            "内容": "俚医刀匕药，老巫半榼酒。拜况不敢忘，淡薄最耐久。"
        },
        {
            "标题": "後园独步有怀张季长正字",
            "作者": "陆游",
            "内容": "斯世元知少赏音，道存何恨死山林。半生去国风埃面，一片忧时铁石心。闲看断云成小立，偶穿修竹得幽寻。故人已到梁州未？尺纸东来抵万金。"
        },
        {
            "标题": "後陵永庆院在大西门外不及一里盖王建墓也有",
            "作者": "陆游",
            "内容": "陵阙凄凉俯旧邦，恨流衮衮似长江。穿残已叹金凫尽，缺落空余石马双。攫饭饥乌占寺鼓，避人飞鼠上经幢。阿和乳臭崇韬耄，堪笑昏童束手降。"
        },
        {
            "标题": "感怀",
            "作者": "陆游",
            "内容": "残年迫衰谢，婴疾归乡枌。诸贤渡江初，总角幸有闻。才非楚倚相，亦能读典坟。夫岂或使之，後死与斯文。世儒凿户牖，道术将瓜分；孤陋守一说，百氏殆可焚。後来岂无人，鼻垩谁挥斤？巍巍贞观治，房魏出河汾。"
        },
        {
            "标题": "山园草木四绝句 其三 拒霜",
            "作者": "陆游",
            "内容": "满庭黄叶舞西风，天地方收肃杀功。何事独蒙青女力，墙头催放数苞红。"
        },
        {
            "标题": "後杂兴",
            "作者": "陆游",
            "内容": "日上明我窗，月出缟我庭。朝暮得佳时，一榼醉复醒。"
        },
        {
            "标题": "後杂兴",
            "作者": "陆游",
            "内容": "腊雪瑞我麦，春雨嘉我谷。老农无他求，一饱万事足。"
        },
        {
            "标题": "七月十一日雨後夜坐户外观月",
            "作者": "陆游",
            "内容": "浴罢淡无事，岸帻临前轩。雷雨始退散，云月相吐吞。风蝉断还续，枝间终夕喧。露萤阖复开，熠熠缀草根。残暑会当去，孰敢厌炮燔？四时莽相代，所叹岁月奔。欢悰挽不留，白发生无根。儿女日夜长，子且复有孙。涧松偶未薪，野鹤犹孤骞。华表幸来归，余事何足言！"
        },
        {
            "标题": "感兴二首 其二",
            "作者": "陆游",
            "内容": "高帝王蜀汉，天下岂易图。幡然用其锋，项羽不支梧。\n嗟余昔从戎，久戍南郑墟。登高望夕烽，只尺咸阳都。\n群胡本无政，剽夺常自如。民穷诉苍天，日夜思来苏。\n连年况枯旱，关辅尤空虚。安得节制帅，弓刀肃驰驱。\n父老上牛酒，善意不可孤。诸将能办此，机会无时无。"
        },
        {
            "标题": "雪後龟堂独坐",
            "作者": "陆游",
            "内容": "闭门屋漏不可居，出门雪泥深尺余。兴阑已回剡溪棹，路滑罢借东家驴。竹窗兀兀无与语，浇愁赖有酒一壶。眼花耳热睡至夜，吹火起读残编书。"
        },
        {
            "标题": "後杂兴",
            "作者": "陆游",
            "内容": "曾合惜日短，别离愁夜长。人老爱吾庐，客归悲故乡。"
        },
        {
            "标题": "感愤",
            "作者": "陆游",
            "内容": "形胜崤潼在，英豪赵魏多。精兵连六郡，要地控三河。慷慨鸿门会，悲伤易水歌。几人懹此志，送老一渔蓑！"
        },
        {
            "标题": "秋夜斋中",
            "作者": "陆游",
            "内容": "残年冉冉返丘园，败屋萧萧长子孙。久悔文辞妨大学，偶因忧患得玄门。扶持後死知天幸，容养无能荷国恩。急雨打窗秋又晚，旋挑野菜助盘餐。"
        },
        {
            "标题": "莫笑",
            "作者": "陆游",
            "内容": "莫笑穷阎叟，人生亦已稀。众中容後死，险处得先归。初服还韦布，晨飧美蕨薇。床头周易在，拾此复畴依？"
        },
        {
            "标题": "後一日复雨",
            "作者": "陆游",
            "内容": "一雨三日水抹堤，南村北村云凄凄。天公约束龙反穴，不忍嘉谷沈涂泥。日光清薄潦未缩，起视又叹行云西。初才淅沥洒窗户，俄已湍泻鸣沟溪。丰凶相乘若翻手，振救小缓辄噬脐。穷阎腐儒不预此，且收芋栗宽儿啼。"
        },
        {
            "标题": "後书感",
            "作者": "陆游",
            "内容": "贫贱终身志不移，闭关涵泳赖书诗。唐虞未远如亲见，周孔犹存岂我欺？九学正须忘寝食，少年误计事文辞。"
        },
        {
            "标题": "後死",
            "作者": "陆游",
            "内容": "後死非初望，余生只自悲。旧交孤剑在，壮志短檠知。行步虽依杖，光阴未付棋。为农自当力，不为学豳诗。"
        },
        {
            "标题": "忽得京书有感",
            "作者": "陆游",
            "内容": "白发苍颜七十翁，朽株枯木略相同。如山储药难医拙，齐斗堆金不换穷。昨梦已抛空劫外，残年全付醉眠中。故人苦未知心事，一纸空烦寄断鸿。"
        },
        {
            "标题": "後园闲步",
            "作者": "陆游",
            "内容": "木叶勾萌喜小春，鬓毛萧飒媿陈人。今朝忽破簿书梦，此地暂还风月身。闲岸纶巾照清浅，却扶藤杖上嶙峋。人生要是便疏豁，金马银台莫问津。"
        },
        {
            "标题": "送任夷仲大监",
            "作者": "陆游",
            "内容": "往者江淮未彻兵，丹阳邂逅识耆英；叩门偶缀诸公後，倒屣曾蒙一笑迎。敢意痴顽成後死，相从髣佛若平生。小诗话别初何有，一段清愁伴橹声。"
        },
        {
            "标题": "雨中过临溪古堠",
            "作者": "陆游",
            "内容": "道边相送驿边迎，水隔山遮似有情。岁晚无聊莫相笑，君方雨立我泥行。"
        },
        {
            "标题": "夏初湖村杂题",
            "作者": "陆游",
            "内容": "嫩日轻风夏未深，曲廊倚杖得闲吟。地偏草茂无人迹，一对茭鸡下绿阴。"
        },
        {
            "标题": "湖村月夕四首 其四",
            "作者": "陆游",
            "内容": "谁持绿酒醉幽人，鹤氅筇枝发兴新。今夜湖边有奇事，青山缺处涌冰轮。"
        },
        {
            "标题": "湖村秋晓",
            "作者": "陆游",
            "内容": "剑阁秦山不计年，却寻剡曲故依然。尽收事业渔舟里，全付光阴酒榼边。平野晓闻孤唳鹤，澄湖秋浸四垂天。九关虎豹君休问，已向人间得地仙。"
        },
        {
            "标题": "湖村月夕",
            "作者": "陆游",
            "内容": "客路风尘化素衣，闲愁冉冉鬓成丝。平生不负月明处，神女庙前闻竹枝。"
        },
        {
            "标题": "湖边小聚",
            "作者": "陆游",
            "内容": "小聚远尘嚣，淳风独未浇。鸣机灯煜煜，饮犊雨萧萧。异味常交致，新醪亦苦邀。人间交道绝，令我慕渔樵。"
        },
        {
            "标题": "湖村月夕",
            "作者": "陆游",
            "内容": "金尊翠杓犹能醉，狐帽貂裘不怕寒。安得骅骝三万疋，月中鼓吹渡桑乾。"
        },
        {
            "标题": "忽忽",
            "作者": "陆游",
            "内容": "忽忽复悠悠，频惊岁月遒。若无船贮酒，将奈斛量愁。列炬燕宫夜，呼鹰汉庙秋。凋年莫多感，梦境付沧洲。"
        },
        {
            "标题": "湖边晓行",
            "作者": "陆游",
            "内容": "蹇驴清晓掠湖堤，缓辔迎凉帽影低。露拆渚莲红渐闹，雨催陂稻绿初齐。先秋叶已时时堕，失旦鸡犹续续啼。不是老来忘睡美，戴星南亩惯扶犁。"
        },
        {
            "标题": "步月",
            "作者": "陆游",
            "内容": "鸥鹭论交有旧盟，越山胜处著柴荆。只思小阁焚香卧，偶作长堤蹋月行。湖阔烟钟来缥缈，林疏渔火见分明。店家已卖新篘酒，一醉今宵似可成。"
        },
        {
            "标题": "雪後龟堂独坐",
            "作者": "陆游",
            "内容": "丈夫自重如拱璧。安用人看一钱直。箪食豆羹不虚受，富贵那可从人得。读书万卷行媿心，幽有鬼神为君惜。龟堂乐处谁得知？红日满窗听雪滴。"
        },
        {
            "标题": "小饮梅花下作",
            "作者": "陆游",
            "内容": "脱巾莫叹发成丝，六十年间万首诗。排日醉过梅落後，通宵吟到雪残时。偶容後死宁非幸？自乞归耕已恨迟。青史满前闲即读，几人为我作蓍龟？"
        },
        {
            "标题": "雪後龟堂独坐",
            "作者": "陆游",
            "内容": "两手龟坼愁出袖，闭户垂帷坐清昼。朝阳破云雪渐消，点滴无穷听檐溜。士生百行虽相补，第一要能安饭糗。诗书幸可教儿童，勿使後人怜晚谬。"
        },
        {
            "标题": "雪後龟堂独坐",
            "作者": "陆游",
            "内容": "牙齿欲落何足惜，烂鬻藜羹自堪食。屋穿不害气吐虹，客至从惊瘦如腊。天公镌汝亦已至，春风裂面雪三尺。浊醪倾罢仰屋歌，尚友孙伴与徐积。"
        },
        {
            "标题": "湖村月夕",
            "作者": "陆游",
            "内容": "锦城曾醉六重阳，回首秋风每断肠。最忆铜壼门外路，满街歌吹月如霜。"
        },
        {
            "标题": "雨後露坐小酌",
            "作者": "陆游",
            "内容": "闭门谁与乐颓年，旋扫桐阴近酒边。病久一春稀见蝶，雨多六月始闻蝉。官仓求饱真聊尔，山墅怀归每惘然。从此读书仍复嬾，惟留白眼望青天。"
        },
        {
            "标题": "夏初湖村杂题",
            "作者": "陆游",
            "内容": "寒泉自换菖蒲水，活火闲煎橄榄茶。自是闲人足闲趣，本无心学野僧家。"
        },
        {
            "标题": "湖村月夕",
            "作者": "陆游",
            "内容": "谁持绿酒醉幽人？鹤氅筇枝发兴新。今夜湖边有奇事，青山缺处涌冰轮。"
        },
        {
            "标题": "夏初湖村杂题",
            "作者": "陆游",
            "内容": "市远村深客到稀，草堂终日掩柴扉。酿成新蜜蜂儿静，分尽残泥燕子归。"
        },
        {
            "标题": "湖村",
            "作者": "陆游",
            "内容": "四十来居湖上村，翩翩七见改初元。风梢解箨竹过母，露叶成阴桐有孙。渴鹿出林窥药井，驯鸥掠水傍棋轩。老人不用夸顽健，时看孙曾浴画盆。"
        },
        {
            "标题": "玉胡蝶（王忠州家席上作）",
            "作者": "陆游",
            "内容": "倦客平生行处，坠鞭京洛，解佩潇湘。此夕何年，来赋宋玉高唐。绣帘开、香尘乍起，莲步稳、银烛分行。暗端相。燕羞莺妒，蝶绕蜂忙。\n\n难忘。芳樽频劝，峭寒新退，玉漏犹长。几许幽情，只愁歌罢月侵廊。欲归时、司空笑问，微近处、丞相嗔狂。断人肠。假饶相送，上马何妨。"
        },
        {
            "标题": "夏初湖村杂题",
            "作者": "陆游",
            "内容": "从来抵死爱湖山，敢料天教半世闲。杜曲桑麻虽苦薄，灞桥风雪却相关。"
        },
        {
            "标题": "湖中暮归",
            "作者": "陆游",
            "内容": "弄楫渔舟水溅衣，兴阑却傍柳边归。风平别浦沈新月，日落前村锁夕霏。乍起鹭行横野去，欲栖鸦阵暗天飞。诗情自合江湖老，敢恨功名与愿违。"
        },
        {
            "标题": "湖上夜归",
            "作者": "陆游",
            "内容": "满镜新霜奈老何！扁舟日日醉颜酡。乐如逐兔牵黄犬，快似麾兵卷白波。霜近菊花犹未见，雨余橙子已堪搓。湖桑小市人无数，争看山翁击橶歌。"
        },
        {
            "标题": "湖山杂赋",
            "作者": "陆游",
            "内容": "不到梅山二十霜，望中常似隔他乡。一杯甖粟纱灯下，最忆初寒宿上方。"
        },
        {
            "标题": "湖山杂赋",
            "作者": "陆游",
            "内容": "门前天镜倒千峰，舍後菰蒲与海通。乘兴出游无远近，烟波何处觅孤篷？"
        },
        {
            "标题": "夏初湖村杂题",
            "作者": "陆游",
            "内容": "日落溪南生暮烟，幅巾萧散立桥边。听残赛庙冬冬鼓，数尽归村只只船。"
        },
        {
            "标题": "湖上今岁游人颇盛戏作",
            "作者": "陆游",
            "内容": "台府官醅岁岁新，兰亭春胜镜湖春。三山小瓮虽堪笑，也向湖边作醉人。"
        },
        {
            "标题": "湖山杂赋",
            "作者": "陆游",
            "内容": "烟中一棹小江秋，忆上牛头倚寺楼。今日篱边残照里，却从西北望牛头。"
        },
        {
            "标题": "纵游归泊湖桥有作",
            "作者": "陆游",
            "内容": "西蜀东吴到处游，千岩万壑独吾州。短篷载月娥江夜，小蹇寻诗禹寺秋。村酒可赊常痛饮，野人有兴即相求。何由唤得王摩诘，为画湖桥一片愁？"
        },
        {
            "标题": "湖山杂赋",
            "作者": "陆游",
            "内容": "东西相望两湖桥，来往无时一画桡。买酒每寻村市步，煮蔬时就野僧寮。"
        },
        {
            "标题": "挟书一卷至湖上戏作",
            "作者": "陆游",
            "内容": "买地孤村结草庐，萧然身世落樵渔。一编在手君无怪，曾典蓬山四库书。"
        },
        {
            "标题": "升仙桥遇风雨大至憩小店",
            "作者": "陆游",
            "内容": "触热真疑堕火灰，雨如飞镞亦佳哉。空江鱼鳖从龙起，平野雷霆拥马来。\n正怪横吹屋茅尽，俄闻下击涧松摧。晚来日漏风犹急，卧看柴扉阖复开。"
        },
        {
            "标题": "湖上赋",
            "作者": "陆游",
            "内容": "冉冉秋将至，沉沉夜向晨。河随天渐转，露洗月如新。瘦竹过眉杖，轻纱折角巾。渔歌四面起，烟水浩无津。"
        },
        {
            "标题": "湖上笋盛出戏作长句",
            "作者": "陆游",
            "内容": "戢戢穿苔玳瑁簪，按行日夜待成林。养渠百尺干霄气，见我平生及物心。剩插藩篱忧玉折，豫期风雨听龙吟。明年又徙囊衣去，谁与平安报好音？"
        },
        {
            "标题": "湖上急雨",
            "作者": "陆游",
            "内容": "溪烟一缕起前滩，急雨俄吞四面山。造化等闲成壮观，月明却送钓船还。"
        },
        {
            "标题": "湖山杂赋",
            "作者": "陆游",
            "内容": "一生到处贾胡留，身属官仓不自由。白首归来更何恨，十年烂醉石帆秋。"
        },
        {
            "标题": "湖上小阁",
            "作者": "陆游",
            "内容": "蒲萄初紫柿初红，小阁凭阑万里风。莫怪年来增酒量，此中能著太虚空。"
        },
        {
            "标题": "湖上今岁游人颇盛戏作",
            "作者": "陆游",
            "内容": "龙船看罢日平西，柳闇花穠步步迷。射的山前朱舫小，樵风泾上紫骝嘶。"
        },
        {
            "标题": "湖山寻梅",
            "作者": "陆游",
            "内容": "镜湖渺渺烟波白，不与人间通地脉。骑龙古仙绝火食，惯住空山啮冰雪。东皇高之置度外，正似人中巢许辈。万木僵死我独存，本来长生非返魂。"
        },
        {
            "标题": "日暮自湖上归",
            "作者": "陆游",
            "内容": "我生本亦与人同，缘薄才疏剩得穷。细水自鸣沙渚外，乱山时出雪云中。僧归独趁残钟去，人散遥怜晚渡空。造物陈诗信奇绝，匆匆摹写不能工。"
        },
        {
            "标题": "湖上笋盛出戏作长句",
            "作者": "陆游",
            "内容": " [宋代] \r\n       陆游"
        },
        {
            "标题": "湖山寻梅",
            "作者": "陆游",
            "内容": "小雪湖上寻梅时，短帽乱插皆繁枝。路人看者窃相语：此老胸中常有诗。归来青灯耿窗扉，心镜忽入造化机。墨池水浅笔锋燥，笑拂吴笺作飞草。"
        },
        {
            "标题": "书喜",
            "作者": "陆游",
            "内容": "堪笑龟堂老更顽，天教白发看青山。家居禹庙兰亭路，诗在林逋魏野间。略计未尝三日醒，细推犹得半生闲。今年况展南湖面，朝借樵风暮可还。"
        },
        {
            "标题": "夏初湖村杂题",
            "作者": "陆游",
            "内容": "胎发茸茸漆不如，夏初安健胜春初。双瞳嬾看公卿面，却解灯前读细书。"
        },
        {
            "标题": "湖山杂赋五首 其四",
            "作者": "陆游",
            "内容": "不到梅山二十霜，望中常似隔他乡。一杯罂粟纱灯下，最忆初寒宿上方。"
        },
        {
            "标题": "晚步门外",
            "作者": "陆游",
            "内容": "槐叶已成阴，楸花亦离离。日暮门无人，迨我消摇时。左持漆园书，右挟栗里诗。风从湖面来，成此一段奇。石路虽甚狭，雅称拖筇枝。少顷山月明，照我角巾歌。"
        },
        {
            "标题": "夜行宿湖头寺",
            "作者": "陆游",
            "内容": "卧载篮舆黄叶村，疏钟杳杳隔溪闻。清霜十里伴微月，断雁半行穿乱云。去国不堪心破碎，平戎空有胆轮囷。泗滨乐石应如旧，谁勒中原第一勋？"
        },
        {
            "标题": "湖上赋",
            "作者": "陆游",
            "内容": "清绝追凉地，平生得未曾。似尝仙掌露，如嚼玉壶冰。狂学菱舟曲，闲寻竹院僧。更思生羽翼，散发醉巴陵。"
        },
        {
            "标题": "暮秋有怀王四季夷",
            "作者": "陆游",
            "内容": "镜湖西畔小茅茨，红叶黄花秋晚时。天阔素书无雁寄，夜阑清梦有灯知。功名蹭蹬初何憾，朋旧乖离未免悲。遥想扁舟五湖口，阻风中酒又成诗。"
        },
        {
            "标题": "夏秋之交小舟早夜往来湖中绝句",
            "作者": "陆游",
            "内容": "秋来湖阔渺无津，旋结渔舟作四邻。满眼是诗渠不领，可怜虚作水云身。"
        },
        {
            "标题": "胡无人",
            "作者": "陆游",
            "内容": "须如蝟毛磔，面如紫石棱。丈夫出门无万里，风云之会立可乘。追奔露宿青海月，夺城夜蹋黄河冰。铁衣度碛雨飒飒，战鼓上陇雷凭凭。三更穷虏送降款，天明积甲如丘陵。中华初识汗血马，东夷再贡霜毛鹰。群阴伏，太阳升，胡无人。宋中兴。丈夫报主有如此，笑人白首篷窗灯。"
        },
        {
            "标题": "湖上今岁游人颇盛戏作",
            "作者": "陆游",
            "内容": "画船鼓吹载凉州，不到三更枉出游。忽有歌声出霄汉，谁家开宴五云楼？"
        },
        {
            "标题": "湖上晚望",
            "作者": "陆游",
            "内容": "闲人无处破除闲，待得渔舟一一还。峰顶夕阳烟际水，分明六幅巨然山。"
        },
        {
            "标题": "湖上秋夜",
            "作者": "陆游",
            "内容": "湖上山衔落月明，钓筒收罢叶舟横。不知身世在何许，一夜萧萧芦荻声。"
        },
        {
            "标题": "湖上遇道翁乃峡中旧所识也",
            "作者": "陆游",
            "内容": "大骂长歌尽放颠，时时一语却超然。扫空百局无棋敌，倒尽千锺是酒仙。巴峡相逢如昨日，山阴重见亦前缘。细思合辱先生友，二十年来不负天。"
        },
        {
            "标题": "古风",
            "作者": "陆游",
            "内容": "少年慕黄老，雅志在山林。火食亦强勉，宁有婚宦心。失脚堕世网，衰病忽侵寻。放逐适天幸，独恨山未深。一床元不睡，翛然横素琴。开门毛发冷，湖阔月欲沈。"
        },
        {
            "标题": "湖上今岁游人颇盛戏作",
            "作者": "陆游",
            "内容": "翠阜青林烟叠重，朱楼画阁雨空蒙。禹祠西走兰亭路，一片湖山锦绣中。"
        },
        {
            "标题": "梅花绝句",
            "作者": "陆游",
            "内容": "湖上梅花手自移，小桥风月最相宜。主人岁岁常为客，莫怪幽香怨不知。"
        },
        {
            "标题": "湖中微雨戏作",
            "作者": "陆游",
            "内容": "搓罢青梅指爪香，一杯聊复答年光。莫言老子无人顾，犹得西施作淡妆。"
        },
        {
            "标题": "十月三日泛舟湖中作",
            "作者": "陆游",
            "内容": "桑落可酿酒，草枯可呼鹰；平生当此时，意气十倍增。即今境界别，千钱买短篷，镜湖三百里，往来寒日中。小甑炊雕胡，玉食无此美。卧闻水鸟声，世念去如洗。知此恨太晚；享此恐不足。南山忽已昏，更就渔村宿。"
        },
        {
            "标题": "湖上作",
            "作者": "陆游",
            "内容": "东泾西泾花极望，红云照波锦裹山。路似掌平身自倦，酒如土贱箧常悭。"
        },
        {
            "标题": "虎洞",
            "作者": "陆游",
            "内容": "空山秋高木叶黄，茫茫百草凋秋霜。逶迤深谷白昼静，群鸦竞噪众鸟翔。洞中有虎何猛烈，牙如利刀爪如铁。奋髯掉尾初出穴，昂头四顾吐其舌。双睛忽动飞电回，层崖长啸阴风来。山中藜藿谁敢采，野外狐兔皆悲哀。嗟虎之猛有如此，自是贪残日无已。岂无壮士裴将军，弯弓射之殄其类。方今上有明圣君，广爱民物怀深仁，推诚不但祝罗网，登用牧守需贤人。四郊无事民安静，有若刘昆多善政。嗟虎虽猛当如何，胡为饮泉卷久阿？明当负子东渡河！"
        },
        {
            "标题": "念归",
            "作者": "陆游",
            "内容": "江城五月朝暮雨，雨脚才收水流础。酒杯未把愁作病，麈柄欲拈谁共语。\n有时暂解簿书围，独坐藤床看香缕。林塘渺渺鸠正欢，帘幕阴阴燕新乳。\n湖山旧隐入我梦，白首忘归独安取。一生花里醉春风，即今愿作扶犁翁。"
        },
        {
            "标题": "湖上作",
            "作者": "陆游",
            "内容": "耳目聪明手足轻，应酬幽事未忘情。百年日向渔樵过，千里云从几席生。樽酒每招邻父共，图书时与小儿评。但余烟水无俦侣，堪笑沙鸥欲抗衡。"
        },
        {
            "标题": "湖塘夜归",
            "作者": "陆游",
            "内容": "渔翁江上佩笭箵，一卷新传范蠡经。郁郁林间桑椹紫，芒芒水面稻苗青。云边筑舍分南北，陌上逢人半醉醒。莫恨西村归路远，行前点点有飞萤。"
        },
        {
            "标题": "湖上夜赋二首 其二",
            "作者": "陆游",
            "内容": "清绝追凉地，平生得未曾。似尝仙掌露，如嚼玉壶冰。\n狂学菱舟曲，闲寻竹院僧。更思生羽翼，散发醉巴陵。"
        },
        {
            "标题": "湖塘晚眺二首 其二",
            "作者": "陆游",
            "内容": "病起闲无事，时来古渡头。烟中卖鱼市，月下采莲舟。\n帆鼓娥江晚，菱歌姥庙秋。长吟无杰句，聊以散吾愁。"
        },
        {
            "标题": "湖水愈缩戏作",
            "作者": "陆游",
            "内容": "瓜垄从来几邵平？镜湖复有一玄英。今秋雨少烟波窄，堪笑沙鸥也败盟。"
        },
        {
            "标题": "湖塘晚眺",
            "作者": "陆游",
            "内容": "病起闲无事，时来古渡头。烟中卖鱼市，月下采莲舟。帆鼓娥江晚，菱歌姥庙秋。长吟无杰句，聊以散吾愁。"
        },
        {
            "标题": "杂书幽居事",
            "作者": "陆游",
            "内容": "卜筑南湖上，梅花几度春。身缘作诗瘦，家为买山贫。野步维渔艇，江楼岸醉巾。谁知会稽叟，不媿葛天民。"
        },
        {
            "标题": "湖塘晚眺",
            "作者": "陆游",
            "内容": "绿树暗村墟，青山绕草庐。奉祠神禹旧，驰道暴秦余。浦色沉烟网，畦声入雨鉏。清秋又如许，幽愤若为摅？"
        },
        {
            "标题": "湖上作",
            "作者": "陆游",
            "内容": "鹅儿泾口晓山横，蜻蜓港头春水生。兰亭之北是茶市，柯桥以西多橹声。"
        },
        {
            "标题": "护国天王院故神霄玉清万寿宫也废圮略尽而规",
            "作者": "陆游",
            "内容": "太霄帝君神霄府，一日玺书行海寓。筑宫奔走谁敢後，万牛挽材山作础。步虚夜半落云间，玉磬漻漻鸾鹤舞。帝师丞相领使名，侍晨校籍纷如雨。洛阳临淮小睥睨，御史立奏投裔土。从来桑门喜嘲竞，举国冠巾噤无语。古传东海会扬尘，君看此地亦荆榛。霓旌仙仗空遗堵，甃缺台倾知几春！牧儿驱牛啮庭草，谁记剑佩来朝真？斜阳却上笋舆去，沟水泠泠愁杀人！"
        },
        {
            "标题": "花时遍游诸家园",
            "作者": "陆游",
            "内容": "枝上猩猩血未曦，尊前红袖醉成围。应须直到三更看，画烛如椽为发辉。"
        },
        {
            "标题": "花时遍游诸家园",
            "作者": "陆游",
            "内容": "丝丝红萼弄春柔，不似疏梅只惯愁。常恐夜寒花索寞，锦茵银烛按凉州。"
        },
        {
            "标题": "开孙满月",
            "作者": "陆游",
            "内容": "夜梦奇童拜且言，今乃幸得生高门。梦後一日得开孙，虎儿堕地百兽奔。未论头角与眉宇，但听啼声谁敢侮！就令长大未必奇，亦作人间孔文举。"
        },
        {
            "标题": "花时遍游诸家园",
            "作者": "陆游",
            "内容": "飞花尽逐五更风，不照先生社酒中。输与新来双燕子，衔泥犹得带残红。"
        },
        {
            "标题": "中溪",
            "作者": "陆游",
            "内容": "散人无俗事，日日山中行。今朝中溪寺，妙绝不可名。幽处万木合，忽然千顷平。绿黛染晴嶂，白云如玉城。岩花劝小酌，天风吹独醒。虽无九皋鹤，奇哉此松声。我如折翼鹏，回尽九万程。脱屦掷拄杖，於此饯余生。"
        },
        {
            "标题": "花时遍游诸家园",
            "作者": "陆游",
            "内容": "海棠已过不成春，丝竹凄凉锁暗尘。眼看燕脂吹作雪，不须零落始愁人。"
        },
        {
            "标题": "花下小酌",
            "作者": "陆游",
            "内容": "云开太华插遥空，我是山中采药翁。何日胡尘扫除尽，敷溪道上醉春风。"
        },
        {
            "标题": "花下小酌",
            "作者": "陆游",
            "内容": "柳色初深燕子回，猩红千点海棠开。鮆鱼莼菜随宜具，也是花前一醉来。"
        },
        {
            "标题": "花时遍游诸家园",
            "作者": "陆游",
            "内容": "翩翩马上帽檐斜，尽日寻春不到家。偏爱张园好风景，半天高柳卧溪花。"
        },
        {
            "标题": "花时遍游诸家园",
            "作者": "陆游",
            "内容": "重萼丹砂品最高，可怜寂寞弃蓬莴。会当车载金钱去，买取春归亦足豪。"
        },
        {
            "标题": "花时遍游诸家园 其六",
            "作者": "陆游",
            "内容": "枝上猩猩血未晞，尊前红袖醉成围。应须直到三更看，画烛如椽为发辉。"
        },
        {
            "标题": "华亭院僧房",
            "作者": "陆游",
            "内容": "半阖朱门见绿苔，幽花仍傍小山开。剑南七月暑未退，明日更携棋簟来。"
        },
        {
            "标题": "华亭院僧房",
            "作者": "陆游",
            "内容": "悠悠马上困思茶，休歇僧房到日斜。殿背无人绿钱满，小盆零落珊瑚花。"
        },
        {
            "标题": "夜话赠华师",
            "作者": "陆游",
            "内容": "少喜洛阳侠，今成衡岳僧。深培地炉火，明照佛龛灯。衰鬓晨霜白，禅心古涧澄。犹能遍参在，为我买行縢。"
        },
        {
            "标题": "喜得建茶",
            "作者": "陆游",
            "内容": "玉食何由到草莱，重奁初喜坼封开。雪霏庾岭红丝磑，乳泛闽溪绿地材。舌本常留甘尽日，鼻端无复鼾如雷。故应不负朋游意，手挈风炉竹下来。"
        },
        {
            "标题": "桃源忆故人（题华山图·五之五）",
            "作者": "陆游",
            "内容": "中原当日三川震。关辅回头煨烬。泪尽两河征镇。日望中兴运。\n\n秋风霜满青青鬓。老却新丰英俊。云外华山千仞。依旧无人问。"
        },
        {
            "标题": "宿华严寺",
            "作者": "陆游",
            "内容": "夜宿华严寺，人扶到上方。唤僧同看画，避佛旋移床。小雨不成雪，烈风还作霜。锺残灯渐暗，趺坐默焚香。"
        },
        {
            "标题": "花时遍游诸家园",
            "作者": "陆游",
            "内容": "看花南陌复东阡，晓露初乾日正妍。走马碧鸡坊里去，市人唤作海棠颠。"
        },
        {
            "标题": "梦入禅林有老宿方升座或云通悟禅师也",
            "作者": "陆游",
            "内容": "尘埃车马何憧憧，獐头鼠目厌妄庸。乐哉梦见德人容，巍巍堂堂人中龙。举头仰望太华峰，摄衣欲往路无从。忽然梦断难再逢，空记说法声如钟。"
        },
        {
            "标题": "怀昔",
            "作者": "陆游",
            "内容": "昔者戍梁益，寝饭鞍马间。一日岁欲暮，扬鞭临散关。增冰塞渭水，飞雪暗岐山。怅望钓璜公，英概如可还。挺剑刺乳虎，血溅貂裘殷；至今传军中，尚媿壮士颜。岂知堕老境，槁木蒙霜菅。泽国气侯晚，仲冬雪犹悭。曩事空梦想，拥褐自笑孱。胡星未霣地，大弓何时弯？"
        },
        {
            "标题": "怀旧",
            "作者": "陆游",
            "内容": "身是人间一断蓬，半生南北任秋风。琴书昔作天涯客，蓑笠今成泽畔翁。梦破江亭山驿外，诗成灯影雨声中。不须强觅前人比，道似香山实不同。"
        },
        {
            "标题": "临别成都帐饮万里桥赠谭德称",
            "作者": "陆游",
            "内容": "成都城南万里桥，芦根苹末风萧萧。映花碾草钿车小，驻坡蓦涧青骢骄。入门翠径绝窈窕，临水飞观何迢嶢。判无功名著不朽，惟仗诗酒宽无聊。迎霜早已足雉兔，微冷便欲思狐貂。喜看缕脍映盘箸，恨欠斫蟹加橙椒。坐中谭侯天下士，龙马毛骨矜超遥。乌犀白紵谪僊样，但可邂逅不可招。今年一战馘余子，风送六翮凌青霄。美人再拜乞利市，醉墨飞落生蛟绡。我衰於世百无用，十年不趁含元朝。华缨肯傍萧飒鬓，宝带那束龙锺腰。祝君好去事明主，日望分喜来渔樵。游谈引类亦细事，寄酒且解相如消。"
        },
        {
            "标题": "怀镜中故庐",
            "作者": "陆游",
            "内容": "临水依山偶占家，数间茆屋半欹斜。云边腰斧入秦望，雨外舞蓑归若耶。从宦只思乘下泽，忤人常悔读南华。病来更怯还乡梦，频鬻廉泉试露芽。"
        },
        {
            "标题": "试茶",
            "作者": "陆游",
            "内容": "苍爪初惊鹰脱韝，得汤已见玉花浮。睡魔何止避三舍，欢伯直知输一筹。日铸焙香怀旧隐，谷帘试水忆西游。银缾铜碾俱官样，恨欠纤纤为捧瓯。"
        },
        {
            "标题": "怀旧用昔人蜀道诗韵",
            "作者": "陆游",
            "内容": "曩自白帝城，一马独入蜀，昼行多水湄，夜宿必山麓。时闻木客啸，常忧射工毒，蜿蜓蛇两头，踸踔夔一足；岂惟耳目骇，直恐性命促。稍历葭萌西，遂出剑阁北，奴僵不敢诉，马病犹尽力，我亦困人客，一日带屡束。最忆苍溪县，送客一亭绿，豆枯狐兔肥，霜早柿栗熟，酒酸压查梨，妓野立土木。主别意益勤，我去疲已极，行行求旅店，借问久乃得。溪声答歌长，灯焰照影独，村深寒更甚，薪尽烧箦竹。须臾风雨至，终夕苦漏屋。於时厌道途，自誓弃微禄。犹几三十年，始谢祝史职。君恩念笃老，内阁使寓直。亦思秋豪报，力惫蓺黍稷。却寻少时书，开卷有惭色。"
        },
        {
            "标题": "喜谭德称归",
            "作者": "陆游",
            "内容": "少鄙章句学，所慕在经世，诸公荐文章，颇恨非素志。一朝落江湖，烂熳得自恣，讨论极王霸，事业窥莘渭，孔明景略间，却立颇眦睨。从人无一欣，对食有三喟。谭侯信豪隽，可共不朽事。天涯再相见，握手更擦泪。欲寻西郊路，斗酒倾意气，浩歌君和我，勿作寻常醉。"
        },
        {
            "标题": "怀谭德称",
            "作者": "陆游",
            "内容": "谭子文章旧有声，几年同客锦官城。江楼列炬千锺饮，花市联鞍一字行。人世绝知非昨梦，天真堪笑博浮名。空斋独夜萧萧雨，枕上诗成梦不成。"
        },
        {
            "标题": "简谭德称排闷",
            "作者": "陆游",
            "内容": "动舆骨相称山岩，自要闲游不避谗。锦里先生为老伴，玉霄散吏是头衔。探春苑路花篸帽，看月江楼酒满衫。惟恨题诗无逸气，媿君阵马与风帆。世事何知与愿违，十年高卧看群飞。猎围花市无人问，渔艇烟村有梦归。银烛焰长摇酒浪，宝刀佩稳压戎衣。君看白首寒窗客，侠气纵横亦未非。"
        },
        {
            "标题": "简谭德称",
            "作者": "陆游",
            "内容": "幼舆骨相称山岩，自要闲游不避谗。锦里先生为老伴，玉霄散吏是头衔。\n探春苑路花篸帽，看月江楼酒满衫。惟恨题诗无逸气，愧君阵马与风帆。"
        },
        {
            "标题": "怀昔",
            "作者": "陆游",
            "内容": "偶住人间日月长，细思方觉少年狂。众中论事归多悔，醉後题诗醒已忘。鼍作鲸吞吁莫测，谷堙山堑浩难量。老来境界全非昨，卧看萦帘一缕香。"
        },
        {
            "标题": "怀青城旧游",
            "作者": "陆游",
            "内容": "宦途到处不黔突，惟有剑南縻岁月。屡游老泽苍玉嶂，疑是虚皇白银阙。松肪捣麦具晨餐，槲叶作衣胜短褐。泥饮不容繁杏落，浩歌常送寒蝉没。水边洞口适有遇，握手一言换凡骨。少陵老子未识真，欲倚黄精除白发。"
        },
        {
            "标题": "怀王美",
            "作者": "陆游",
            "内容": "理发侵霜白，酡颜借酒红。故人千里别，何日一樽同！魂梦徒劳蝶，音书不见鸿。抱琴虽有意，无语倚西风。"
        },
        {
            "标题": "怀绍兴间往还诸公",
            "作者": "陆游",
            "内容": "早岁从诸杰，森然尽国华。辞工出月胁，笔健拔鲸牙。道在穷何憾，年徂生有涯。湖山元不改，老泪湿风沙。"
        },
        {
            "标题": "怀南郑旧游",
            "作者": "陆游",
            "内容": "南山南畔昔从戎，宾主相期意气中。渴骥奔时书满壁，饿鸱鸣处箭凌风。千艘粟漕鱼关北，一点烽传骆谷东。惆怅壮游成昨梦，戴公亭下伴渔翁。"
        },
        {
            "标题": "青城县会饮何氏池亭赠谭德称",
            "作者": "陆游",
            "内容": "赤日黄尘行路难，青城县里得偷闲。十年去国悲霜鬓，六月登楼望雪山。醉客千言犹落笔，美人斗酒未酡颜。凭谁唤住谭夫子。更与徘徊水石间。"
        },
        {
            "标题": "怀旧",
            "作者": "陆游",
            "内容": "狼烟不举羽书稀，幕府相从日打围。最忆定军山下路，乱飘红叶满戎衣。"
        },
        {
            "标题": "怀昔",
            "作者": "陆游",
            "内容": "昔遇高皇帝，华缨接俊游。年光一弹指，世事几浮沤。故国但青嶂，羁臣今白头。平生笑李广，痴绝望封侯。"
        },
        {
            "标题": "秋怀十首末章稍自振起亦古义也 其十",
            "作者": "陆游",
            "内容": "我昔闻关中，水深土平旷。泾渭贯其间，沃壤谁与抗。\n桑麻郁千里，黍林高一丈。潼华临黄河，古出名将相。\n沦陷七十年，北首增惨怆。犹期垂老眼，一睹天下壮。"
        },
        {
            "标题": "离成都後却寄公寿子友德称",
            "作者": "陆游",
            "内容": "萧条常闭爵罗门，点检朋侪几个存？吾道将为天下裂，此心难与俗人言。逢时尚可还三代，掩卷何由作九原。寄语龟城旧交道，新凉殊忆共清尊。"
        },
        {
            "标题": "怀昔",
            "作者": "陆游",
            "内容": "高皇布网收凤麟，我得定交犹数人。陈山清真王逸少，李石风流贺季真。"
        },
        {
            "标题": "简谭德称监丞",
            "作者": "陆游",
            "内容": "广都江上送舟行，泪洒春风别少城。冉冉几经新岁律，依依犹有旧交情。尘冠当挂弹何用，革带频移瘦自惊。剩欲约公风雨夜，一灯相对话平生。"
        },
        {
            "标题": "题徐渊子环碧亭亭有茶山曾先生诗",
            "作者": "陆游",
            "内容": "茶山丈人厌嚣哗，幅巾每访博士家，小亭谈笑不知暮，往往城上闻吹笳。兴来杰作粲珠璧，岁久妙墨亡龙蛇。郎君弟子多白发，回头日月如奔车。徐卿赤城古仙子，十年四海推才华。览观陈迹喜不寐，旋补罅漏支倾斜。曲池还浸古来月，丛莽忽见当时花。重题旧句照高栋，力振风雅排淫哇。席间紵袍已散鹄，堂上讲鼓初停挝。速宜力置竹叶酒，不用更瀹桃花茶。"
        },
        {
            "标题": "浣溪沙 和无咎韵",
            "作者": "陆游",
            "内容": "漫向寒炉醉玉瓶，唤君同赏小窗明。\n夕阳吹角最关情。忙日苦多闲日少，\n新愁常续旧愁生。客中无伴怕君行。"
        },
        {
            "标题": "黄犊",
            "作者": "陆游",
            "内容": "卖刀买黄犊，用以事耕稼。凄风山北秋，缺月溪西夜。小童拾竹枝，相呼聊一跨。秋来作栏成，参差出林罅。青烟起草积，微火近茅舍。未言东作功，此景已可画。"
        },
        {
            "标题": "黄昏小雨中蹔憩苍头在傍云初未尝得瞑予乃甚",
            "作者": "陆游",
            "内容": "人看初无寐，形劳幸少休。梦魂虽栩栩，鼻息未齁齁。轻若风中絮，浮如水上沤。死生君了否？试向此中求。"
        },
        {
            "标题": "秋日独酌",
            "作者": "陆游",
            "内容": "草木秋始繁，黄碧照篱落，虽云各有时，意绪终索莫。老人固多感，对此聊命酌。风霜肃万物，过雁在寥廓。吾当识其大，微物不足托。何以豁旷怀，短章可时作。"
        },
        {
            "标题": "军中杂歌",
            "作者": "陆游",
            "内容": "秦人万里筑长城，不如壮士守北平。晓来碛中雪一丈，洗尽膻腥春草生。"
        },
        {
            "标题": "军中杂歌",
            "作者": "陆游",
            "内容": "三月未春冰塞川，冬月苦寒雪闇天。紫髯将军晓射虎，吓杀胡儿箭似椽。"
        },
        {
            "标题": "军中杂歌",
            "作者": "陆游",
            "内容": "三受降城无壅城，贼来杀尽始还营。漠南漠北静如扫，清夜不闻胡马声。"
        },
        {
            "标题": "军中杂歌",
            "作者": "陆游",
            "内容": "渔阳女儿美如花，春风楼上学琵琶。如今便死知无恨，不属番家属汉家。"
        },
        {
            "标题": "军中杂歌",
            "作者": "陆游",
            "内容": "北庭茫茫秋草枯，正东万里是皇都。征人楼上看太白，思妇城南迎紫姑。"
        },
        {
            "标题": "军中杂歌",
            "作者": "陆游",
            "内容": "名王金冠玉蹀躞，面缚纛下声呱呱。稿街未遽要汝首，卖与酒家钳作奴。"
        },
        {
            "标题": "军中杂歌八首 其七",
            "作者": "陆游",
            "内容": "渔阳儿女美如花，春风楼上学琵琶。如今便死知无恨，不属番家属汉家。"
        },
        {
            "标题": "军中杂歌",
            "作者": "陆游",
            "内容": "匈奴莫复倚长戈，来款军门早乞和。铁骑如山尚可避，飞将军来汝奈何！"
        },
        {
            "标题": "军中杂歌",
            "作者": "陆游",
            "内容": "北面行台号令新，绣旗豹尾渡河津。檄书才下降书至，不用儿郎打女真。"
        },
        {
            "标题": "小雨极凉舟中熟睡至夕",
            "作者": "陆游",
            "内容": "舟中一雨扫飞蝇，半脱纶巾卧翠藤。清梦初回窗日晚，数声柔橹下巴陵。"
        },
        {
            "标题": "种菜",
            "作者": "陆游",
            "内容": "白苣黄瓜上市稀，盘中顿觉有光辉。时清闾里俱安业，殊胜周人咏采薇。"
        },
        {
            "标题": "黄牛峡庙",
            "作者": "陆游",
            "内容": "三峡束江流，崖谷互吐纳。黄牛不负重，云表恣蹴蹋。吴船与蜀舸，有请神必答。谁怜马遭刵，百岁创未合。柂师浪奔走，烹彘陈酒榼。纷然餕神余，羹炙争嘬陀。空庭多落叶，日暮声飒飒。奇文粲可辨，高古篆籀杂。村女卖秋茶，簪花髻鬟匝，襁儿著背上，帖妥若在榻。山寒雪欲下，虎出门早阖。我行忽至此，临风久呜唈。"
        },
        {
            "标题": "明日再游又赋",
            "作者": "陆游",
            "内容": "舟中如甑炊，端坐畏暍死。未能踏增冰，且复呼艇子。纤纤新月低，玉桨沈野水。微风生苹末，尘抱真一洗。可怜黄山塔，突兀暮烟里，依然十年前，看我行万里。两浆且勿摇，横舟小滩尾。得诗偶长吟，宿鹭为惊起。"
        },
        {
            "标题": "山园草木四绝句 其二 黄蜀葵",
            "作者": "陆游",
            "内容": "开时闲淡敛时愁，兰菊应容预胜流。剩欲持杯相领略，一庭风露不禁秋。"
        },
        {
            "标题": "箜篌谣二首寄季长少卿",
            "作者": "陆游",
            "内容": "庭树非不荣，霜霣万叶枯。朋友岂我弃，渐远势自疏。中夜起太息，发箧觅旧书，尘昏蠹蚀损，行缺字欲无。一读色已变，再读涕泪濡。卷书置箧中，宁使饱蠹鱼。"
        },
        {
            "标题": "黄氏冲和堂",
            "作者": "陆游",
            "内容": "冲和堂中和气袭，堆笏满床群从集。宜州太史一纸书，百年笔墨犹山立。使君所学何超然？要是胸中不负天。王畿奉使才廿日，忠厚风流天下传。国家多事民力困，正要设施先百郡。但令一念与天通，河南南阳亦可问。"
        },
        {
            "标题": "箜篌谣二首寄季长少卿",
            "作者": "陆游",
            "内容": "少壮离别时，回顾日月长；会合终有期，何恨天一方。我齿如败屐，君发如新霜，余日复几何，万里遥相望。欲泣老无泪，欲梦不可常。寄书何时到？江汉春茫茫。"
        },
        {
            "标题": "黄蜀葵",
            "作者": "陆游",
            "内容": "开时闲淡歛时愁，兰菊应容预胜流。剩欲持杯相领略，一庭风露不禁秋。"
        },
        {
            "标题": "黄鸦吟",
            "作者": "陆游",
            "内容": "嗟哉黄鸦一何陋！性喜隐翳藏荒囿。烟深翅重飞不起，鸣声谷谷知雨候。夜与妖鵩群，又似恶白昼。羽毛不足辱弹射，滋味不足登俎豆。捕之既无用，鬻之又不售。譬之人以支离而全，木以拥肿而寿。若予者智不能知农圃，学不能举孝秀，名不哗世，动得嘲诟，是亦天下不材之尤，尚何议乎汝後！"
        },
        {
            "标题": "黄山塔",
            "作者": "陆游",
            "内容": "风吹旗脚西南开，挂帆槌鼓何快哉！转头已失望夫石，黄山孤塔迎人来。黄山劝汝一杯酒，送往迎来殊耐久。明年我作故乡归，还对黄山一搔首。"
        },
        {
            "标题": "会稽行",
            "作者": "陆游",
            "内容": "我欲游蓬壶，安得身插羽；我欲隐嵩华，叹息非吾土。会稽多名山，开迹自往古；岂惟颂刻秦，乃有庙祀禹。山形舞鸾凤，泉脉流湩乳。家家富水竹，处处生兰杜。方舟泛曹娥，健席拂天姥，朱楼入烟霄，白塔临云雨，修梁看龙化，遗箭遣鹤取。茶荈可作经，杨梅亦著谱，湖蓴山蕨辈，一一难遽数。终年游不厌，冰玉生肺腑。诵诗有樵童，乞字到俚妪。况复青青衿，盛不减邹鲁。古诗三千篇，安知阙吴楚；土风聊补亡，吾言岂夸诩。"
        },
        {
            "标题": "挥手",
            "作者": "陆游",
            "内容": "挥手群玉府，说驾石帆山。偶与片云出，却随孤鹤还。松风暮萧瑟，石溜夜淙潺。阿敏读书处，更添茆一间。"
        },
        {
            "标题": "秋夜",
            "作者": "陆游",
            "内容": "秋气侵帷梦不成，一灯西壁翳还明。风高露井无桐叶，雨急烟村有雁声。击筑谁同燕市饮？赁舂方作会稽行。从来自许知何等，堪叹江湖白发生。"
        },
        {
            "标题": "晦前二日夜欲晓自湖上归对残月独酌",
            "作者": "陆游",
            "内容": "小阁对寒蟾，山尊尽更添。方看一轮满，又叹两头纤。脉脉离云峤，娟娟傍画檐。五更清露下，不恨客衣沾。"
        },
        {
            "标题": "或遗木瓜有双实者香甚戏作",
            "作者": "陆游",
            "内容": "宣城绣瓜有奇香，偶得并蔕置枕傍。六根互用亦何常？我以鼻嗅代舌尝。"
        },
        {
            "标题": "好事近",
            "作者": "陆游",
            "内容": "混迹寄人间，夜夜画楼银烛。谁见五云丹灶，养黄芽初熟。\n\n春风归从紫皇游，东海宴旸谷。进罢碧桃花赋，赐玉尘千斛。"
        },
        {
            "标题": "饥坐戏咏",
            "作者": "陆游",
            "内容": "衰鬓萧然满镜霜，一庵归老镜湖傍。有怀每恨交朋远，无食方知日月长。落笔未妨诗衮衮，闭门犹喜气扬扬。晚来袖手蒲团稳，笑唤儿童代夜香。"
        },
        {
            "标题": "时雨",
            "作者": "陆游",
            "内容": "时雨及芒种，四野皆插秧。家家麦饭美，处处菱歌长。老我成惰农，永日付竹床。衰发短不栉，爱此一雨凉。庭木集奇声，架藤发幽香。莺衣湿不去，劝我持一觞。即今幸无事，际海皆农桑；野老固不穷，击壤歌虞唐。"
        },
        {
            "标题": "或问余近况示以长句",
            "作者": "陆游",
            "内容": "天亦知予嬾是真，暮年乞与自由身。幽寻东浦鹭迎棹，独卧北窗莺唤人。野卉满头狂取醉，草庐容膝乐忘贫。死时是处堪藏骨，不用要离更作邻。"
        },
        {
            "标题": "或遗以两大瓢因寓物外兴",
            "作者": "陆游",
            "内容": "槲叶为衣草结庐，生涯正付两葫芦。名山历遍家何有？尘念空来梦欲无。野鹤巢云元自瘦，涧松埋雪定非枯。悠然但觅高楼醉，何处人间无酒徒？"
        },
        {
            "标题": "或问余近况示以长句",
            "作者": "陆游",
            "内容": "天亦知予懒是真，莫年乞与自由身。幽寻东浦鹭迎棹，独卧北窗莺唤人。\n野卉满头狂取醉，草庐容膝乐忘贫。死时是处堪藏骨，不用要离更作邻。"
        },
        {
            "标题": "鸡犬",
            "作者": "陆游",
            "内容": "乡村年久竞农务，秋歛春耕恐失时。我老元无夙兴事，嬾鸡啼晓恰相宜。"
        },
        {
            "标题": "稽山道中",
            "作者": "陆游",
            "内容": "文章事业初何有，钟鼎山林本自同。昨暮钓鱼天镜北，今朝采药石帆东。"
        },
        {
            "标题": "稽山道中",
            "作者": "陆游",
            "内容": "禹陵草木初沾露，谢墅人家已闭门。八十年间几来往，痴顽不料至今存。"
        },
        {
            "标题": "拥炉",
            "作者": "陆游",
            "内容": "急雨狂风暮不收，燎炉薪暖复何忧。如倾潋灩鹅黄酒，似拥蒙茸狐白裘。大泽羁鸿来万里，高城传漏过三筹。明朝会看稽山雪，莫为冲寒怯上楼。"
        },
        {
            "标题": "鸡犬",
            "作者": "陆游",
            "内容": "贫家也复谨朝昏，小犬今年乞近村。糖秕无多深媿汝，狺狺终夜护篱门。"
        },
        {
            "标题": "汲东山下井",
            "作者": "陆游",
            "内容": "从来耽酒须微禄，绝禄三年酒盏疏。百尺辘轳新浚井，一杯聊慰渴相如。"
        },
        {
            "标题": "感遇",
            "作者": "陆游",
            "内容": "我以善勉汝，汝谓出訾毁；置之不复言，意又不能已。为善如筑台。成功由积累，中休犹不可，况本无基址。未言破万卷，日且读十纸，学虽在力行，要是从此始。"
        },
        {
            "标题": "鸡犬二首 其一",
            "作者": "陆游",
            "内容": "乡村年久竞农务，秋敛春耕恐失时。我老元无夙兴事，懒鸡啼晓恰相宜。"
        },
        {
            "标题": "稽山农",
            "作者": "陆游",
            "内容": "华胥氏之国，可以卜吾居，无怀氏之民，可以为吾友。眼如岩电不看人，腹似鸱夷惟贮酒。周公礼乐寂不传，司马兵法亡亦久。赖有神农之学存至今，扶犁近可师野叟。粗缯大布以御冬，黄粱黑黍身自舂，园畦翦韭胜肉美，社瓮拨醅如粥醲。安得天下常年丰，老死不见传边烽；利名画断莫挂口，子孙世作稽山农。"
        },
        {
            "标题": "羁怀",
            "作者": "陆游",
            "内容": "羁怀不复耐悲欢，清镜朝朝雪鬓繁。谢傅畏逢亲友别，庞公思遗子孙安。残骸累岁归民伍，半俸今春上县官。闭户惟须学坚坐，不知更败几蒲团？"
        },
        {
            "标题": "游三井观",
            "作者": "陆游",
            "内容": "三井久知名，暇日偶一访。栋宇坏欲尽，基址尚闳壮。画墙皆国工，烟云俨天仗，旌旄亚戈戟，佩玉杂弓＊。太古实杰作，笔落九天上，吴生名擅世，睥睨未肯让。规模远有考，意象豪不放。最奇老臞仙，骨立神愈王。石恪虽少怪，用笔亦跌宕。两姝淡蛾眉，非复火食状。尘埃久侵蚀，风雨无盖障。好事未易逢，宁能久亡恙。雍洛劫火余，妙迹尽凋丧。斯游恐难继，伫立增悄怆。"
        },
        {
            "标题": "箕卜",
            "作者": "陆游",
            "内容": "孟春百草灵，古俗迎紫姑。厨中取竹箕，冒以妇裙襦，竖子夹扶持，插笔祝其书，俄若有物凭，对答不须臾。岂必考中否，一笑聊相娱，诗章亦间作，酒食随所须。兴阑忽辞去，谁能执其袪。持箕畀灶婢，弃笔卧墙隅。几席亦已彻，狼藉果与蔬。纷纷竟何益，人鬼均一愚！"
        },
        {
            "标题": "稽山行",
            "作者": "陆游",
            "内容": "稽山何巍巍，浙江水汤汤，千里亘大野，勾践之所荒。春雨桑柘绿，秋风粳稻香。村村作蟹椴，处处起鱼梁。陂放万头鸭，园覆千畦姜。舂碓声如雷，私债逾官仓。禹庙争奉牲，兰亭共流觞。空巷看竞渡，倒社观戏场。项里杨梅熟，采摘日夜忙，翠篮满山路，不数荔枝筐，星驰入侯家，那惜黄金偿。湘湖蓴菜出，卖者环三乡。何以共烹煮，鲈鱼三尺长。芳鲜初上市，羊酪何足当。镜湖滀众水，自汉无旱蝗。重楼与曲槛，潋灩浮湖光。舟行以当车，小繖遮新妆。浅坊小陌间，深夜理丝簧。我老述此诗，妄继古乐章；恨无季札听，大国风泱泱。"
        },
        {
            "标题": "入秋游山赋诗略无阙日戏作五字七首识之以野",
            "作者": "陆游",
            "内容": "驴病比已损，秋风轻四蹄，朝游支遁寺，暮涉干吉溪。青嶂环孤村，绿波溢横堤。吾行本无定，所至穷攀跻。细推亦何乐，正类好锻嵇。自今当务本，春芜饱鉏犁。"
        },
        {
            "标题": "极相思",
            "作者": "陆游",
            "内容": "江头疏雨轻烟。寒食落花天。翻红坠素，残霞暗锦，一段凄然。\n\n惆怅东君堪恨处，也不念、冷落尊前。那堪更看，漫空相趁，柳絮榆钱。"
        },
        {
            "标题": "疾小愈纵笔作短章",
            "作者": "陆游",
            "内容": "治疾如治盗，要使复其常；藉曰用戈矛，全之宁欲伤。彼盗皆吾民，初非若胡羌；奈何一朝忿，直欲事欧攘？欧攘虽快心，少忍理则长。华陀古神医，煎浣到肺肠，取效虽卓荦，去死真毫芒。君审欲除盗，惟当法龚黄，抚摩倘有道，四境皆耕桑。我亦以治疾，不减玉函方。"
        },
        {
            "标题": "婺州州宅极目亭",
            "作者": "陆游",
            "内容": "尚书曳履上星辰，小为东阳作主人。朱阁凌空云缥缈，青山绕郭玉嶙峋。似闻旋教新歌舞，且慰重临旧吏民。莫倚阑干西北角，即今河洛尚胡尘。"
        },
        {
            "标题": "即事示儿辈",
            "作者": "陆游",
            "内容": "今岁霜迟殊未寒，篱东乌桕叶才丹。病轻渐喜免求药，老甚难夸能据鞍。邻舍僧贫分米少，酒坊人熟督钱宽。晚来笑向儿孙说，且得无生一话团。"
        },
        {
            "标题": "急雨遽凉",
            "作者": "陆游",
            "内容": "急雨消残暑，旷然天地秋。露萤矜熠熠，风叶送飕飕。凉篻惟添睡，明河不洗愁。流年又如此，随处怯登楼。"
        },
        {
            "标题": "稽山",
            "作者": "陆游",
            "内容": "我识康庐面，亦抚终南背，平生爱山心，於此可无悔。晚归古会稽，开门与山对。奇峰绾髻鬟，横岭扫眉黛。岂亦念孤愁，一日变万态。风月娱朝夕，云烟阅明晦。一洗故乡悲，更益吾庐爱。东偏得山多，寝食鲜不在。宁无度世人，谈笑见英概。御风倘可留，为我倾玉瀣。"
        },
        {
            "标题": "极相思·江头疏雨轻烟",
            "作者": "陆游",
            "内容": "江头疏雨轻烟。寒食落花天。翻红坠素，残霞暗锦，一段凄然。惆怅东君堪恨处，也不念、冷落尊前。那堪更看，漫空相趁，柳絮榆钱。"
        },
        {
            "标题": "南园观梅",
            "作者": "陆游",
            "内容": "幽径疏篱洗世尘，眼明见此数枝新。横斜恰受三更月，璀璨先回万物春。洛浦淩波矜绝态，缑山骑鹤想前身。放翁著句烦君记，画在生绡却未真。"
        },
        {
            "标题": "记前辈语",
            "作者": "陆游",
            "内容": "畴昔见诸老，从客闻至言。马非求路寝，木岂愿牺尊。卧起数椽屋，啸歌三亩园。人生正应尔，云梦不须吞。"
        },
        {
            "标题": "记乙丑十月一日夜梦",
            "作者": "陆游",
            "内容": "旋籴街头米数升，黄昏看上店身灯。明朝山路闻饶石，买得乌骡喜不胜。"
        },
        {
            "标题": "暮春龟堂即事四首 其四",
            "作者": "陆游",
            "内容": "东皇促驾又天涯，一片难寻堕地花。瘦策穿林数新笋，素屏围枕听鸣蛙。\n蚕房已里清明种，茶户初收谷雨芽。欲把一杯壶已罄，谩搜诗句答年华。"
        },
        {
            "标题": "记梦二首 其二",
            "作者": "陆游",
            "内容": "老来百事不关身，北陌东阡一幅巾。忽梦行军太行路，不惟无想亦无因。"
        },
        {
            "标题": "急雨",
            "作者": "陆游",
            "内容": "阴云屯硖口，急雨过城头。白舫投沙峡，青帘卷市楼。漂摇争阖户，壅溢共疏沟。抽得驱蝇手，题诗慰旅愁。"
        },
        {
            "标题": "己巳正月十八九日间雪复大作不止",
            "作者": "陆游",
            "内容": "早衰常畏雪，况复在江干。三日不能出，数年无此寒。卷帘惊滉漾，下榻觉蹒跚。稚子应怜我，孤吟兴未阑。"
        },
        {
            "标题": "记悔",
            "作者": "陆游",
            "内容": "我悔不学农，力耕泥水中，二月始穑事，十月毕农功。我悔不学医，早读黄帝书，名方手自缉，上药如山储。不然去从戎，白首捍塞壖。最下作巫祝，为国祈丰年。犹胜业文辞，志在斗升禄。一朝陪众隽，所望亦已足。岂知赋命薄，平地成怨仇。生为马伏枥，死为狐首丘。已矣何所悲？但悔始谌错。赋诗置座傍，聊以志吾怍。"
        },
        {
            "标题": "山行",
            "作者": "陆游",
            "内容": "缘崖曲曲羊肠路，傍水疏疏麂眼篱。举起短鞭成一笑，吾诗正是策勋时。"
        },
        {
            "标题": "幽居即事九首 其四",
            "作者": "陆游",
            "内容": "小硙落雪花，修绠汲牛乳。幽人作茶供，爽气生眉宇。\n年来不把酒，杯榼委尘土。卧石听松风，萧然老桑苧。"
        },
        {
            "标题": "记闲",
            "作者": "陆游",
            "内容": "白云堆里看青山，猿鸟为邻日往还。黄绮後身应我是，再来依旧一生闲。"
        },
        {
            "标题": "暮春龟堂即事四首 其二",
            "作者": "陆游",
            "内容": "踯躅花开照眼明，缓扶藤杖绕廊行。流年又见一春过，苦雨略无三日晴。\n觅句未应妨熟睡，漱泉聊足解馀酲。鹿麛雉子常追逐，谁识山翁及物情。"
        },
        {
            "标题": "记乙丑十月一日夜梦",
            "作者": "陆游",
            "内容": "梦里江淮道上行，解装扫榻喜新晴。店门邂逅绨袍客，共把茶瓯说养生。"
        },
        {
            "标题": "记梦",
            "作者": "陆游",
            "内容": "环立江头千万峰，梦中於此倚枯筇。青冥谁见欹巾角，碧瀣闲将洗笔锋。一卷素书云笈贮，数升松麦水机舂。正呼鹤驾凌风去，惊觉西山烟外钟。"
        },
        {
            "标题": "南定楼遇急雨",
            "作者": "陆游",
            "内容": "行遍梁州到益州，今年又作度泸游。江山重复争供眼，风雨纵横乱入楼。人语朱离逢峒獠，棹歌欸乃下吴舟。天涯住稳归心嬾，登览茫然却欲愁。"
        },
        {
            "标题": "幽居即事九首 其五",
            "作者": "陆游",
            "内容": "日铸岁几何，苞苴遍权门。野人求其类，金墺实弟昆。\n超然高世韵，何独驱睡昏。安得如吾宗，坐致顾渚园。"
        },
        {
            "标题": "己未新岁",
            "作者": "陆游",
            "内容": "饯岁愁虽剧，迎年喜亦深。桃符带草写，椒酒过花斟。车马久无迹，儿孙聊慰心。更欣春意早，处处有鸣禽。"
        },
        {
            "标题": "舟中望禹祠兰亭诸山",
            "作者": "陆游",
            "内容": "橹枝讴轧出烟津，醉倚船篷岸幅巾。禹穴探书惭旧学，涂山执玉记前身。云低野泽号新雁，露湿芳洲老白苹。逸少亡来欲千载，眼中髣佛见清真。"
        },
        {
            "标题": "己未重五",
            "作者": "陆游",
            "内容": "门楣束艾作神人，团粽盘中节物新。安用丹书禳赤口，风波虽恶不关身。"
        },
        {
            "标题": "己巳元日",
            "作者": "陆游",
            "内容": "曾孙新长奉椒觞，儿女冠笄各缀行。身作太翁垂九十，醉来堪喜亦堪伤。"
        },
        {
            "标题": "记戊午十一月二十四夜梦",
            "作者": "陆游",
            "内容": "街南酒楼粲丹碧，万顷湖光照山色。我来半醉蹑危梯，坐客惊顾闻飞屐。长绦短帽黄絁裘，从一山童持药笈。近传老仙尝过市，此翁或是那可识？逡巡相语或稽首，争献名樽冀余沥。我欲自言度不听，亦复轩然为专席。高谈方纵惊四座，不觉邻鸡呼梦破。人生自欺多类此，抚枕长谣识吾过。"
        },
        {
            "标题": "记九月三十日夜半梦",
            "作者": "陆游",
            "内容": "一梦邯郸亦壮哉！沙堤金辔络龙媒。两行画戟森朱户，十丈平桥夹绿槐。东阁群英鸣佩集，北庭大战捷旗来。太平事业方施设，谁遣晨鸡苦唤回？"
        },
        {
            "标题": "己未岁暮",
            "作者": "陆游",
            "内容": "七十六年将到时，龙锺犹复强支持。寒灯照影始知瘦，薄酒作酲方觉衰。春日尚能持冷饼，花时未碍插繁枝。痴顽应有傍观笑，自课园丁补槿篱。"
        },
        {
            "标题": "己未冬至",
            "作者": "陆游",
            "内容": "老人畏添岁，每叹时序速。今朝阳始生，在易得来复。扶衰奉先祭，拜起赖童仆。儿曹亦寿我，鱼兔随事足。欢言为一醉，家酿及新熟。占年当得稔，喜笑动邻曲。冀从宿麦始，载重车折轴，明年秋社时，处处餍酒肉。"
        },
        {
            "标题": "记九月二十六夜梦",
            "作者": "陆游",
            "内容": "海山万峰郁参差，宫殿插水蟠蛟螭。碧桃千树自开落，飞桥架空来者谁？桐枝高耸宿丹凤，莲叶半展巢金龟。和风微度宝筝响，永日徐转帘阴移。西厢恍记旧游处，素壁好在寻春诗。当年意气不少让，跌宕醉墨纷淋漓。宿酲未解字犹湿，人间岁月浩莫推。叹惊抚几忽梦断，海阔天远难重期。"
        },
        {
            "标题": "记梦二首 其一",
            "作者": "陆游",
            "内容": "乌巾白纻忆当年，抵死寻春不自怜。憔悴剑南双鬓改，梦中犹上暗门船。"
        },
        {
            "标题": "计子布归程已过新安入畿县界",
            "作者": "陆游",
            "内容": "忆昔初登下峡船，一回望汝一凄然。梦魂南北略万里，人世短长无百年。强遣老怀终兀兀，忽闻归骑已翩翩。今朝屈指无穷喜，历尽江山近日边。"
        },
        {
            "标题": "秋夜纪怀",
            "作者": "陆游",
            "内容": "瞿昙起西域，老氏奋中州。谈理一家说，蠹民千载忧。横流当有自，独立岂相仇。垂世诗书在，儿童勿外求。"
        },
        {
            "标题": "秋夜纪怀三首 其三",
            "作者": "陆游",
            "内容": "北斗垂莽苍，明河浮太清。风林一叶下，露草百虫鸣。\n病入新凉减，诗从半睡成。还思散关路，炬火驿前迎。"
        },
        {
            "标题": "季秋已寒节令颇正喜而有赋",
            "作者": "陆游",
            "内容": "霜降今年已薄霜，菊花开亦及重阳。四时气正无愆伏，比屋年丰有盖藏。风色萧萧生麦陇，车声碌碌满鱼塘。老夫亦与人同乐，醉倒何妨卧道傍。"
        },
        {
            "标题": "纪怀",
            "作者": "陆游",
            "内容": "未斸要离冢畔云，侩牛得食寄乡枌。修身本欲善吾死，临事岂忘尊所闻。时序管宁亲馈奠，江山庞老上丘坟。饰巾家箦从来事，万种悠悠莫苦分。"
        },
        {
            "标题": "三月十六日至柯桥迎子布东还",
            "作者": "陆游",
            "内容": "我似伤禽带箭飞，更怜汝作雁行稀。异时恐抱终身恨，此日宁知徒步归。万里外应劳远梦，三年前已挂朝衣。断编蠹简相从老，绝念功名亦丈非。"
        },
        {
            "标题": "季夏杂兴",
            "作者": "陆游",
            "内容": "熟睡一炊顷，清谈数刻间。未言能近道，要得暂身闲。"
        },
        {
            "标题": "季夏杂兴四首 其一",
            "作者": "陆游",
            "内容": "蚁斗知将雨，虫鸣觉近秋。衰翁非爱酒，无计奈孤愁。"
        },
        {
            "标题": "季夏杂兴",
            "作者": "陆游",
            "内容": "蚁门知将雨，虫鸣觉近秋。衰翁非爱酒，无计奈孤愁。"
        },
        {
            "标题": "三月十六日至柯桥迎子布东还",
            "作者": "陆游",
            "内容": "江国常年秋雁飞，吾儿远客寄书稀。道途一见相持泣，邻曲聚观同载归。草草杯盘更起舞，匆匆刀尺旋裁衣。从今父子茅檐下，回首人间万事非。"
        },
        {
            "标题": "季夏杂兴",
            "作者": "陆游",
            "内容": "疏泉浇药垄，枕石听松风。此乐惭专享，无因与客同。"
        },
        {
            "标题": "秋夜纪怀三首 其二",
            "作者": "陆游",
            "内容": "瞿昙起西域，老氏奋中州。谈理一家说，蠹民千载忧。\n横流当有自，独立岂相仇。垂世诗书在，儿童勿外求。"
        },
        {
            "标题": "季夏杂兴",
            "作者": "陆游",
            "内容": "巉巉瘦驴岭，莽莽老牛陂。四海均羁旅，何人感此诗？"
        },
        {
            "标题": "寄别李德远",
            "作者": "陆游",
            "内容": "李侯不恨世卖友，陆子那须钱买山。出牧君当千里去，归耕我判一生闲。中原乱後儒风替，党禁兴来士气孱。复古主盟须老手，勉追庆历数公间。"
        },
        {
            "标题": "祭灶与邻曲散福",
            "作者": "陆游",
            "内容": "已幸悬车示子孙，正须祭灶请比邻。岁时风俗相传久，宾主欢娱一笑新。雪鬓坐深知敬老，瓦盆酌满不羞贫。问君此夕茅檐底，何似原头乐社神？"
        },
        {
            "标题": "寄别李德远",
            "作者": "陆游",
            "内容": "萧萧风雨临川驿，邂逅连床若有期。自起挑灯贪夜话，疾呼索饭疗朝饥。即今明月共千里，已占深林巢一枝。惜别自嫌儿女态，梦骑羸马度芳陂。"
        },
        {
            "标题": "寄陈鲁山正字",
            "作者": "陆游",
            "内容": "平生交游中，陈子我所敬。初犹似豪举，晚乃抱渊静。独观心地初，皎若虚室镜。人知自渠事，道行君有命。青衫二十年，老色上须鬓。偶然预收召，瘦马趁朝请。退食辄杜门，不省求捷径。似闻石渠书，雌黄久未定。丁字犹恨曲，朋字竟须正。愿君试思之，鱼鲁何足订。"
        },
        {
            "标题": "寄陈鲁山",
            "作者": "陆游",
            "内容": "诸公贵人识面稀，胸中璀璨漫珠玑。即今举手遮西日，应有流尘化素衣。旧学极知难少眨，吾侪持此欲安归？夜来风雨空堂静，忽忆灯前语入微。"
        },
        {
            "标题": "寄陈鲁山",
            "作者": "陆游",
            "内容": "天下无虞国论深，书生端合老山林。平生力学所得处，政要如今不动心。旧友几年犹短褐，谪官万里少来音。愿公思此宽羁旅，静胜炎曦岂易侵。"
        },
        {
            "标题": "寄邓公寿",
            "作者": "陆游",
            "内容": "高标瑶树与琼林，灵府清寒出苦吟。海内十年求识面，江边一见即论心。纷纷俗子常成市，亹亹微言孰赏音？闻道南池梅最早，要君携手试同寻。"
        },
        {
            "标题": "自上清延庆归过丈人观少留",
            "作者": "陆游",
            "内容": "再到蓬莱路欲平，却吹长笛过青城。空山霜叶无行迹，半岭天风有啸声。细栈跨云萦峭绝，危桥飞柱插澄清。玉华更控青鸾住，要倚栏干待月明。"
        },
        {
            "标题": "假山拟宛陵先生体",
            "作者": "陆游",
            "内容": "叠石作小山，埋瓮作小潭。旁为负薪径，中开钓鱼庵。谷声应钟鼓，波影倒松楠。借问此何许，恐是庐山南。"
        },
        {
            "标题": "寄酬曾学士学宛陵先生体比得书云所寓广教僧",
            "作者": "陆游",
            "内容": "庭中下乾鹊，门外传远书，小印红屈蟠，两端黄蜡涂。开缄展矮纸，滑细疑卵肤。首言劳良苦，後问逮妻孥，中间勉以仕，语意极勤渠。字如老瘠竹，墨淡行疏疏。诗如古鼎篆，可爱不可摹。快读醒人意，垢痒逢爬梳。细读味益长，炙毂出膏腴。行吟坐卧看，废食至日晡。想见落笔时，万象听指呼。亦知题诗处，绿井石发麤。公闲计有客，煎茶置风炉。倘公无客时，濯缨亦足娱。井名本季疵。思人理岂无。居然及贱子，媿谢恩意殊。几时得从公，旧学锄荒芜。古文讲声形，误字辨鲁鱼。时时酌井泉，露芽奉瓢盂。不知公许否？因风报何如。"
        },
        {
            "标题": "寄二子",
            "作者": "陆游",
            "内容": "大儿新作鹤林游，仲子经年戍吉州。日日望书常至暮，时时入梦却添愁。得官本自轻齐虏，对景宁当似楚囚？识取乃翁行履处，一生任运笑人谋。"
        },
        {
            "标题": "寄吕子和南厢",
            "作者": "陆游",
            "内容": "圣代多名德，君家不乏公。还看短袍绿，来蹋软麈红。小忍便无事，力行方有功。官闲能念我，时寄尺书东！"
        },
        {
            "标题": "熏蚊效宛陵先生体",
            "作者": "陆游",
            "内容": "泽国故多蚊，乘夜吁可怪。举扇不能却，燔艾取一快。不如小忍之，驱逐吾已隘。宁闻大度士，变色为蜂虿？"
        },
        {
            "标题": "寄龚立道",
            "作者": "陆游",
            "内容": "龚子吴中第一流，老农何幸接英游。难逢正似玉杵臼，易散便成风马牛。\n清夜话端思滚滚，暮年心事恐悠悠。何由唤得阊门棹，一醉千岩万壑秋。"
        },
        {
            "标题": "寄方瞳胡先生",
            "作者": "陆游",
            "内容": "形槁神弥王，心虚脑自凝。平生一酒榼，万里两行縢。安枕存玄牝，斋居养绛陵。他年乔岳下，正昼看飞腾。"
        },
        {
            "标题": "寄龚立道",
            "作者": "陆游",
            "内容": "龚子吴中第一流，老农何幸接英游！难逢正似玉杵臼，易散便成风马牛。清夜话端思滚滚，暮年心事恐悠悠。何由唤得阊门棹，一醉千岩万壑秋？"
        },
        {
            "标题": "寄龚实之正言",
            "作者": "陆游",
            "内容": "台省诸公岁岁新，平生敬慕独斯人。山林不恨音尘远，梦寐时容笑语亲。学道皮肤虽脱落，忧时肝胆尚轮囷。至和嘉佑须公了，乞向升平作幸民。"
        },
        {
            "标题": "寄黄龙升老",
            "作者": "陆游",
            "内容": "读书万卷裂儒衣，黄金可成弃不为。快哉天马不可羁，开口便呼临济儿。诸方蹴蹋莫支持，吾州一老偶得之。闭门夜付僧伽黎，明日声价羽檄驰。弟子不必不如师，黄龙所立尤瑰奇。空山鬼火号狐狸，筑屋千础食万缁。痴人不解公游嬉，嫉怒欲碎门前碑。世衰道丧士自欺，山林亦复践骇机。长谣寄公公试思，吾辈救此当何施？"
        },
        {
            "标题": "寄姜梅山雷字诗",
            "作者": "陆游",
            "内容": "章台官柳映宫槐，宝马蹄轻不动埃。只怪好诗无与敌，谁知古学有从来。江山常逐客帆远，岁月不禁衙鼓催。剩约东林投净灶，高情千载友宗雷。"
        },
        {
            "标题": "寄径山印禅师",
            "作者": "陆游",
            "内容": "市朝声利战方酣，眼看纷纷每不堪。但有客夸车九九，了无人问众三三。会当身返东西蜀，要与公分上下庵。春枕悠然梦何许，两枝筇杖唤鱼潭。"
        },
        {
            "标题": "寄吕博士",
            "作者": "陆游",
            "内容": "薄宦东西蜀，侨居太少城。休论九年谪，喜识万人英。别久心常折，书来眼未明。功名君自力，丘壑我平生。"
        },
        {
            "标题": "蜀使归寄青城上官道人",
            "作者": "陆游",
            "内容": "轻别青城十二年，至今客枕梦林泉。一杯松屑斋前进，两卷丹经肘後传。欲与公为尘外侣，几时身上峡中船？世间牛蚁何劳问，输与云窗一粲然。"
        },
        {
            "标题": "新岁颇健寄青城故人",
            "作者": "陆游",
            "内容": "骄气年来痛自锄，似能略契度关书。神光出眦夜穿帐，胎发满头晨映梳。吾道元知非土苴，此身那可付丘墟？岷山幸有丹炉在，青壁何时共结庐？"
        },
        {
            "标题": "寄十二侄",
            "作者": "陆游",
            "内容": "庚寅吾入蜀，西过齐安城。雪堂拜老仙，眉宇寒峥嵘。微泉尚如昔，激激琴筑声。龙蛇入笔力，断石卧纵横。戊戌奉诏追，触热万里程；归途抵齐安，岁月浩可惊。三日乃东下，鼓角遥送迎。安国有老僧，元佑初载生，蝉联说旧事，耳目犹聪明，徒行就船别，耿耿恻怆情。岂知二纪後，汝乃为此行。追怀昔游地，未语涕已倾。念汝虽并塞，残虏方守盟。职虽在警盗，枹鼓寂不鸣。惟当奉法令，日夜抚孤惸。官卑俸入薄，切勿厌藜羹。勇如赤壁战，节若江水清。人谁不汝知，况事贤公卿。三山与七家，相望雨柴荆；归来讲学暇，襏襫同春耕。"
        },
        {
            "标题": "寄邛州宋道人",
            "作者": "陆游",
            "内容": "鸭翎舖前遇秋雨，独与宋生栖逆旅，坐门戃怳见老仙，剧谈气欲凌天宇。袖中出剑秋水流，血点斑斑新报仇。我醉高歌宋生舞，洗尽人间千古愁。老仙约我游太华，是夕当醉莲峰下。语终冉冉已云霄，万里秋风吹鹤驾。我今伶俜践衰境，不如宋生弃家猛。西望临邛一慨然，青松偃尽丹炉冷。"
        },
        {
            "标题": "寄邛州宋道人",
            "作者": "陆游",
            "内容": "鸭翎铺前遇秋雨，独与宋生栖逆旅。坐门惝恍见老仙，剧谈气欲凌天宇。\n袖中出剑秋水流，血点斑斑新报仇。我醉高歌宋生舞，洗尽人间千古愁。\n老仙约我游太华，是夕当醉莲峰下。语终冉冉已云霄，万里秋风吹鹤驾。\n我今伶俜践衰境，不如宋生弃家猛。西望临邛一慨然，青松偃尽丹炉冷。"
        },
        {
            "标题": "寄太湖隐者",
            "作者": "陆游",
            "内容": "青松伐作薪，白玉碎作尘，虽云质已毁，见者犹悲辛。磊砢任栋梁，温润中琮璧，岂以捐空山，遂比凡木石。郦生吏高阳，马周客新丰，从来豪杰士，大指亦略同。具区古大泽，烟水渺千里，可望不可到，中有隐君子。图书兼河雒，成毁穷乾坤，有时跨蛟鲸，指撝雷雨奔。嗟我独何人，乃许望颜色；逝将从之游，变化那得测？"
        },
        {
            "标题": "寄题方伯谟远庵",
            "作者": "陆游",
            "内容": "方侯胸中负经济，议论源源有根柢；借令不用老山林，尚欲著书垂万世。百年苦短万世长，荣利一时真聚蚋。渠曹定自别肺肝，今夕不为明旦计。"
        },
        {
            "标题": "寄陶茂安监丞",
            "作者": "陆游",
            "内容": "永州太守鬓毛残，矍铄犹能起据鞍。徵土虽思赋松菊，隐居未可挂衣冠。功名梦境元非实，歌舞山城且自宽。也胜锺陵穷别驾，闭门无客遣忧端。"
        },
        {
            "标题": "寄题严居厚伴钓轩",
            "作者": "陆游",
            "内容": "人生有至乐，莫若江湖中。千钱买短（左舟右付），青箬织孤篷。潮生鼓棹去，烟波浩无穷。长歌送夕阳，回首万事空。伴钓君已奇，我乃真钓翁。君出羊裘家，散人亦吾宗。一见即定交，正以气味同。何时溪庄路，共醉芦花风？"
        },
        {
            "标题": "寄题胡基仲故居",
            "作者": "陆游",
            "内容": "忆昔公来一束书，萧然不复畜僮奴。浮云每叹成苍狗，空谷谁能絷白驹？才气沙麈埋巨阙，文章林壑吼於菟。旅坟三尺云门寺，又见离离长绿芜。"
        },
        {
            "标题": "寄题王晋辅专春堂",
            "作者": "陆游",
            "内容": "三月风光不贷人，千红百紫已成尘。牡丹底事开偏晚，本自无心独占春。"
        },
        {
            "标题": "寄题龚立道昆山栖闲堂",
            "作者": "陆游",
            "内容": "我居山阴古大泽，出门尚恨风烟迮。欲求旷快舒眼力，梦中去作栖闲客。栖闲主人计不疏，万卷读尽家藏书。平时不喜入城府，况肯自屈承明庐！听鸡束带谁不尔？明时可仕君独止。不妨借地作园林，买山岂是巢由事？"
        },
        {
            "标题": "寄题吴斗南玩芳亭",
            "作者": "陆游",
            "内容": "北斗以南有吴侯，人物知非第二流。读书不放一字过，闭户忽惊双鬓秋。平生离骚读千遍，屈沱秭归要亲见。归来落笔愈惊人，宋玉景差俱北面。玩芳亭中兰茞芳，朝回解带春昼长。爱君忧国有奇作，坐令壮观还沅湘。老夫曩亦同此趣，甚欲闲题玩芳句；无奈生涯今已别，倒壑枯楠忘岁月。"
        },
        {
            "标题": "寄题儒荣堂",
            "作者": "陆游",
            "内容": "军容基祸庙谋疏，尚记文登遣使初。只道大功随指顾，至今遗种费诛锄。还朝不遣参麟笔，寓直空闻上石渠。剩办杀青君记取，龙庭焚尽始成书。"
        },
        {
            "标题": "寄题求志堂",
            "作者": "陆游",
            "内容": "古人不轻出，出则尧舜其君民；古人不轻隐，隐则坐使风俗淳。孰知後世乃不然，唐虞日远如飞烟，异端欲出六籍上，裔夷直居中夏先。穷居求志达行道，傥不塞责真负天。士固不可苟富贵，顾亦岂可徒贫贱；如其一念有媿心，宁不终身戴惭面！老夫少年铁铸砚，欲窥圣门终未见。祝君勿恃来日长，八九十年如掣电。"
        },
        {
            "标题": "寄题扬州九曲池",
            "作者": "陆游",
            "内容": "清汴长淮莽苍中，扬州画戟拥元戎。南连近甸观秋稼，北抚中原扫夕烽。茶发蜀冈雷殷殷，水通隋苑月溶溶。悬知帐下多豪杰，一醉何因及老农？"
        },
        {
            "标题": "寄题季长饰庵",
            "作者": "陆游",
            "内容": "近诏还中秘，新文记饰庵。主盟君勿让，贾勇我何堪。木落山容瘦，云齐雪意酣。何由共杯酒，把蟹擘黄甘？"
        },
        {
            "标题": "寄题李季章侍郎石林堂",
            "作者": "陆游",
            "内容": "林虑灵壁名宇宙，震泽舂陵稍居後。翟公黄鹤得数峰，对客掀髯诧奇秀。我行新滩见益奇，千岩万窦雷雨垂。古来岂无好事者，根株盘踞不可移。侍郎筑堂聚众石，坐卧对之旰忘食。千金博取直易尔，要是尤物归精识。君不见牛奇章与李卫公，一生冰炭不相容；门前冠盖各分党，惟有爱石心则同。崎岖宦路多危机，凛然石友人间稀。它时样棹华亭岸，更看全窠买鹤归。"
        },
        {
            "标题": "寄题王才臣山居",
            "作者": "陆游",
            "内容": "王子自少无他娱，求佳山林结草庐。头童齿豁已衰矣，衣弊屡空常晏如。出游耻怀祢衡刺，归卧尽读倚相书。它日叩门倾白堕，要看著句到黄初。"
        },
        {
            "标题": "寄天封明老",
            "作者": "陆游",
            "内容": "浪迹天台一梦中，距今四十五秋风。胜游回首似昨日，衰病侵人成老翁。圣寺参差石桥外，仙蓬缥缈玉霄东。因君又动青鞋兴，目断千峰翠倚空。"
        },
        {
            "标题": "寄王季夷",
            "作者": "陆游",
            "内容": "平生吾子最知心，巴陇飘零岁月侵。万里喜闻身尚健，五更惟有梦相寻。插花意气狂如昨，中酒情怀病至今。共约暮年须强饭，天台庐阜要登临。"
        },
        {
            "标题": "寄题朱元晦武夷精舍",
            "作者": "陆游",
            "内容": "齐民本自乐衡门，水旱那知不自存。圣主忧勤常旰食，烦公一一报曾孙。"
        },
        {
            "标题": "寄题张仲钦左司盘涧",
            "作者": "陆游",
            "内容": "剑溪之南有佳处，山灵尸之不轻付。张公鼻祖晋司空，谈笑得地开窗户。溪光如镜新佛拭，白云青嶂无朝暮。伏几读书时举头，万象争阵陶谢句。公今仙去有嗣子，关塞崎岖方叱驭。山城何曾叹如斗，皦皦不受世俗污。君不见伾文往者势如山，朝士几人无汗颜？尊公遗事不须述，但看当时出处间。"
        },
        {
            "标题": "寄王嘉叟吏部",
            "作者": "陆游",
            "内容": "宿负烦公议，隆宽荷圣时。江湖真送老，药饵且扶衰。抚事惊年往，怀人有梦知。敢嗟贫到骨，饮水诵君时。"
        },
        {
            "标题": "寄题朱元晦武夷精舍",
            "作者": "陆游",
            "内容": "蝉蜕岩间果是无？世人妄想可怜渠。有方为子换凡骨，来读晦庵新著书。"
        },
        {
            "标题": "寄题朱元晦武夷精舍",
            "作者": "陆游",
            "内容": "山如嵩少三十六，水似邛郲九折途。我老正须闲处著，白云一半肯分无？"
        },
        {
            "标题": "寄题朱元晦武夷精舍",
            "作者": "陆游",
            "内容": "身闲剩觉溪山好，心静尤知日月长。天下苍生未苏息，忧公遂与世相忘。"
        },
        {
            "标题": "自唐安徙家来和义出城迎之马上作",
            "作者": "陆游",
            "内容": "身如林下僧，处处常寄包。家如梁上燕，岁岁旋作巢。岂惟人所怜，顾影每自嘲，眼看佳山水，不得结把茅。造物困豪杰，如视饿虎哮，要令出精神，感激使叫呶。颇思投笔去，走马盘云旓，三更冒急雪，大战梁楚郊。"
        },
        {
            "标题": "寄题朱元晦武夷精舍",
            "作者": "陆游",
            "内容": "先生结屋绿岩边，读易悬知屡绝编。不用采芝惊世俗，恐人谤道是神僊。"
        },
        {
            "标题": "寄题哲上人漫堂",
            "作者": "陆游",
            "内容": "老子从来任运行，爱君堂以漫为名。北邙大有英雄骨，枉用工夫过一生。"
        },
        {
            "标题": "寄统",
            "作者": "陆游",
            "内容": "大儿挈药囊，小儿负书笈。共作兰亭游，讵必群贤集。言此二十年，白首终未践。汝复守荆扉，经年不相见。楚越天一涯，书疏何由频？诸弟亦可怜，说兄辄酸辛。江城秋尚远，桐叶落可扫。怅然怀故溪，菱丝雨中老。"
        },
        {
            "标题": "读王季夷旧所寄诗",
            "作者": "陆游",
            "内容": "灯前忽见季夷诗，泪洒行间不自知。醉别西津如昨日，露曦沤灭已多时。"
        },
        {
            "标题": "寄徐秀才斯远并呈庄贤良器之",
            "作者": "陆游",
            "内容": "徐子作别十年余，无人可寄一纸书；闲门美睡畏剥啄，自怪一念常关渠。西风萧萧吹槁叶，秋光正满蜗牛庐，读书易倦出无友，抚几惝恍空愁予。蜀庄之孙住南郭，亦复迹远非情疏。何时同载过老子，共饭赤米羹青蔬？"
        },
        {
            "标题": "寄五郎兼示十五郎",
            "作者": "陆游",
            "内容": "八十九十老可惊，白发森然憎镜明。身当游岱尚少驻，书欲藏山殊未成。大儿为国戍绝塞，季子伴翁亲短檠。古人已矣不可作，夜阑抚几叹平生。"
        },
        {
            "标题": "题徐子礼宗丞自觉斋",
            "作者": "陆游",
            "内容": "末俗纷纷只自谩，惟公肯向静中观。闲看此事从何得，正自他人著力难。茶熟松风生石鼎，香残云缕遶蒲团。江湖多少痴禅衲，蹋破青鞋觅话端。"
        },
        {
            "标题": "寄杨济伯",
            "作者": "陆游",
            "内容": "闻道皇华使，来从万里回。五溪春荠老，三峡暮猿哀。昔日文昌省，频年灩澦堆。问君何地险，斟酌寄声来。"
        },
        {
            "标题": "寄宇文成州",
            "作者": "陆游",
            "内容": "成州太守比何如？梦里依然把臂初。复起卿当用卿法，长闲吾实爱吾庐。五湖风雨孤舟夜，万里关山一纸书。正使两翁长隔阔，子孙它日莫相疏。"
        },
        {
            "标题": "寄彦成荣归",
            "作者": "陆游",
            "内容": "交旧天涯晓宿稀，年来独子付心期。满床文史对谈处，万里风霜并辔时。雨滴空阶怜夜榻，吟牵芳草梦春池。合沙桥下东流水，双鲤何时上钓丝？车马填门拨不开，吾宗得隽凯歌回。折将蟾苑一枝桂，泛入萱堂百岁杯。雅望素钦山竦岳，芳名中占斗中魁。先登赖子光邦族，继踵行看衮衮来。"
        },
        {
            "标题": "寄叶道人",
            "作者": "陆游",
            "内容": "白首不堪忧患缠，要将乐事饯流年。寻山犹费几两屐，贮酒真须百斛船。若信王侯等蝼蚁，可因富贵失神仙？惊人亦莫摩铜狄，泰华松风足昼眠。"
        },
        {
            "标题": "寄仗锡平老借用其听琴诗韵",
            "作者": "陆游",
            "内容": "放翁久矣无此客，闯户儿童皆动色。寒泉不食人喝死，素绠银瓶我心恻。千金易得一士难，晚途淹泊眼愈寒。岂知一旦乃见子，杰语豪笔无僧酸。门前清溪天作底，细细风吹縠纹起。倚栏一笑谁得知，爱子数诗如此水。江湖安得常相从，浩歌相踏卧短篷。功名渠自有人了，留我镜中双颊红。"
        },
        {
            "标题": "寄张真父舍人",
            "作者": "陆游",
            "内容": "诸公方衮衮，无地著斯人。万里夔州守，中朝禁省臣。孤帆秋上峡，五马晓班春。想见怀明主，豋临白发新。"
        },
        {
            "标题": "寄张真父舍人",
            "作者": "陆游",
            "内容": "天上紫微省，莺花绕直庐。逢时身鼎贵，忧国鬓先疏。憔悴元当弃，牵联也得书。犹能下榻否？拟卜瀼西居。"
        },
        {
            "标题": "甲子秋八月偶思出游往往累日不能归或远至傍",
            "作者": "陆游",
            "内容": "燂汤具浴僧窗暖，舂黍供炊旅甑香。自笑平生为客熟，关山千里一衣囊。"
        },
        {
            "标题": "甲子秋八月偶思出游往往累日不能归或远至傍",
            "作者": "陆游",
            "内容": "小儿缘天摘列宿，老子含饴弄稚孙。郊居得此岂不乐，无奈催租人打门。"
        },
        {
            "标题": "甲子秋八月偶思出游往往累日不能归或远至傍",
            "作者": "陆游",
            "内容": "乡闾敬老意常勤，一味甘鲜必见分。大胾在前无箸食，始知富贵本浮云。"
        },
        {
            "标题": "寄赵昌甫",
            "作者": "陆游",
            "内容": "杳杳双鹊鸣庭除，东阳吏传昌甫书。纸穷乃复得杰作，字字如刮造化炉。尔来此道苦寂寞，千里一士如邻居。小儿得禄在傍邑，我贫初办一鹿车。过门剥啄亦奇事，拜起幸未须人扶。君看幼安气如虎，一病遽已归荒墟。吾曹虽健固难恃，相觅宁待折简呼。余寒更祝勤自爱，时寄新诗来起予。"
        },
        {
            "标题": "寄张真父舍人二首 其一",
            "作者": "陆游",
            "内容": "诸公方衮衮，无地著斯人。万里夔州守，中朝禁省臣。\n孤帆秋上峡，五马晓班春。想见怀明主，登临白发新。"
        },
        {
            "标题": "甲子秋八月偶思出游往往累日不能归或远至傍",
            "作者": "陆游",
            "内容": "市楼嘈囋知丰岁，驿树轮囷傲早霜。六十年间凡几到，剩沽新酒对斜阳。"
        },
        {
            "标题": "寄赠湖中隐者",
            "作者": "陆游",
            "内容": "高标绝世不容亲，识面无由况卜邻。万顷烟波鸥境界，九秋风露鹤精神。子推绵上终身隐，叔度颜回一辈人。无地得申床下拜，夜闻吹笛度烟津。"
        },
        {
            "标题": "寄朱元晦提举",
            "作者": "陆游",
            "内容": "市聚萧条极，村墟冻馁稠。劝分无樍粟，告籴未通流。民望甚饥渴，公行胡滞留？徵科得宽否，尚及麦禾秋。"
        },
        {
            "标题": "寄周洪道参政",
            "作者": "陆游",
            "内容": "菱舟烟雨久思归，贪恋明时未拂衣。乞与一城教睡足，犹能觅句寄黄扉。"
        },
        {
            "标题": "寄子布",
            "作者": "陆游",
            "内容": "钓滩耕垄雪盈簪，从入新年病至今。远使有书常洒泪，长宵无梦更伤心。何由老眼迎归棹，空为秋风感暮碪。一纸新诗千万恨，临风怅望独长吟。"
        },
        {
            "标题": "寄子坦",
            "作者": "陆游",
            "内容": "目断西陵细霭中，津亭想汝系孤篷。颇忧昨暮云吞日，犹幸今朝雨压风。就食亦知难恋恋，挂帆终恨太匆匆。寒沙不是无来雁，频寄书归问老翁。"
        },
        {
            "标题": "寄周洪道参政",
            "作者": "陆游",
            "内容": "半生蓬艇弄烟波，最爱三湘欸乃歌。拟作此行公勿怪，胸中诗本渐无多。"
        },
        {
            "标题": "嘉定巳巳立秋得膈上疾近寒露乃小愈",
            "作者": "陆游",
            "内容": "半饥半饱随时过，无客无书尽日闲。童子贪眠呼不省，狸奴恋暖去仍还。"
        },
        {
            "标题": "家风",
            "作者": "陆游",
            "内容": "春耕秋钓旧家风，门巷荒寒屋壁空。四海交情残梦里，一生心事断编中。买鱼日待携篮女，裹药时从挟簏翁。便废闲吟亦未可，吾徒岂独坐诗穷。"
        },
        {
            "标题": "嘉川舖遇小雨景物尤奇",
            "作者": "陆游",
            "内容": "一春客路厌风埃，小雨山行亦乐哉！危栈巧依青嶂出，飞花并下绿岩来。面前云气翔孤凤，脚底江声转疾雷。堪笑书生轻性命，每逢险处更徘徊。"
        },
        {
            "标题": "山家暮春",
            "作者": "陆游",
            "内容": "遶屋清阴合，缘堤绿草纤。起蚕初放食，新麦已磨镰。苦笋先调酱，青梅小蘸盐。佳时幸无事，酒尽更须添。"
        },
        {
            "标题": "十二月初一日得梅一枝绝奇戏作长句今年於是",
            "作者": "陆游",
            "内容": "高标已压万花群，尚恐娇春习气存。月兔捣霜供换骨，湘娥鼓瑟为招魂。孤城小驿初飞雪，断角残钟半掩门。尽意端相终有恨，夜寒皴玉倩谁温？"
        },
        {
            "标题": "家酿颇劲戏作",
            "作者": "陆游",
            "内容": "千古英雄骨作尘，不如一醉却关身。鼎来虽恨王陵戆，熟味方知孟子醇。试问浩歌遗世事，何如酣枕养天真？竹林嵇阮虽名胜，要是渊明最可人。"
        },
        {
            "标题": "嘉定巳巳立秋得膈上疾近寒露乃小愈",
            "作者": "陆游",
            "内容": "独立溪桥看落晖，残芜漠漠蝶飞飞。从来泽国秋常晚，叹息衰翁已衲衣。"
        },
        {
            "标题": "家园赏花",
            "作者": "陆游",
            "内容": "白首扁舟返旧邦，逢春直欲倒千缸。红云夹路蔷薇障，翠羽成层薜荔幢。莺语枝头常尽日，蝶迷弃底不成双。闲人烂醉寻常事，中圣先判卧北窗。"
        },
        {
            "标题": "家居自戒",
            "作者": "陆游",
            "内容": "霜严鸡报晨，月落犬警盗。遗粒与弃糠，每媿不足报。椎奴事樵汲，跣婢勤爨灶。有过姑教之，箠楚置勿道。"
        },
        {
            "标题": "嘉川舖得檄遂行中夜次小柏",
            "作者": "陆游",
            "内容": "黄旗传檄趣归程，急服单装破夜行。肃肃霜飞当十月，离离斗转欲三更。酒消顿觉衣裘薄，驿近先看炬火迎。渭水函关元不远，著鞭无日涕空横。"
        },
        {
            "标题": "嘉阳绝无木犀偶得一枝戏作",
            "作者": "陆游",
            "内容": "久客红尘不自怜，眼明初见广寒仙。只饶篱菊同时出，尚占江梅一著先。重露湿香幽径晓，斜阳烘蕊小窗妍。何人更与蒸沉水，金鸭华灯恼醉眠。"
        },
        {
            "标题": "晚行舍後",
            "作者": "陆游",
            "内容": "略彴东边一径深，杖藜行饭当登临。稷山并海出遥碧，禹穴生云成暮阴。残岁自兴游子感，少年谁解老人心？归来灯火参差夜，倦倚胡床续短吟。"
        },
        {
            "标题": "家居自戒",
            "作者": "陆游",
            "内容": "疾病当治本，神医古难遭。哀哉有限身，日与利欲鏖。大嚼徒为贪，刻饮岂足豪。淡薄以养寿，亦非慕名高。"
        },
        {
            "标题": "家园小酌",
            "作者": "陆游",
            "内容": "满林春笋生无数，竟日鸬鹚来百回。衣上尘埃真一洗，酒边怀抱得频开。池鱼往者忧奇祸，社栎终然幸散材。世世纷纷心本嬾，闭门岂独畏嫌猜。"
        },
        {
            "标题": "家园小酌",
            "作者": "陆游",
            "内容": "旋作园庐指顾成，柳阴已复著啼莺。百年更把几杯酒，一月元无三日晴。鸥鹭向人殊耐久，山林与世本无营。小诗漫付儿曹诵，不用韩公说有声。"
        },
        {
            "标题": "家居三首 其一",
            "作者": "陆游",
            "内容": "清世念遗民，常情重老人。馈浆烦郡府，分胙愧乡邻。\n穫稻黄云卷，舂粳玉粒新。膨脝自摩腹，一笑欲忘贫。"
        },
        {
            "标题": "家有两瓢分贮酒药出则使一童负之戏赋五字句",
            "作者": "陆游",
            "内容": "长物消磨尽，犹存两大瓢。药能扶囷惫，酒可沃枯焦。童负来山店，人看度野桥。画工殊好事，传写入生绡。"
        },
        {
            "标题": "三齿堕歌",
            "作者": "陆游",
            "内容": "一叶落知天下秋，三齿堕矣吾生休！诗人未脱纨裤态，尚乐华屋悲山丘。蓼花荻叶可以解我忧，鸬鹚白鹭可以从我游。君看貂蝉与兜鍪，等为岑岑压我头。岂知石阑干下买篛笠；一棹飘然烟雨舟。不须强预家国忧，亦莫妄陈帷幄筹，功名富贵两悠悠，惟有杜宇可与谋。"
        },
        {
            "标题": "嘉定巳巳立秋得膈上疾近寒露乃小愈",
            "作者": "陆游",
            "内容": "一枕鸟声残晓梦，半窗竹影弄新晴。屏深室暖秋垂老，粥美蔬香疾渐平。"
        },
        {
            "标题": "家居自戒",
            "作者": "陆游",
            "内容": "世人无奈愁，沃以杯中酒；未能平磊块，已复生堆阜。治水不治源，九载亦何有？不如读周易，一卷常在手。"
        },
        {
            "标题": "山家暮春",
            "作者": "陆游",
            "内容": "行饭独相羊，扶藜过野塘。晴光生蝶粉，暖律变莺吭。美群儿竞，蚕饥小妇忙。深知游宦恶，穷死勿离乡。"
        },
        {
            "标题": "家居自戒",
            "作者": "陆游",
            "内容": "曩得京口俸，始卜湖边居。屋财十许间，岁久亦倍初。蓺花过百本，啸咏已有余。犹媿先楚公，终身无屋庐。"
        },
        {
            "标题": "家居自戒",
            "作者": "陆游",
            "内容": "平居少愧怍，动以直自遂；虽堕虎兕群，我已无死地。神仙果可学，吾辈恐差易。勿言闻道晚，努力补黥劓。"
        },
        {
            "标题": "家居自戒",
            "作者": "陆游",
            "内容": "饥寒陷侵暴，其实可怜伤。一事百自反，忿心冷如霜。恕物学者心，省事虑亦长。吾过固多矣，责彼何暇详！"
        },
        {
            "标题": "山家暮春二首 其一",
            "作者": "陆游",
            "内容": "绕屋清阴合，缘堤绿草纤。起蚕初放食，新麦已磨镰。\n苦笋先调酱，青梅小蘸盐。佳时幸无事，酒尽更须添。"
        },
        {
            "标题": "甲子秋八月偶思出游往往累日不能归或远至傍",
            "作者": "陆游",
            "内容": "筋骸未废宁为老，烟火犹通岂是贫？时跨一驴山县去，园丁野老尽相亲。"
        },
        {
            "标题": "扪腹",
            "作者": "陆游",
            "内容": "身如椰子腹瓠壼，三亩荒园常荷锄。著万卷书虽不足，容数百人还有余。"
        },
        {
            "标题": "嘉泰辛酉八月四日雨後殊凄冷新雁已至夜复风",
            "作者": "陆游",
            "内容": "残暑方炎忽痛摧，无情风雨亦奇哉！但嗟不为贫人计，未动秋砧雁已来。"
        },
        {
            "标题": "甲子秋八月偶思出游往往累日不能归或远至傍",
            "作者": "陆游",
            "内容": "早携书剑三随计，晚辱弓旌四造朝。心媿石帆山下叟，一生不识浙江潮。"
        },
        {
            "标题": "甲子立春前二日作",
            "作者": "陆游",
            "内容": "头风初愈喜身轻，书卷时开觉眼明。养熟犬鸡随坐起，性灵乌鹊报阴晴。韭菘飣餖春盘好，芝术簁和腊药成。自笑衰残杀风景，灯时不拟入重城。"
        },
        {
            "标题": "自开岁略无三日晴戏作长句",
            "作者": "陆游",
            "内容": "新年暗曀觉春悭，变化相乘一瞬间。雨脚稍收初见日，风花忽起又遮山。欲行幽圃还成阻，未脱重裘自笑孱。桃李会开君勿恨，清尊且用破衰颜。"
        },
        {
            "标题": "甲子日晴",
            "作者": "陆游",
            "内容": "泽国春多雨，阅月殊未止，皇天俄悔祸，畀以晴甲子。山川相炳焕，桑柘郁千里。垄麦行可获，吴蚕亦三起。床头醅瓮香，大杓泻浮蚁。醉醒日已晡，长歌识吾喜。"
        },
        {
            "标题": "嘉定巳巳立秋得膈上疾近寒露乃小愈",
            "作者": "陆游",
            "内容": "粥香可爱贫方觉，睡味无穷老始知。要识放翁真受用，大冠长剑只成痴。"
        },
        {
            "标题": "甲子秋八月偶思出游往往累日不能归或远至傍",
            "作者": "陆游",
            "内容": "家居愈老厌拘缠，旅舍僧房意自便。乞菜作羹殊有味，借床小憩即成眠。"
        },
        {
            "标题": "甲子岁暮",
            "作者": "陆游",
            "内容": "世间巧拙亦何施？万事难禁岁月移。迟死几时天有意，要令自悟不须师。"
        },
        {
            "标题": "甲子秋八月丙辰鸡初鸣时梦刘韶美示诗八篇高",
            "作者": "陆游",
            "内容": "韶美仙去三十年，一念及之常怅然。秋窗忽梦接颜色，万里老鹤归辽天。赠诗温其似玉瓒，我亦麤识关雎乱。建安黄初不足言，笔端直觉无秦汉。"
        },
        {
            "标题": "甲子秋八月偶思出游往往累日不能归或远至傍",
            "作者": "陆游",
            "内容": "蓍囊药芨每随身，问病求占日日新。向道不能渠岂信，随宜酬答免违人。"
        },
        {
            "标题": "甲子秋八月偶思出游往往累日不能归或远至傍",
            "作者": "陆游",
            "内容": "啮雪犹能活窖中，侩牛亦可隐墙东。来归里社当知幸，万卷书边一老翁。"
        },
        {
            "标题": "甲午十一月十三夜梦右臂踊出一小剑长八九寸",
            "作者": "陆游",
            "内容": "少年学剑白猿翁，曾破浮生十岁功。玉具拄颐谁复许，蒯缑弹铗老犹穷。床头忽觉蛟龙吼，天上方惊牛斗空。此梦怪奇君记取，佩刀犹得世三公。"
        },
        {
            "标题": "甲寅元日予七十矣酒间作短歌示子侄辈",
            "作者": "陆游",
            "内容": "我昔自蜀归，百年已过半。观棋未终局，回视斧柯烂。饱知山林乐，富贵何足换。退休失健决，正坐闇且懦。齿发日衰残，岁月难把玩。萧朱尚或隙，籍湜固宜畔。出门无一欣，抚事有三叹。新年遂七十，推敬媿里閈。眷眷惜兹夕，凛凛畏明旦。豁然忽大笑，愁若春冰泮。穷达真两忘，生死付一贯。清尊既潋灩，硕果亦璀璨。拥门纷鼓笛，上寿列童冠。老翁亦忘疲，起舞影零乱。不独夸痴顽，自足洗患难。投床判宿酲，美睡到日旰。"
        },
        {
            "标题": "蛱蝶词",
            "作者": "陆游",
            "内容": "蛱蝶子，去复来。草长齐腰花乱开。蜜蜂辛苦为人计，林莺百啭胡为哉？嗟尔蛱蝶独得意，飞来飞去无嫌猜。追花逐絮阑干角，人生安得如汝乐！"
        },
        {
            "标题": "甲子岁元日",
            "作者": "陆游",
            "内容": "饮罢屠苏酒，真为八十翁。本忧绿直死，却喜坐诗穷。米贱知无盗，云霒又主丰。一箪那复虑，嬉笑伴儿童。"
        },
        {
            "标题": "甲申雨",
            "作者": "陆游",
            "内容": "老农十口传为古，春遇甲申常畏雨，风来东北云行西，雨势已成那得御。山阴泆湖二百岁，坐使膏腴成瘠卤。陂塘遗迹今悉存，叹息当官谁可语！甲申畏雨古亦然，湖之未废常丰年。小人那知古来事，不怨豪家惟怨天！"
        },
        {
            "标题": "甲辰中秋无月十七夜独皦然达旦",
            "作者": "陆游",
            "内容": "老觉人间无一欣，穷阎扫轨谢纷纷。已凭白露洗明月，更遣清风收乱云。栖鹊拣枝寒未稳，断鸿呼伴远犹闻。病羸慵踏梧桐影，倚柱长吟夜向分。"
        },
        {
            "标题": "予秋夜观月得疟疾枕上赋小诗自戏",
            "作者": "陆游",
            "内容": "贪看霜月步亭皋，不觉寒侵范叔袍。且倚诵诗驱疟鬼，断无人寄碧腴膏。"
        },
        {
            "标题": "甲子晴",
            "作者": "陆游",
            "内容": "今日甲子晴，秋稼始可言。老农喜相觅，随事具鸡豚。扫地设菅席，酌酒老瓦盆。耳热仰视天，何异倾金尊。牛羊散墟落，霁色满衡门。起舞属父老，勿恨此酒浑。"
        },
        {
            "标题": "甲子秋八月偶思出游往往累日不能归或远至傍",
            "作者": "陆游",
            "内容": "药麤野老偏称效，诗浅山僧妄谓工。怀饼裹茶来问讯，不妨一笑寂寥中。"
        },
        {
            "标题": "嘉泰辛酉八月四日雨後殊凄冷新雁已至夜复风",
            "作者": "陆游",
            "内容": "仲秋四日雁横天，闭户垂帷意已便。方叹今年时候早，夜深风雨更凄然。"
        },
        {
            "标题": "夹路多修行",
            "作者": "陆游",
            "内容": "黄茆持覆屋，溪石运作垣。桑麻有余地，家家养龙孙。春雷初起蛰，切玉供盘餐。一朝解风箨，靉靆苍云屯。我来倚拄杖，恐是辟疆园。千亩倘可致，封君何足言！"
        },
        {
            "标题": "嘉阳官舍奇石甚富散弃无领略者予始取作假山",
            "作者": "陆游",
            "内容": "昔人何人爱岩壑，为山未成储荦确，散落支床压酒槽，大或专车小拳握。幽人邂逅为绝叹，修绠趣取寒泉濯，峭峰幽窦相吐吞，翠岭丹崖渺联络。石不能言意可解，问我胡为怜寂寞？人间兴废自有数，昔弃何伤今岂乐。斯言妙矣予则陋，敢对石友辞罚爵。为君宽作十日留，在眼便同真著脚。"
        },
        {
            "标题": "肩舆至石堰村",
            "作者": "陆游",
            "内容": "偶上篮舆踏夕阳，醉魂困思两伥伥。涧薪旋拾供茶灶，诗稿初成寄药囊。村舍蓺麻驱鸟雀，牧童随草放牛羊。归来徙倚衡门久，始觉中春已日长。"
        },
        {
            "标题": "肩舆历湖桑堰东西过陈湾至陈让堰小市抵暮乃",
            "作者": "陆游",
            "内容": "堤远沙平草色匀，新晴喜得自由身。芋羹豆饭家家乐，桑眼榆条物物春。野店茶香迎倦客，市街犬熟傍行人。墙头妇女更相语，认到先生折角巾。"
        },
        {
            "标题": "坚顽",
            "作者": "陆游",
            "内容": "小市朝行药，明灯夜读书。虽殊带箭鹤，要是脱钩鱼。有饭已多矣，无衣亦晏如。坚顽君勿怪，岂失遂吾初。"
        },
        {
            "标题": "甲子秋八月偶思出游往往累日不能归或远至傍县凡得绝句十有二首杂录入稿中亦不复诠次也 其九",
            "作者": "陆游",
            "内容": "市楼嘈"
        },
        {
            "标题": "甲子秋八月偶思出游往往累日不能归或远至傍县凡得绝句十有二首杂录入稿中亦不复诠次也 其五",
            "作者": "陆游",
            "内容": "蓍囊药笈每随身，问病求占日日新。向道不能渠岂信，随宜酬答免违人。"
        },
        {
            "标题": "肩舆历湖桑堰东西过陈湾至陈让堰小市抵暮乃",
            "作者": "陆游",
            "内容": "贪看西南一面山，不知信步到陈湾。未言散释经旬病，且要消磨半日闲。蔬陇过寒常郁郁，鸟声迎暖已关关。斜阳不为行人驻，十里钟来翠霭间。"
        },
        {
            "标题": "长生观观月",
            "作者": "陆游",
            "内容": "碧天万里月正中，清夜弭节长生宫。广寒忽堕人间世，但怪步虚声散瑶台空。四山沉沉万籁寂，夭矫髯龙舞娱客。弭貂老仙期不来，独倚栏干吹玉笛。道人不怕九霄寒，银阙冰壶处处看。天台四万八千丈，明年照我扶藜杖。"
        },
        {
            "标题": "甲子秋八月偶思出游往往累日不能归或远至傍县凡得绝句十有二首杂录入稿中亦不复诠次也 其十二",
            "作者": "陆游",
            "内容": "秋风败叶委苍苔，小蹇闲游始此回。溪上风烟争晚渡，县前灯火卖新醅。"
        },
        {
            "标题": "假日书事",
            "作者": "陆游",
            "内容": "万里西来为一饥，坐曹日日汗沾衣。但嫌忧畏妨人乐，不恨疏慵与世违。雕槛迎阳花并发，画梁避雨燕双归。放怀始得闲中趣，下马何人又叩扉。"
        },
        {
            "标题": "假山小池二首 其一",
            "作者": "陆游",
            "内容": "凿池容斛水，垒石效遥岑。鸟喜如相命，鱼惊忽自沉。\n风来生细籁，云度作微阴。便恐桃源近，无人与共寻。"
        },
        {
            "标题": "假山小池",
            "作者": "陆游",
            "内容": "鑿池容斛水，壘石效遥岑。鸟喜如相命，鱼惊忽自沉。风来生细籁，云度作微阴。便恐桃源近，无人与共寻。"
        },
        {
            "标题": "假寐见海山异甚作小诗记之",
            "作者": "陆游",
            "内容": "海如黛色深，浪作雪点溅；数峰黄金山，巉绝出水面。此非想与因，了了目中见。何时真往游？浮世付掣电。"
        },
        {
            "标题": "夏五月方闵雨忽大风雨三日未止二首 其二",
            "作者": "陆游",
            "内容": "五月昼晦天欲雨，街中人面不相睹。风声撼山翻怒涛，雨点飞空射强弩。\n一雨三日姑可休，龙其玩珠归故湫。千里连云庆多稼，牲肥酒香作秋社。"
        },
        {
            "标题": "假山小池二首 其二",
            "作者": "陆游",
            "内容": "莲岳三峰峙，桃源一路分。池偷镜湖月，石带沃洲云。\n鱼队深犹见，禽声静更闻。岩幽林箐密，疑可下湘君。"
        },
        {
            "标题": "甲子秋八月偶思出游往往累日不能归或远至傍县凡得绝句十有二首杂录入稿中亦不复诠次也 其六",
            "作者": "陆游",
            "内容": "药粗野老偏称效，诗浅山僧妄谓工。怀饼裹茶来问讯，不妨一笑寂寥中。"
        },
        {
            "标题": "假山小池",
            "作者": "陆游",
            "内容": "连获三峰寺，桃源一路分。池偷镜湖月，石带澳州云。鱼队深犹见，琴声静更闻。严幽林箐密，疑可下湘君。"
        },
        {
            "标题": "肩舆至湖桑埭",
            "作者": "陆游",
            "内容": "篮舆随意出衡门，日已沉山野未昏。小市丛祠湖上路，短垣高柳埭西村。麦苗极目无闲土，塘水平堤失旧痕。明诏裕民闻屡下，老农何以报君恩？"
        },
        {
            "标题": "甲子秋八月偶思出游往往累日不能归或远至傍",
            "作者": "陆游",
            "内容": "胡麻刈罢下荞初，引水家家灌晚蔬。但有茅檐随处好，渊明可独爱吾庐？"
        },
        {
            "标题": "题斋壁",
            "作者": "陆游",
            "内容": "小屋闲坊旋卜居，老人也看作吾庐。客知贪睡多留刺，儿未来归自检书。草赋万言那直水，属文三纸尚无驴。京麈日念家山乐，况值腰鎌割麦初。"
        },
        {
            "标题": "检旧诗偶见在蜀日江渎池醉归之篇怅然有感",
            "作者": "陆游",
            "内容": "江渎池头烂醉归，青旗日晚插城扉。正驰玉勒冲红雨，又挟金丸伺翠衣。老境渐侵欢意尽，旧游欲说故人稀。凭高三叹君知否，倦鷁无风亦退飞。"
        },
        {
            "标题": "简僧求奏望山拄杖",
            "作者": "陆游",
            "内容": "老病龙锺不自持，饱知藤杖可扶衰。明朝欲入天台去，试就高人乞一枝。"
        },
        {
            "标题": "简湖中隐者",
            "作者": "陆游",
            "内容": "十里隔天镜，一庵依翠屏。甘泉胜牛乳，灵药似人形。处处筇枝健，年年鬓色青。客星犹不作，肯应少微星！"
        },
        {
            "标题": "赛神曲",
            "作者": "陆游",
            "内容": "击鼓坎坎，吹笙呜呜。绿袍槐简立老巫，红衫绣裙舞小姑。乌臼烛明蜡不如，鲤鱼糁美出神厨。老巫前致词，小姑抱酒壶：愿神来享常驩娱，使我嘉谷收连车；牛羊暮归塞门闾，鸡鹜一母生百雏，岁岁赐粟，年年蠲租；蒲鞭不施，圜土空虚；束草作官但形模，刻木为吏无文书；淳风复还羲皇初，绳亦不结况其余！神归人散醉相扶，夜深歌舞官道隅。"
        },
        {
            "标题": "简章德茂",
            "作者": "陆游",
            "内容": "殊方邂逅岂无缘，世事多乖复怅然。造物无情吾辈老，古人不死此心传。冷云黯黯朝横栈，红叶萧萧夜满船。个里约君同著句，不应输与灞桥边。"
        },
        {
            "标题": "简苏邵叟",
            "作者": "陆游",
            "内容": "君家文献历十朝，魏公峨冕加金貂。孙支得君愈隽发，贵名突兀凌烟霄。居吴入蜀三十载，诸公孰能折简招。涧松意气极磊砢，天马毛骨何超遥。鼎来行卷十九首，缑山明月闻吹箫。沉香亭畔未须说，想见风雪上灞桥。老夫诵之群玉府，学士如堵不敢骄。尔来一编愈妙绝，粲若新霁瞻斗杓。出为龙首子何有，老穿豹尾我亦聊。湖边酒楼无十步，胸次懑懑思同浇。"
        },
        {
            "标题": "简苏训直判院庄器之贤良",
            "作者": "陆游",
            "内容": "行尽天涯白发新，槿篱竹屋著闲身。读书达旦失衰病，食菜终年安贱贫。\n正使寄声无薛孟，不妨同里有荀陈。从今杖履时相过，花柳村村次第春。"
        },
        {
            "标题": "简傅十八官",
            "作者": "陆游",
            "内容": "朋旧凋零尽，新交得隽人。文章谐律吕，议论足精神。甚欲邀联骑，无如困负薪。兰亭修禊近，为记永和春。"
        },
        {
            "标题": "简苏训直判院庄器之贤良",
            "作者": "陆游",
            "内容": "行尽天涯白发新，槿篱竹屋著闲身。读书达旦失衰病，食菜终年安贱贫。正使寄声无薛孟，不妨同里有荀陈。从今杖履时相过，花柳村村次第春。"
        },
        {
            "标题": "简黎道士",
            "作者": "陆游",
            "内容": "满箔吴蚕茧渐稠，四郊膏雨麦方秋。道人昔是茶山客，病叟新为药市游。耆旧凋零谁晤语，篇章璀璨尚风流。兰亭剡曲春光好，倘肯杷从弄钓舟。"
        },
        {
            "标题": "简湖中隐者",
            "作者": "陆游",
            "内容": "夫子终年醉不醒，若为问我故丁宁？书因遣仆驮黄蘖，诗许登山斸茯苓。畴昔但知悲骥老，即今谁不羡鸿冥？清宵定许敲门否，拟问黄庭两卷经。"
        },
        {
            "标题": "简邻里",
            "作者": "陆游",
            "内容": "今年意味报君知，属疾虽频未苦衰。独坐空斋如自讼，小镌残俸类分司。闲撑野艇渔蓑湿，乱插山花醉帽欹。有兴行歌便终日，逢人那识我为谁。"
        },
        {
            "标题": "简杨庭秀",
            "作者": "陆游",
            "内容": "衮衮过白日，悠悠良自欺。未成千古事，易满百年期。黄卷闲多味，红尘老不宜。相逢又轻别，此恨定谁知？"
        },
        {
            "标题": "舍西晚眺示子聿",
            "作者": "陆游",
            "内容": "秋涛常记犯灵胥，季子双髦尚髧如。薄饭不为明日计，短檠相对十年余。嗟予久合堕鬼录，怜汝犹能读父书。西望牛头渺天际，永怀吾祖起家初。"
        },
        {
            "标题": "斋中弄笔偶书示子聿",
            "作者": "陆游",
            "内容": "左右琴樽静不哗，放翁新作老生涯。焚香细读斜川集，候火亲烹顾渚茶。书为半酣差近古，诗虽苦思未名家。一窗残日呼愁起，袅袅江城咽暮笳。"
        },
        {
            "标题": "见事",
            "作者": "陆游",
            "内容": "流光莫恨去联翩，见事还疑胜昔年。细改新诗须枕上，少留剧饮待花前。阴阴竹坞安茶灶，浅浅苹汀著钓船。物外家风吾岂敢，散人名号亦充员。"
        },
        {
            "标题": "示子聿",
            "作者": "陆游",
            "内容": "古学尊皇极，淫辞斥异端。人才如尔少，老健及吾难。身退桑榆暖，家贫菽水欢。人生粗足耳，衣食不须宽。"
        },
        {
            "标题": "雨中示子聿",
            "作者": "陆游",
            "内容": "穷阎父子自相依，寂寂茅庐映竹扉。瓜蔓水生初抹岸，楝花寒动却添衣。吾玄自笑岂尚白，汝瘦元知能胜肥。苦学勿为干禄计，宦途虽乐不如归。"
        },
        {
            "标题": "书志示子聿",
            "作者": "陆游",
            "内容": "误上蓬山亦已叨，所悲故里隔胥涛。还家未失屠羊业，报国元无汗马劳。载笔敢言宗史汉，闭门犹得读庄骚。小儿愿与翁偕隐，正恐声名未易逃。"
        },
        {
            "标题": "示子聿",
            "作者": "陆游",
            "内容": "儒林早岁窃虚名，白首何曾负短檠。堪叹一衰今至此，梦回闻汝读书声。"
        },
        {
            "标题": "六艺示子聿",
            "作者": "陆游",
            "内容": "六艺江河万古流，吾徒钻仰死方休。沛然要似禹行水，卓尔孰如丁解牛？老惫简编犹自力，夜凉膏火渐当谋。大门旧业微如绵，赖有吾儿共此忧。"
        },
        {
            "标题": "翦牡丹感怀",
            "作者": "陆游",
            "内容": "雨声点滴漏声残，短褐犹如二月寒。闭户自怜今伏老，联鞍谁记旧追欢？欲持藤榼沽春碧，自傍朱栏翦牡丹。不为挂冠方寂寞，宦游强半是祠官。"
        },
        {
            "标题": "建安遣兴",
            "作者": "陆游",
            "内容": "锦城重到叹无期，忽忆书台步月时。白浪黏天鲛鳄横，梦中识路亦何为？"
        },
        {
            "标题": "建州绝无芡意颇思之戏作",
            "作者": "陆游",
            "内容": "乡国鸡头卖早秋，绿荷红缕最风流。建安城里西风冷，白枣堆盘看却愁。"
        },
        {
            "标题": "建安遣兴",
            "作者": "陆游",
            "内容": "古今清绝沅湘路，卧想蒲帆十幅开。不是避人思远适，肺肝尘土要诗才。"
        },
        {
            "标题": "剑客行",
            "作者": "陆游",
            "内容": "世无知剑人，太阿混凡铁。至宝弃泥沙，光景终不灭。一朝斩长鲸，海水赤三月。隐见天地间，变化岂易测。国家未灭胡，臣子同此责。浪迹潜山海，岁晚得剑客。酒酣脱匕首，白刃明霜雪。夜半报雠归，斑斑腥带血。细雠何足问，大耻同愤切。臣位虽卑贱，臣身可屠裂。誓当函胡首，再拜奏北阙。逃去变姓名，山中餐玉屑。"
        },
        {
            "标题": "建安陈希周官海南为予致两拄杖其一促节竹其",
            "作者": "陆游",
            "内容": "雨渍岚侵藓晕重，石砮楛矢正相同；取从万里鲸波路，来伴三山鹤发翁。雪上有时留醉草，花前随处打残红。化龙径去吾何憾，且与人间作岁丰。"
        },
        {
            "标题": "涧松",
            "作者": "陆游",
            "内容": "药出山来为小草，楸成树後困长藤。涧松郁郁何劳叹，却是人间奈废兴。"
        },
        {
            "标题": "建安遣兴",
            "作者": "陆游",
            "内容": "建安酒薄客愁浓，除却哦诗事事慵。不许今年头不白，城楼残角寺楼钟。"
        },
        {
            "标题": "剑门关",
            "作者": "陆游",
            "内容": "剑门天设险，北乡控函秦。客主固殊势，存亡终在人。栈云寒欲雨，关柳暗知春。羁客垂垂老，凭高一怆神。"
        },
        {
            "标题": "剑门城北回望剑关诸峰青入云汉感蜀亡事慨然",
            "作者": "陆游",
            "内容": "自昔英雄有屈信，危机变化亦逡巡。阴平穷寇非难御，如此江山坐付人。"
        },
        {
            "标题": "建安遣兴",
            "作者": "陆游",
            "内容": "刺虎腾身万目前，白袍溅血尚依然。圣时未用征辽将，虚老龙门一少年。"
        },
        {
            "标题": "建安雪",
            "作者": "陆游",
            "内容": "建溪官茶天下绝，香味欲全须小雪。雪飞一片茶不忧，何况蔽空如舞鸥。银瓶铜碾春风里，不枉年来行万里。从渠荔子腴玉肤，自古难兼熊掌鱼。"
        },
        {
            "标题": "建安遣兴",
            "作者": "陆游",
            "内容": "绿沈金锁少时狂，几过秋风古战场。梦里都忘闽峤远，万人鼓吹入平凉。"
        },
        {
            "标题": "剑池",
            "作者": "陆游",
            "内容": "我壮喜学剑，十年客峨岷。毫发恐未尽，屠钓求隐沦。今年独何幸，见此度世人？夜深来较术，雷雨战江津。剑客行世无知剑人，太阿混凡铁。至宝弃泥沙，光景终不灭。一朝斩长鲸，海水赤三月。隐见天地间，变化岂易测。国家未灭胡，臣子同此责。浪迹潜山海，岁晚得剑客。酒酣脱匕首，白刃明霜雪。夜半报雠归，斑斑腥带血。细雠何足问，大耻同愤切。臣位虽卑贱，臣身可屠裂。誓当函胡首，再拜奏北阙。逃去变姓名，山中餐玉屑。剑客行我友剑侠非常人，袖中青蛇生细鳞。腾空顷刻已千里，手决风云惊鬼神。荆轲专诸何足数，正昼入燕诛逆虏。一身独报万国雠，归告昌陵泪如雨。"
        },
        {
            "标题": "建安遣兴",
            "作者": "陆游",
            "内容": "今岁清诗欠百篇，强寻笔砚意茫然。秋风有句君知否，合在严光钓濑边。"
        },
        {
            "标题": "建宁重五",
            "作者": "陆游",
            "内容": "霏微入户黄梅雨，磊落堆盘碧筒黍。病来一滴不饮酒，但嗅菖蒲作端午。\n人生忽忽东逝波，白头奈此节物何。去年已作归州客，今年建州更愁绝。\n归州猿吟鸟啼里，屈沱醉归诗满纸。即今忆此那可得，西望归州三叹息。"
        },
        {
            "标题": "睡起见杨花满庭偶书",
            "作者": "陆游",
            "内容": "断香袅袅傍窗纱，睡起瞢腾日未斜。堪叹一春风雨恶，今年四月见杨花。"
        },
        {
            "标题": "荐饥之馀复苦久雨感叹有作",
            "作者": "陆游",
            "内容": "道傍襁负去何之，积雨仍愁麦不支。为国忧民空激烈，杀身报主已差池。\n属餍糠麧犹多愧，徙倚柴荆只自悲。十载西游无恶岁，羡他村野足蹲鸱。"
        },
        {
            "标题": "建宁重五",
            "作者": "陆游",
            "内容": "霏微入户黄梅雨，磊落堆盘碧筒黍。病来一滴不饮酒，但嗅菖蒲作端午。人生忽忽东逝波，白头奈此节物何！去年已作归州客，今年建州更愁绝。归州猿吟鸟啼里，屈沱醉归诗满纸。即今忆此那可得，西望归州三叹息。"
        },
        {
            "标题": "寄成都籧道人",
            "作者": "陆游",
            "内容": "卖药锦城中，烧丹雪山麓。石窦取鹅管，玉床收箭镞。紫云晨覆鼎，白虹夜穿屋。鬼神严厉守，沆瀣勤沐浴。此士真可人，高简遗世俗，江头十年别，颜色尚在目。使来每寄声，喜我淡无欲。灵剂何必多，分饷一黍足。"
        },
        {
            "标题": "思夔州",
            "作者": "陆游",
            "内容": "老来百念尽消磨，无奈云安入梦何！壮忆公孙剑器舞，愁思宾客竹枝歌。"
        },
        {
            "标题": "江东韩漕曦道寄杨庭秀所赠诗来求同赋作此寄",
            "作者": "陆游",
            "内容": "三朝巍巍韩侍中，烂然彝鼎书元功。西戎北狄问安否，九州万里涵春风。子孙继踵皆将相，我犹及拜西枢公。顾怜通家略贵贱，劳问教诲均儿童。西枢有孙又奇伟，凛然太华摩苍穹。小试玉节江西东，文书如海到手空；政成蒲鞭亦不用，地上钱流仓粟红。君持此手上廊庙，折冲御侮知从容，桑乾不劳尺箠下，榆关正可丸泥封。却归故里访遗老，应记山阴九十翁。"
        },
        {
            "标题": "雨",
            "作者": "陆游",
            "内容": "映空初作茧丝微，掠地俄成箭镞飞。纸帐光迟饶晓梦，铜炉香润覆春衣。池鱼鱍鱍随沟出，梁燕翩翩接翅归。惟有落花吹不去，数枝红湿自相依。"
        },
        {
            "标题": "江村初夏",
            "作者": "陆游",
            "内容": "紫葚狼籍桑林下，石榴一枝红可把。江村夏浅暑犹薄，农事方兴人满野。\n连云麦熟新食麨，小裹荷香初卖鲊。蘋洲蓬艇疾如鸟，沙路芒鞋健如马。\n君看早朝尘扑面，岂胜春耕泥没踝。为农世世乐有馀，寄语儿曹勿轻舍。"
        },
        {
            "标题": "江村道中书触目",
            "作者": "陆游",
            "内容": "短篱曲曲对开门，修竹阴阴不见村。别浦回潮鱼沪密，孤舟春近雁沙温。路逢行客时交辔，店卖新醅一举樽。忽过乱山幽绝处，恍如白帝到东屯。"
        },
        {
            "标题": "四月十三夜四更起读书",
            "作者": "陆游",
            "内容": "七十未捐书，正恐死乃息。起挑窗下灯，度此风雨夕。"
        },
        {
            "标题": "感怀",
            "作者": "陆游",
            "内容": "卜居镜湖上，一庵环翠屏。竹林藏谺谽，岭路蟠青冥。骞腾立奇石，崭绝瞻危亭。车马虽扫迹，猿鸟与忘形。我行半九州，蹋尽芒鞋青；岂知雪满鬓，于兹敝云扃。丹砂收箭镞，茯苓斸人形。辽天渺归鹤，一瞬三千龄。"
        },
        {
            "标题": "蹋碛",
            "作者": "陆游",
            "内容": "鬼门关外逢人日，蹋碛千家万家出。竹枝残戚云不动，剑器联翩日将夕。行人十有八九瘿，见惯何曾羞顾影。江边沽酒沙上卧，峡口月出风吹醒。人生未死信难知，憔悴夔州生鬓丝。何日画船摇桂楫，西湖却赋探春诗？"
        },
        {
            "标题": "江村初夏",
            "作者": "陆游",
            "内容": "紫葚狼藉桑林下，石榴一枝红可把。江村夏浅暑犹薄，农事方兴人满野。连云麦熟新食面，小裹荷香初卖鮓。苹洲蓬艇疾如鸟，沙路芒鞋健如马。君看早朝尘扑面，岂胜春耕泥没踝。为农世世乐有余，寄语儿曹勿轻舍。"
        },
        {
            "标题": "自芳华楼过瑶林庄",
            "作者": "陆游",
            "内容": "春晚江边草过腰，雨余楼下水平桥。名花未落如相待，佳客能来不费招。栏角峭风罗袖薄，柳阴斜日玉聪骄。此身醉死元关命，敢笑闻鸡趁早朝。"
        },
        {
            "标题": "望江道中",
            "作者": "陆游",
            "内容": "吾道非邪来旷野，江涛如此去何之？起随乌鹊初翻後，宿及牛羊欲下时。风力渐添帆力健，橹声常杂雁声悲。晚来又入淮南路，红树青山合有诗。"
        },
        {
            "标题": "江渎池醉归马上作",
            "作者": "陆游",
            "内容": "久住西州似宿缘，笙歌丛里著华颠。每嗟相见多生客，却忆初来尚少年。迎马绿杨争拂帽，满街丹荔不论钱。浮生何处非羁旅，休问东吴万里船。"
        },
        {
            "标题": "江楼醉中作曳策",
            "作者": "陆游",
            "内容": "淋漓百榼宴江楼，秉烛挥毫气尚遒。天上但闻星主酒，人间宁有地埋忧。生希李广名飞将，死慕刘伶赠醉侯。戏语佳人频一笑，锦城已是六年留。"
        },
        {
            "标题": "江楼次前辈韵",
            "作者": "陆游",
            "内容": "一日千回上庭树，城南尚记嬉游处。俯仰人间八十年，镜中未许朱颜去。甲第侵云多贵人，朝回扑帽软红麈。江楼月夜吹长笛，谁似侬家不负身？"
        },
        {
            "标题": "月夜江渎池纳凉",
            "作者": "陆游",
            "内容": "微径荒城曲，丛祠野水边。月能从我醉，风欲驾人仙。\n静看黏萤草，遥闻采芡船。热官那有此，留滞莫尤天。"
        },
        {
            "标题": "江楼夜望",
            "作者": "陆游",
            "内容": "江楼百尺倚高寒，上尽危梯宇宙宽。秋近渐看河落角，天回更觉斗阑干。茫茫浦口烟帆远，坎坎城头漏鼓残。要得故人同蹑屐，一尊相属话悲欢。"
        },
        {
            "标题": "江渎池纳凉",
            "作者": "陆游",
            "内容": "雨过荒池藻荇香，月明如水浸胡床。天公作意怜羁客，乞与今年一夏凉。"
        },
        {
            "标题": "江陵道中作",
            "作者": "陆游",
            "内容": "山川杂吴楚，气候接秋冬。水落鱼可拾，霜清裘欲重。乡遥归梦短，酒薄客愁浓。白帝何时到，高吟酹卧龙。"
        },
        {
            "标题": "江路见杏花",
            "作者": "陆游",
            "内容": "我行浣花村，红杏红於染，数树照南陂，一林藏北崦。虽惭岭梅高，繁丽岂易贬。雨丝飞复止，云叶低未敛；似嫌风日紧，护此燕脂点。身闲得纵观，无语吾所歉。"
        },
        {
            "标题": "月夜江渎池纳凉",
            "作者": "陆游",
            "内容": "微迳荒城曲，丛祠野水边。月能从我醉，风欲驾人僊。静看黏萤草，遥闻采茨船。热官那有此，留滞莫尤天。"
        },
        {
            "标题": "江楼吹笛饮酒大醉中作",
            "作者": "陆游",
            "内容": "世言九州外，复有大九州。此言果不虚，仅可容吾愁。许愁亦当有许酒，吾酒酿尽银河流。酌之万斛玻璃舟，酣宴五城十二楼。天为碧罗幕，月作白玉钩;织女织庆云，裁成五色裘。披裘对酒难为客，长揖北辰相献酬。一饮五百年，一醉三千秋。却驾白风骖斑虯，下与麻姑戏玄洲。锦江吹笛余一念，再过剑南应小留。"
        },
        {
            "标题": "江郊",
            "作者": "陆游",
            "内容": "白草江郊暮，青帘野店秋。喧呼估船客，嵬峨饮家流。老岂题桥柱，愁惟倚寺楼，更伤昏涩眼，烟际数归牛。"
        },
        {
            "标题": "江上观月",
            "作者": "陆游",
            "内容": "暗浪冲舟鼞鞈声，夷陵城下正三更。十分倾酒禁风力，一点无云祟月明。久坐不知衣露湿，浩歌时有水禽惊。诗成莫驾长鲸去，自是虚皇白玉京。"
        },
        {
            "标题": "江上散步寻梅偶得三绝句",
            "作者": "陆游",
            "内容": "钟残小院欲消魂，漠漠幽香伴月痕。江上人家应胜此，明朝更出小南门。"
        },
        {
            "标题": "江上散步寻梅偶得三绝句",
            "作者": "陆游",
            "内容": "小园风月不多宽，一树梅花开未残。剥啄敲门嫌特地，缓拖藤杖隔篱看。"
        },
        {
            "标题": "江路",
            "作者": "陆游",
            "内容": "江路最初程，飘然两屦轻。少留云际宿，徐待月明行。雁起平沙影，泉轻断岸声。谁知游剡兴，不减上青城？"
        },
        {
            "标题": "江上散步寻梅偶得三绝句 其二",
            "作者": "陆游",
            "内容": "钟残小院欲销魂，漠漠幽香伴月痕。江上人家应胜此，明朝更出小南门。"
        },
        {
            "标题": "纵游深山随所遇记之四首 其二",
            "作者": "陆游",
            "内容": "山径攲危细栈通，孤村小店夕阳红。竹郎有庙临江际，木客无家住箐中。"
        },
        {
            "标题": "江上观月",
            "作者": "陆游",
            "内容": "暗浪冲舟鞺鞳声，夷陵城下正三更。十分倾酒禁风力，一点无云祟月明。\n久坐不知衣露湿，浩歌时有水禽惊。诗成莫驾长鲸去，自是虚皇白玉京。"
        },
        {
            "标题": "纵游深山随所遇记之",
            "作者": "陆游",
            "内容": "山径欹危细栈通，孤村小店夕阳红。竹郎有庙临江际，木客无家住箐中。"
        },
        {
            "标题": "江上散步寻梅偶得三绝句",
            "作者": "陆游",
            "内容": "小南门外野人家，短短疏篱练白沙。红稻不须鹦鹉啄，清霜催放两三花。"
        },
        {
            "标题": "江头十日雨",
            "作者": "陆游",
            "内容": "江头十日雨，雨止春已尽。残红如扫空，草木皆绿润。村墟樱笋闹，节物团粽近。可怜笠泽翁，百忧集双鬓。赋诗空自清，学道了不进。林间一瓯茶，晤语君勿吝。"
        },
        {
            "标题": "江亭晚思",
            "作者": "陆游",
            "内容": "本自无闲况有忙，远坊兀兀送年光。太空不碍云舒卷，高枕宁论梦短长。山破霁烟千万叠，鸟横潮浦两三行。年来自笑诗情减，愁绝奚奴古锦囊。"
        },
        {
            "标题": "泝小江饭舟中",
            "作者": "陆游",
            "内容": "老作孤舟客，秋涛涨小江。林昏见飞磷，村近有惊尨。天阔三更月，篷低一尺窗。鱼餐虽草草，聊喜到吾邦。"
        },
        {
            "标题": "梨花",
            "作者": "陆游",
            "内容": "嘉陵江色嫩如蓝，凤集山光照马衔。杨柳梨花迎客处，至今时梦到城南。"
        },
        {
            "标题": "江月晃重山",
            "作者": "陆游",
            "内容": "芳草洲前道路，夕阳楼上阑干。碧云何处问归鞍。\n从军客，耽乐不思还。"
        },
        {
            "标题": "江月歌",
            "作者": "陆游",
            "内容": "放翁平生一钓船，秋水未落江渺然。露洗玉宇清无烟，月轮徐行万里天。人间声利何足捐，浩歌看月冷不眠。孤鹤掠水来翩翩，似欲驾我从此仙。我寓红尘今几年？俛首缰锁常自怜。乐哉挥手过月边，西风未凋玉井莲。"
        },
        {
            "标题": "梦行益昌道中赋",
            "作者": "陆游",
            "内容": "朱栈青林小益西，早行遥听隔村鸡。龙门合畔千寻壁，江月亭前十里堤。酒舍胡姬歌折柳，江津洮马惜障泥。倦游重到曾来处，自拂流尘觅旧题。"
        },
        {
            "标题": "送猷讲主赴李明府姜山之招",
            "作者": "陆游",
            "内容": "贯花签帙压车辕，惟子穷探到本源。听法鬼神环尘尾，质疑英俊集龙门。孤舟此日轻为别，尺素何时远见存？坐想文殊对摩诘，高谈无碍九河翻。"
        },
        {
            "标题": "将之荣州取道青城",
            "作者": "陆游",
            "内容": "倚天山作海涛倾，看遍人间两赤城。自笑年年随宦牒，不如处处得闲行。草痕沙际犹余绿，枫叶霜余已带赬。归去还堪吒儿辈，锦囊三十六峥嵘。"
        },
        {
            "标题": "送十五郎适临安",
            "作者": "陆游",
            "内容": "求禄亦常事，出门宁自由？苦留虽惜别，细话却生愁。雨急投村市，钟残过寺楼。只应今夕梦，先汝到江头。"
        },
        {
            "标题": "将军行",
            "作者": "陆游",
            "内容": "将军入奏平燕策，持笏榻前亲指画；天山热海在目中，下殿即日名烜赫。驰出都门雪初霁，直过黄河冰未坼。绣旗方掠桑乾渡，羽檄已入金台陌。勇士如鹰健欲飞，孱王似兔何劳搦。戎服押俘献庙社，正衙第赏颁诏册。端门赐酺天下庆，御觞尚恨沧溟迮。从来文吏喜相轻，聊遣濡毫书竹帛。"
        },
        {
            "标题": "讲学",
            "作者": "陆游",
            "内容": "迁善以美身，讲学以尽性，能为可行尔，用舍固有命。天方斫斯文，鲁叟虚历聘。黎元则可哀，穷死吾何病！"
        },
        {
            "标题": "姜总管自筑墓舍名茧庵求诗",
            "作者": "陆游",
            "内容": "君不见赘翁退隐真皇时，茧室遗名星日垂，虽无豪士千车送，不媿高人一锸随。又不见贞观故人有王显，抵老摧颓不作茧，一时戏语今尚传。人生穷达谁能免？茧庵知君出游戏，寿过期颐乃常事。青松手种三千本，会看半空翻鼓吹。人老则衰君不然，快泻玉船鲸吸川。钓璜远祖应相似，八十方为筮仕年。"
        },
        {
            "标题": "将入闽夜行之云门",
            "作者": "陆游",
            "内容": "东骛并偏门，篮舆兀睡昏。纺灯穿壁罅，吠犬闯篱根。久客悲行役，清愁怯梦魂。余生犹几出，回首付乾坤。"
        },
        {
            "标题": "将至京口",
            "作者": "陆游",
            "内容": "卧听金山古寺锺，三巴昨梦已成空。船头坎坎回帆鼓，旗尾舒舒下水风。城角危楼晴霭碧，林间双塔夕阳红。铜瓶愁汲中（左氵右霝）水，不见茶山九十翁！"
        },
        {
            "标题": "将离江陵",
            "作者": "陆游",
            "内容": "暮暮过渡头，旦旦走堤上。舟人与关吏，见熟识颜状。痴顽久不去，常恐遭诮让。昨日倒樯干，今日联百丈。买薪备雨雪，储米满瓶盎。明当遂去此，障袂先侧望。即日孟冬月，波涛幸非壮。潦收出奇石，雾卷见叠嶂。地嶮多崎岖，峡束少平旷。从来乐山水，临老愈跌宕。皇天怜其狂，择地令自放。山花白似雪，江水绿於酿。竹枝本楚些，妙句寄凄怆。何当出清诗，千古续遗唱。"
        },
        {
            "标题": "将至金陵先寄献刘留守",
            "作者": "陆游",
            "内容": "梁益羁游道阻长，见公便觉意差强。别都王气半空紫，大将牙旗三丈黄。江面水军飞海鹘，帐前羽箭射天狼。归来要了浯溪颂，莫笑狂生老更狂。"
        },
        {
            "标题": "降魔",
            "作者": "陆游",
            "内容": "老阅人间久，曾降百万魔。悲忧诚害性，喜悦亦伤和。省事常须勉，忘怀得最多。当年未知此，无奈月明何！"
        },
        {
            "标题": "秋日郊居",
            "作者": "陆游",
            "内容": "儿童冬学闹比邻，据案愚儒却自珍。授罢村书闭门睡，终年不著面看人。"
        },
        {
            "标题": "秋日郊居",
            "作者": "陆游",
            "内容": "两翁儿女旧论姻，酒担羊腔喜色新。不遣交情隔生死，固应世好等朱陈。"
        },
        {
            "标题": "秋日郊居八首 其三",
            "作者": "陆游",
            "内容": "秋日留连野老家，朱槃鲊脔粲如花。已炊藟散真珠米，更点丁坑白雪茶。"
        },
        {
            "标题": "郊行夜归有感",
            "作者": "陆游",
            "内容": "小市歌呼散，幽人悄独行。断鸿沙际冷，重露草根明。信古痴常绝，酬恩命本轻。还家掩屏卧，衰涕浩纵横。"
        },
        {
            "标题": "郊行夜归书触目",
            "作者": "陆游",
            "内容": "老翁病起厌端居，随意东西不问途。霜野草枯鹰欲下，江天云湿雁相呼。空垣破灶逃租屋，青幔红灯卖酒炉。未畏还家踏泥潦，园丁持炬小儿扶。"
        },
        {
            "标题": "自郊外归北望谯楼",
            "作者": "陆游",
            "内容": "天上何年堕翠虯，屈蟠爪尾护吾州。重门雨细旌旗湿，危堞风高鼓角遒。漠漠川云昏佛塔，涓涓野水入农畴。旷怀不耐微官缚，拟脱朝衫换钓舟。"
        },
        {
            "标题": "节物",
            "作者": "陆游",
            "内容": "节物犹关老病身，乡傩佛粥一年新。檐间百舌还多事，探借园林十日春。"
        },
        {
            "标题": "戒杀",
            "作者": "陆游",
            "内容": "物生天地间，同此一太虚，林林各自植，但坐形骸拘；日夜相残杀，曾不置斯须，皮毛备裘褐，膏血资甘腴。鸡鹜羊彘辈，尚食稗与刍；飞潜何预汝，祸乃及禽鱼。豺虎之害人，亦为饥所驱；汝顾不自省，何暇议彼欤？又于人类中，各私六尺躯，方其忿怒时，流血视若无。我欲反其源，默观受气初，梃刃之所加，惨若在我肤。朝饭一釜豆，暮饭一杯蔬，扪腹茆檐下，陶然欢有余。"
        },
        {
            "标题": "戒杀",
            "作者": "陆游",
            "内容": "郊居去市远，猪羊稀入馔。既畜鸡鹜群，复利鱼蟹贱。暴殄非所安，击鲜况亲见。那得屠杀业，为客美殽膳？余年尚有几，过日如露电。岂无园中蔬，敬奉君子宴。"
        },
        {
            "标题": "绍兴中与陈鲁山王季夷从兄仲高以重九日同游",
            "作者": "陆游",
            "内容": "重楼杰阁倚虚空，红日苍烟正郁葱。乡国归来浑似鹤，交朋零落不成龙。人生真与梦何挍，我辈故应情所锺。泪渍清诗却回棹，不眠一夜听鸣蛩。"
        },
        {
            "标题": "秋雨益凉写兴",
            "作者": "陆游",
            "内容": "秋气萧萧暑已归，晚云更送雨霏微。床收珍簟敷菅席，笥叠纤絺换熟衣。遣醉纵横驰笔阵，乘闲谈笑解棋围。出门未免流年叹，又见湖边木叶飞。"
        },
        {
            "标题": "僊游阁",
            "作者": "陆游",
            "内容": "张公一去二百载，杰阁依然横霭中。徙倚看碑仍看画，时闻柏子落秋风。"
        },
        {
            "标题": "自嘲解嘲",
            "作者": "陆游",
            "内容": "世变真难料，吾痴只自嘲。移山谋畚土，黏日欲煎胶。得句题修竹，烹茶拾堕巢。行年不须算，断是死衡茆。"
        },
        {
            "标题": "结茅",
            "作者": "陆游",
            "内容": "结茆湖曲两三间，客少柴荆尽日关。插架图书娱晚暮，满滩鸥鹭伴清闲。壁龛吴晋千年字，窗纳秦稽万叠山。自怪坚顽推不倒，时来临水照苍颜。"
        },
        {
            "标题": "今年开岁三日上元三夕立春人日皆大晴",
            "作者": "陆游",
            "内容": "今岁晴和历岁无，江城歌舞溢通衢。天心只向人心卜，不用殷懃问紫姑。"
        },
        {
            "标题": "今岁游花泾差晚戏作",
            "作者": "陆游",
            "内容": "满地残红点绿苔，花泾弭棹小裴回。春风又作??别，老病无端衮衮来。亦悟百穷缘肮脏，终羞万事学低摧。吾文自欲忘忧耳，那博人间水一杯。"
        },
        {
            "标题": "今日史课偶少暇戏作五字",
            "作者": "陆游",
            "内容": "仲夏入都门，堂瓦忽已霜。史馆方抡才，我亦厕其傍。三日败一笔，手胝视芒芒，吏来督日程，炙冷不及尝。今辰偶少静，扫地欲焚香，市声塞我门，驺呼过我墙。鄙性不耐喧，戃怳意欲狂。天生两穷耳，只堪听啼螿。"
        },
        {
            "标题": "戒言",
            "作者": "陆游",
            "内容": "饶舌忧患始，铭膺勤戒深。谈空摩诘默，对酒子光瘖。久已忘齐语，何尝解越吟。悠然嫌未足，更抚绝弦琴。"
        },
        {
            "标题": "解连环",
            "作者": "陆游",
            "内容": "泪淹妆薄。背东风伫立，柳绵池阁。漫细字、书满芳笺，恨钗燕筝鸿，总难凭托。风雨无情，又颠倒、绿苔红萼。仗香醪破闷，怎禁夜阑，酒酲萧索。刘郎已忘故约。奈重门静院，光景如昨。尽做它、别有留心，便不念当时，雨意初着。京兆眉残，怎认为、新人梳掠。尽今生、拚了为伊，任人道错。"
        },
        {
            "标题": "金丹",
            "作者": "陆游",
            "内容": "子有金丹链即成，人人各自具长生。施行要使俗仁寿，收歛犹能心太平。剧饮似鲸身不倦，细书如螘眼常明。更余一事君难学，富贵真同涕唾轻。"
        },
        {
            "标题": "寓叹",
            "作者": "陆游",
            "内容": "裘薄便冬暖，箪空畏午饥。临成乞米帖，看入借车诗。学古心犹壮，忧时语自悲。公卿阙自重，社稷欲谁期?"
        },
        {
            "标题": "金牛道中遇寒食",
            "作者": "陆游",
            "内容": "乍换春衫一倍轻，况逢寒食十分晴。莺穿驿树惺惚语，马过溪桥蹀躞行。画柱彩绳喧笑乐，艳妆丽服角鲜明。谁知此日金牛道，非复当时铁马声。"
        },
        {
            "标题": "雨夜感旧",
            "作者": "陆游",
            "内容": "雨来猛打窗，灯暗犹照壁。老人耿不寐，抚事悲夙昔。风生桔柏渡，马病金牛驿。袅枝猿下饮，登树熊自掷。危巢窥鹘栖，深雪见虎迹。至今清夜梦，犹想嶓山碧。废弃谢功名，老疾辍行役。赋诗虽不工，聊用慰今夕。"
        },
        {
            "标题": "金山观日出",
            "作者": "陆游",
            "内容": "系船浮玉山，清晨得奇观。日轮擘水出，始觉江面宽。遥波蹙红鳞，翠霭开金盘，光彩射楼塔，丹碧浮云端。诗人窘笔力，但咏秋月寒。何当罗浮望，涌海夜未阑。"
        },
        {
            "标题": "正月五日出郊至金石台",
            "作者": "陆游",
            "内容": "渐老惜时节，斯游那可忘。雪晴天浅碧，春动柳轻黄。笑语宽衰疾，登临到夕阳。未须催野渡，聊欲据胡床。"
        },
        {
            "标题": "正月五日出郊至金石台",
            "作者": "陆游",
            "内容": "开岁多休暇，官身亦暂闲。楼台先昼永，花柳向春悭。啼鸟随游辔，和风惬醉颜。更怜归路好，破墨数峰山。"
        },
        {
            "标题": "金溪道中",
            "作者": "陆游",
            "内容": "云闇苦竹市，雨来乌石冈。驾犁双犊健，（苘口换加）茧一村香。天地君恩重，风埃吏责忙。敢辞坡路滑，且领笋舆凉。"
        },
        {
            "标题": "锦亭",
            "作者": "陆游",
            "内容": "天公为我齿颊计，遣饫黄甘与丹荔；又怜狂眼老更狂，令看广陵芍药蜀海棠。周行万里逐所乐，天公於我元不薄。贵人不出长安城，宝带华缨真汝缚。乐哉今从石湖公，大度不计聋丞聋。夜宴新亭海棠底，红云倒吸玻璃锺。琵琶弦繁腰鼓急，盘凤舞衫香雾湿。春醪凸盏烛光摇，素月中天花影立。游人如云环玉帐，诗未落纸先传唱。此邦句律方一新，凤阁舍人今有样。"
        },
        {
            "标题": "进德",
            "作者": "陆游",
            "内容": "进德工夫在日新，正如更历自知津。迷时误认毒为药，定後始知天胜人。四壁不妨身落魄，万夫谁敌胆轮囷？遗经在匮君毋厌，灯火青荧渐可亲。"
        },
        {
            "标题": "雨中夕食戏作三首 其三",
            "作者": "陆游",
            "内容": "粳粒微红愧食珍，蕨芽初白喜尝新。摩挲便腹无忧责，我是人间得计人。"
        },
        {
            "标题": "游锦屏山谒少陵祠堂",
            "作者": "陆游",
            "内容": "城中飞阁连危亭，处处轩窗临锦屏。涉江亲到锦屏上，却望城郭如丹青。虚堂奉祠子杜子，眉宇高寒照江水。古来磨灭知几人，此老至今元不死。山川寂寞客子迷，草木摇落壮士悲。文章垂世自一事，忠义凛凛令人思。夜归沙头雨如注，北风吹船横半渡。亦知此老愤未平，万窍争号泄悲怒。"
        },
        {
            "标题": "近村",
            "作者": "陆游",
            "内容": "去去柴车十里中，竹林密处路才通。渐闻水磑知村近，遥望禾囷喜岁丰。渔艇往来春浪碧，人家高下夕阳红。百钱又向旗亭醉，自笑吾生亦未穷。"
        },
        {
            "标题": "自伤",
            "作者": "陆游",
            "内容": "朝雨暮雨梅子黄，东家西家鬻兰香。白头老鳏哭空堂，不独悼死亦自伤。齿如败屐鬓如霜，计此光景宁久长？扶杖欲起辄仆床，去死近如不隔墙。世间万事俱茫茫，惟有进德当自强。往从二士饿首阳，千载骨朽犹芬芳。"
        },
        {
            "标题": "秋阴至近村",
            "作者": "陆游",
            "内容": "村店闲寻酒，筇枝廋倚肩。云齐龙卷雨，野旷鹤盘天。露井飘桐後，清觞泛菊前。欲归还小立，搔首意悠然。"
        },
        {
            "标题": "送李宪被召旧与其先侍郎游从",
            "作者": "陆游",
            "内容": "早谒龙门鬓未秋，暮年乃复接英游。海濒已幸见公子，瓜垄仍烦访故侯。霖雨即陪诸老进，德星肯为一方留？西城柳色青如许，欲挽长条特地愁。"
        },
        {
            "标题": "小舟游近村",
            "作者": "陆游",
            "内容": "斜阳古道赵家庄，负鼓盲翁正作场；身后是非谁管得？满村听说蔡中郎！"
        },
        {
            "标题": "壬子除夕",
            "作者": "陆游",
            "内容": "前村後村燎火明，东家西家爆竹声。老逢新正幸强健，却视徂岁何峥嵘！儿时祝身愿事主，谈笑可使中原清。岂知一出践忧患，歛缩岂复希功名。雪霜满鬓觉死近，节物到眼空叹惊。蚕官社公正暖热，春盘傩鼓争施行。蓬门车马所不至，山僧野叟相逢迎。呜呼吾曹见事晚，古俗实在蚩蚩氓。茆檐一笑语儿子：明当满举屠苏觥。"
        },
        {
            "标题": "闻鸡鸣自警",
            "作者": "陆游",
            "内容": "为善孳孳进德新，鸡鸣每念舜何人。此身强健直须勉，一日会当无此身。"
        },
        {
            "标题": "游近村",
            "作者": "陆游",
            "内容": "行历茶冈到药园，却从钓濑入樵村。半衰半健意萧散，不雨不晴天晏温。薯蓣傍篱寒引蔓，菖蒲络石瘦生根。参差灯火茆檐晚，童稚相呼正候门。"
        },
        {
            "标题": "自近村归",
            "作者": "陆游",
            "内容": "雪晴村路尚残泥，茅屋清寒正要低。野渡船虚飞鸟集，烟村路近蹇驴嘶。坚顽那复愁空橐，老健犹能伴架犁。蹴榻不僵君会否？更须百瓮享黄齑。"
        },
        {
            "标题": "十月旦日至近村",
            "作者": "陆游",
            "内容": "鸭脚叶黄乌臼丹，草烟小店风雨寒。荒年人家鸡黍迮，芋羹豆饭供时节。村童上牛踏牛鼻，吹笛声长入云际。今年虽饥却少安，县吏不来官放税。"
        },
        {
            "标题": "近村民舍小饮",
            "作者": "陆游",
            "内容": "秋风吹细雨，萧然濯炎炽。老夫疾顿平，甘食仍熟寐。春物财几何，摇落已复至。昔人喻死生，谓若屈伸臂。愚公顾不灵，白首没荣利；嗟予幸学道，了此直差易。三拜散人号，退志获早遂。弦歌万二千，尽力不能祟。瘦驴骨可数，渺渺入空翠；霜蟹初把螯，丝蓴小添豉。平生笑巨君，老啮乾肉糒。异味幸满前，万事付一醉。"
        },
        {
            "标题": "雨复作自近村归",
            "作者": "陆游",
            "内容": "夜听萧萧未涨溪，朝行滮滮已成泥。可怜鸠取招麾速，谁似云知出处齐？野菊枝长半狼藉，江枫叶落正凄迷。行人也识龟堂老，小榼村醪手自携。"
        },
        {
            "标题": "近村",
            "作者": "陆游",
            "内容": "家居每思出，出亦无与游。江山岂不佳，乃复生我愁。不如适近村，家家业农畴。深巷鸣鸡犬，长陂下羊牛。枣熟稻当获，桑落酒可篘。宁无宾祭须，柿栗良易求。医翁日过门，得药疾自瘳。婚嫁不出村，百世加绸缪。我来每绝叹，恨不终岁留。人生正应尔，底事须王侯！"
        },
        {
            "标题": "纵步近村",
            "作者": "陆游",
            "内容": "病去身轻试杖藜，满村荞麦正离离。照溪自叹尚微瘦，趁渡人言殊未衰。草塞瓶头沽浊酒，花篸笠顶引群儿。裴回不恨归差晚，正爱青灯映竹篱。"
        },
        {
            "标题": "游近村",
            "作者": "陆游",
            "内容": "被发行歌雪满膺，夕阳顾影乱鬅鬙。乞浆得酒人情好，卖剑买牛农事兴。社鼓赛秋闻坎坎，塔灯照夜望层层。归来闲指乌藤说，个是人间耐久朋。"
        },
        {
            "标题": "致语口号",
            "作者": "陆游",
            "内容": "曾立蛾眉禁省班，至今风采照金銮。纵横筆阵千人废，浩荡辞源万顷宽。落纸烟雲纷态度，照人冰玉峙高寒。從容坐啸香凝寝，说与賓僚拭目观。"
        },
        {
            "标题": "题王仲信画水石横幅",
            "作者": "陆游",
            "内容": "王郎书逼杨风子，画亦凭陵蜀两孙。岂是天公憎绝艺，一生憔悴向衡门。"
        },
        {
            "标题": "秋夜自近村归",
            "作者": "陆游",
            "内容": "江头浩歌天宇宽，刺船归来清夜阑。女贞林黑月未上，姑恶声悲村已寒。不恨故交日零落，本知浮生难控抟。头童面槁更安往？莫问傍人君自看。"
        },
        {
            "标题": "戏咏闲适",
            "作者": "陆游",
            "内容": "剡曲稽山是故乡，人言景物似潇湘。三升花露春壶满，八尺风漪午枕凉。树合绿阴山鹊闹，盆镌紫石水栀香。回思乌帽京尘客，始觉幽居白日长。"
        },
        {
            "标题": "荆门冬夜",
            "作者": "陆游",
            "内容": "常饥龟老欲无肠，卧听寒更自短长。香碗得闲聊作伴，酒杯因病颇相忘。有情窗罅恰通月，耐冷橹枝多得霜。历尽风波知险阻，平生错羡捕鱼郎。"
        },
        {
            "标题": "荆州歌",
            "作者": "陆游",
            "内容": "楚江鳞鳞绿如酿，衔尾江边系朱舫；东征打鼓挂高帆，西上汤猪联百丈。伏波古庙占好风，武昌白帝在眼中。倚楼女儿笑迎客，清歌未尽千觞空。沙头巷陌三千家，烟雨冥冥开橘花。峡人住多楚人少，土铛争饷茱萸茶。"
        },
        {
            "标题": "荆溪馆夜坐",
            "作者": "陆游",
            "内容": "河汉无声天正青，三三五五满天星。草根冷露黏湿萤，幽人岸巾坐津亭。忆下瞿唐浮洞庭，阳台系船梦娉婷。朱门重重夜不扃，四山猿鸟啼青冥。人生无蔕风中萍，幸我梦断狂已醒；绣鞯金络带万钉，何如故山锄茯苓！"
        },
        {
            "标题": "井研道中",
            "作者": "陆游",
            "内容": "穷冬景方促，下岭路微平。地瘦竹无叶，风乾茅有声。客游空自叹，归计与谁评？尚喜长亭下，云穿夕照明。"
        },
        {
            "标题": "新凉",
            "作者": "陆游",
            "内容": "初卷含风八尺漪，井桐已复不禁吹。蝉声未用催残日，最爱新凉满袖时。"
        },
        {
            "标题": "净智西窗",
            "作者": "陆游",
            "内容": "一窗新绿惬幽情，袖手哦诗取次成。墙外蜜蜂来又去，可怜终日太忙生！"
        },
        {
            "标题": "玉局观拜东坡先生海外画像",
            "作者": "陆游",
            "内容": "商周去不还，盛哉汉唐宋。苏公本天人，谪堕为世用。太平极嘉佑，珠玉始包贡。公车三千牍，字字岌飞动，气力倒犀象，律吕谐鸾凤。天骥西极来，矫矫不受鞚。飞腾上台阁，废放落云梦。至宝不侵蚀，终亦老侍从。晚途迁海表，万里天宇空，岂惟骑鲸鱼，遂欲跨螮蝀。心空物莫挠，气老笔愈纵。秕糠郊祀歌，远友清庙颂。我生虽後公，妙句得吟讽。整衣拜遗像，千古尊正统。"
        },
        {
            "标题": "镜湖女",
            "作者": "陆游",
            "内容": "湖中居人事舟橶，家家以舟作生业。女儿妆面花样红，小繖翻翻乱荷叶。日暮归来月色新，菱歌缥缈泛烟津。到家更约西邻女，明日湖桥看赛神。"
        },
        {
            "标题": "自九里平水至云门陶山历龙瑞禹祠而归凡四日",
            "作者": "陆游",
            "内容": "老子无心老尚狂，山程随处寄伥伥。云归岫穴初收雨，水入陂塘正下秧。野客就林煨燕笋，蚕家负笼采鸡桑。远游万里知何乐？却喜东归住故乡。"
        },
        {
            "标题": "自九里平水至云门陶山历龙瑞禹祠而归凡四日",
            "作者": "陆游",
            "内容": "舆似鸡栖寄两竿，山程三月尚春寒。麦曲吐穗初成实，梅子生仁已带酸。买饭犹胜乞墦客，看耕僭学劝农官。还家莫道虚怀袖，笋蕨随宜亦满盘。"
        },
        {
            "标题": "自九里平水至云门陶山历龙瑞禹祠而归凡四日",
            "作者": "陆游",
            "内容": "细雨如丝映晚晖，店家小憩换征衣。春农耕罢负犁去，村社祭余怀肉归。黄犊自依残照卧，白鸥争傍小滩飞。道边旧识凋零尽，谁记辽天老令威？"
        },
        {
            "标题": "静室",
            "作者": "陆游",
            "内容": "静室床横一素琴，尔来殊觉道根深。唤回倦枕功名梦，洗尽浮生幻妄心。两屦云烟游少室，一窗风雪宿东林。细思却是关身事，无奈残年老病侵。"
        },
        {
            "标题": "自九里平水至云门陶山历龙瑞禹祠而归凡四日",
            "作者": "陆游",
            "内容": "我来恰值暮春初，昼漏微长小雨余。苔蚀秦碑亡旧刻，龙归禹穴护遗书。燕巢已垒泥犹湿，花片虽残叶尚疏。到处不妨俱可乐，诗人为底爱吾庐？"
        },
        {
            "标题": "镜湖西南有山曰外山民某氏居之其居少西小潭",
            "作者": "陆游",
            "内容": "汉东九十九重冈，武都九十九脉泉，岂如君家环翠阜，小潭佩玦声锵然。我欲从君乞庵地，开轩下看泉中天。金丹九转太多事，服水自可追飞仙。云孙相遇不相识，笑问尘世今何年。掬泉弄月清啸罢，却折玉井秋风莲。"
        },
        {
            "标题": "自九里平水至云门陶山历龙瑞禹祠而归凡四日",
            "作者": "陆游",
            "内容": "老子山行肯遽回，直穿荦确上崔嵬。未夸脚力如平昔，且喜眉头得暂开。庙後故梁龙化去，山前遗箭鹤衔来。囊钱已尽君无笑，草草犹能把一杯。"
        },
        {
            "标题": "自九里平水至云门陶山历龙瑞禹祠而归凡四日",
            "作者": "陆游",
            "内容": "点点桃花糁绿苔，入门倚杖意悠哉！数声茶饭斋初散，一片溪云雨欲来。老宿龙锺嗟独在，高松磊砢忆新栽。世间万事俱难料，未死重游更几回？"
        },
        {
            "标题": "自九里平水至云门陶山历龙瑞禹祠而归凡四日",
            "作者": "陆游",
            "内容": "桐帽絁裘拥半酣，肩舆咿轧转城南。牛过野水将新犊，女采柔桑起稚蚕。遗老年光垂九十，故乡春事及重三。种花筑室知难办，借地犹能结草庵。"
        },
        {
            "标题": "同何元立赏荷花追怀镜湖旧游",
            "作者": "陆游",
            "内容": "少狂欺酒气吐虹，一笑未了千觞空。凉堂下帘人似玉，月色泠泠透湘竹。\n三更画船穿藕花，花为四壁船为家。不须更踏花底藕，但嗅花香已无酒。\n花深不见画船行，天风空吹白纻声。双桨归来弄湖水，往往湖边人已起。\n即今憔悴不堪论，赖有何郎共此尊。红绿疏疏君勿叹，汉嘉去岁无荷看。"
        },
        {
            "标题": "静院",
            "作者": "陆游",
            "内容": "静院房栊雨送凉，熏笼衣帻润生香。小屏风叠图遥碧，古锦囊书榻硬黄。已占江湖宽处老，绝知日月静中长。敲门无客妨人睡，更觉余年乐未央。"
        },
        {
            "标题": "岁晚怀镜湖旧隐慨然有作",
            "作者": "陆游",
            "内容": "公府还家鬓未秋，镜湖南畔决归休。读书精舍岂轻出，采药名山成远游。白堕兴来犹小醉，青精材足更何求。俗间毁誉惟堪笑，常隘韩公咎斗牛。"
        },
        {
            "标题": "九月十六日夜梦驻军河外遣使招降诸城觉而有",
            "作者": "陆游",
            "内容": "杀气昏昏横塞上，东并黄河开玉帐。昼飞羽檄下列城，夜脱貂裘抚降将。将军枥上汗血马，猛士腰间虎文韔。阶前白刃明如霜，门外长戟森相向。朔风卷地吹急雪，转盼玉花深一丈。谁言铁衣冷彻骨，感义怀恩如挟纩。腥臊窟穴一洗空，太行北岳元无恙。更呼斗酒作长歌，要遣天山健儿唱。"
        },
        {
            "标题": "九日试雾中僧所赠茶",
            "作者": "陆游",
            "内容": "少逢重九事豪华，南陌雕鞍拥钿车。今日蜀州生白发，瓦炉独试雾中茶。"
        },
        {
            "标题": "自九里平水至云门陶山历龙瑞禹祠而归凡四日",
            "作者": "陆游",
            "内容": "我行随处叩岩扉，觅得生薪旋燎衣。道士已骖鸶鹤去，山僧初自水云归。瓮头酒压松肪熟，盘里蔬供药汞肥。老觉论心须世外，溪阴回首尚依依。"
        },
        {
            "标题": "十月八日九日连夕雷雨",
            "作者": "陆游",
            "内容": "雨声聒耳不停点，云气冒山殊未开。敢恨终年惟短褐，但惊十月有奔雷。牵萝且复补茆屋，饭豆何妨羹芋魁。莫笑赋诗无杰句，年来万事学低摧。"
        },
        {
            "标题": "九月三十日登城门东望凄然有感",
            "作者": "陆游",
            "内容": "减尽腰围白尽头，经年作客向夔州。流离去国归无日，瘴疠侵人病过秋。菊蕊残时初把酒，雁行横处更登楼。蜀江朝暮东南注，我独胡为淹此留？"
        },
        {
            "标题": "九日小疾不出",
            "作者": "陆游",
            "内容": "病厌追游懒举觞，今年闭户作重阳。香烟袅袅闲萦几，书卷纷纷静满床。\n斜日更增秋惨淡，黄花应怪客凄凉。长安光景还如昨，谁醉城南杜曲旁。"
        },
        {
            "标题": "与儿辈泛舟游西湖一日间晴阴屡易",
            "作者": "陆游",
            "内容": "逢著园林即款扉，酌泉鬻笋欲忘归。杨花正与人争路，鸠语还催雨点衣。古寺题名那复在，後生识面自应稀。伤心六十余年事，双塔依然在翠微。"
        },
        {
            "标题": "九月初作",
            "作者": "陆游",
            "内容": "碧海仙蓬感旧游，暮年心事转悠悠。登高此去无多日，扶病重来又过秋。十里楼台迷巷陌，万家碪杵戒衣裘。平生剩久观书债，四库留人未许休。"
        },
        {
            "标题": "九月初作",
            "作者": "陆游",
            "内容": "九月都门凛欲霜，羸躯恩免立鵷行。细书付吏誊初稿，和药呼儿对古方。陋巷闭门常谢客，高斋扫地独焚香。此生自计终何取？似有山林一日长。"
        },
        {
            "标题": "九月初作",
            "作者": "陆游",
            "内容": "菊佩糕盘节物催，老怀抚事一悠哉！年光半付残编去，诗句时从倦枕来。零落朋俦今孰在？寂寥事业世方咍。两丛月桂门前买，自下中庭破绿苔。"
        },
        {
            "标题": "九月初作",
            "作者": "陆游",
            "内容": "富贵功名未足云，平生一饭不忘君。哦诗高韵凄金石，把钓幽情渺水云。落叶打窗秋已暮，归鸦泊树日将曛。欲知老病常多感，革带今年减几分。"
        },
        {
            "标题": "九月初作",
            "作者": "陆游",
            "内容": "莫笑衡茆陋，幽情得细论。客疏惭歠醢，僧熟认敲门。杳杳烟中刹，昏昏雨外村。登高负今岁，老病易消魂。"
        },
        {
            "标题": "与子坦子聿元敏犯寒至东园寻梅",
            "作者": "陆游",
            "内容": "北风吹人身欲僵，老翁畏冷昼闭房。梅花忽报消息动，意气山立非复常。二儿一孙奉此老，瘦藤夭矫凌风霜。幽禽白颊忽满树，似与我辈争翱翔。沟绝无声冻地裂，耿耿寒日青无光。归来相视不得语，小榼一写鹅儿黄。"
        },
        {
            "标题": "与子坦子聿游明觉十四韵",
            "作者": "陆游",
            "内容": "我自何山来，觅路占楼钟。联翩两葛巾，跌宕一短筇。深谷已曛黑，夕阳犹半峰。堂中千岁师，磊砢如古松。残僧三四辈，斗粟各自舂。长廊久寂寞，香火亦阙供。颇闻在世时，一钵制恶龙，时时出雷雨，百里常年丰。宿缘忽云尽，献供无春农。馋乌晨攫饭，饥鼠夜穿墉。而况我辈人，生世本不逢，胡不安汝分，终年抗尘容？静观兴废事，可洗芥蔕胸。一笑下山去，村坞烟重重。"
        },
        {
            "标题": "往事",
            "作者": "陆游",
            "内容": "海内横流日，吾犹及建炎。众医虽共视，久疾固难砭。黠虏方观衅，行宫未解严。时平逾五纪，话此涕常沾！"
        },
        {
            "标题": "立秋前九日大雨凉甚二首 其一",
            "作者": "陆游",
            "内容": "天暑正三伏，雨来俄九秋。寒声入檐户，爽气袭巾褠。\n山色凝深黛，溪流战怒虬。身轻更何苦，处处可闲游。"
        },
        {
            "标题": "九月十一日疾小间夜赋",
            "作者": "陆游",
            "内容": "病後衣巾尽觉宽，挈提裘领喟然叹。孤灯不焰荧荧碧，小雨无声惨惨寒。只道清心灾自退，岂知非意病相干。平生最爱秋摇落，惆怅今年怯倚栏。"
        },
        {
            "标题": "久无暇近书卷慨然有作",
            "作者": "陆游",
            "内容": "少年喜读书，事业期不朽，致君颇自许，书卷常在手。白头乞锺釜，坐使此心负。朝衙有达午，夕坐或过酉。文符苦酬对，迎饯厌奔走。直忧先狗马，岂但凋蒲柳。永怀简编香，更觉冠冕丑。饥餐一箪饭，闷酌一卮酒？吟哦从所好，贫贱亦何有。余悔已莫追，寄谢故山友。"
        },
        {
            "标题": "立秋前九日大雨凉甚",
            "作者": "陆游",
            "内容": "天暑正三伏，雨来俄九秋。寒声入檐户，爽气袭巾褠。山色凝深黛，溪流战怒蚪。身轻更何苦，处处可闲游。"
        },
        {
            "标题": "九月晦日作四首 其三",
            "作者": "陆游",
            "内容": "锦城谁与寄音尘，望断秋江六六鳞。正使倾家供曲蘖，定知不解醉愁人。"
        },
        {
            "标题": "久疾",
            "作者": "陆游",
            "内容": "幽屏元无事，沉绵自鲜欢。胫长犹可截，冠挂岂容弹。捣药香尘细，寻书蜜炬残。晚来差觉健，风月小庭宽。"
        },
        {
            "标题": "九月十日夜独坐",
            "作者": "陆游",
            "内容": "蓬窗灯火耿疏篱，正是寒沙雁到时。头少二毛真笃老，口无纵理亦长饥。朝闻夕死固当勉，幼学壮行嗟已迟。小竖夜阑私怪我，俨然危坐若深思。"
        },
        {
            "标题": "九月晦日作",
            "作者": "陆游",
            "内容": "锦城谁与寄音尘？望断秋江六六鳞。正使倾家供麴孽，定知不解醉愁人。"
        },
        {
            "标题": "九月下旬即事",
            "作者": "陆游",
            "内容": "霜晚知荞熟，山寒喜酒醲。黄丝听夜织，赤米看晨舂。储药扶持老，收薪准傋冬。儿扶还客拜，顾影叹龙锺。"
        },
        {
            "标题": "九月晦日作",
            "作者": "陆游",
            "内容": "菊枝倾倒不成丛，桐叶凋零已半空。自是老来多感慨，不应萧瑟为秋风。"
        },
        {
            "标题": "九月七日子坦子聿俱出歛租谷鸡初鸣而行甲夜",
            "作者": "陆游",
            "内容": "仲秋谷方登，螟生忽告饥。艰难冀一饱，俯仰事已非。贷粮助耕耘，客主更相依。一旦忽如此，欲语涕屡挥。共歛螟之余，存者牛毛稀。吾儿废书出，辛苦幸庶几。夜半闻具舟，怜汝露湿衣；既夕不能食，念汝戴星归。手持一杯酒，老意不可违。秫瘦酒味薄，食少鸡不肥。颇闻吴中熟，多稼彻王畿；亦欲就饱处，无羽能奋飞？官富哀我民，榜笞方甚威；渠亦岂得已，抚事增歔欷！"
        },
        {
            "标题": "久疾",
            "作者": "陆游",
            "内容": "残年仍卧疾，窗户夜愔愔。一日且复过，久生非所钦。暗尘侵药笥，微月伴衣砧。万里怀良友，前盟可复寻？"
        },
        {
            "标题": "九月晦日作",
            "作者": "陆游",
            "内容": "山路清寒近探梅，振衣高处兴悠哉！飞鸿杳杳江天阔，一片愁从万里来。"
        },
        {
            "标题": "九月六夜梦中作笑诗觉而忘之明日戏追补一首",
            "作者": "陆游",
            "内容": "吾家笑疾自士龙，我才虽卑笑则同。纷纷世事何足计，尽付抚掌掀髯中。清樽可醉风月好，虚空万象皆绝倒。问居此笑是喜不？道得老夫输一筹。"
        },
        {
            "标题": "立秋前九日大雨凉甚",
            "作者": "陆游",
            "内容": "雨暗初疑暮，云开已变秋。有风生枕簟，无汗渍衣?。漉酒尝浮螘，题诗走黑蚪。呼儿治书笈，吾欲剡中游。"
        },
        {
            "标题": "九月十一日疾小间夜赋二首 其一",
            "作者": "陆游",
            "内容": "清夜房栊灯火微，此心病起更依依。空惊床下莎虫语，不见梁间巢燕归。\n苍砚有池残墨在，白头不栉乱书围。可怜未遽忘风月，犹梦华觞插羽飞。"
        },
        {
            "标题": "九月一日未明起坐",
            "作者": "陆游",
            "内容": "病骨清羸八十馀，空斋凄冷五更初。忽闻云表新来雁，起读灯前未竟书。\n坐久屡传鸡喔喔，梦残犹化蝶蘧蘧。农功渐毕身无事，约束家童种晚蔬。"
        },
        {
            "标题": "四月三日同子坦子聿游湖中诸山",
            "作者": "陆游",
            "内容": "我行无所诣，悠扬信舴艋。爱此绿树村，舍棹度小岭。路穷忽披豁，怳然得异境，苍玉立万峰，清镜渺千顷。更为西南行，聊破春昼永。遥看秀邃处，疑足事幽屏。一崦果可人，奇石插碧井，锵鸣若环佩，其味复甘冷；徘徊不忍去，照我须鬓影。须臾日穿林，井面光炯炯。古今胜绝意，正用一笑领。安得绝世喧，於兹慕箕颍。"
        },
        {
            "标题": "夏秋之交久不雨方以旱为忧忽得甘澍喜而有作",
            "作者": "陆游",
            "内容": "乱点洒庭芜，凉声集井梧。绿荷倾作汞，翠蔓缀成珠。卧听病良已，行吟愁欲无。天公终老手，谈笑活焦枯。"
        },
        {
            "标题": "九月十一日疾小间夜赋",
            "作者": "陆游",
            "内容": "清夜房栊灯火微，此心病起更依依。空惊床下莎虫语，不见梁间巢燕归。苍砚有池残墨在，白头不栉乱书围。可怜未遽忘风月，犹梦华觞插羽飞。"
        },
        {
            "标题": "九月十日如汉州小猎於新都弥牟之间投宿民家",
            "作者": "陆游",
            "内容": "适从邛州归，又作汉州去。天低惨欲雪，游子悲岁暮。十年辞京国，疋马厌道路。野火炎高冈，江云暗空戍。角弓寒如劲，霜鹘饥更怒。邂逅成小猎，尺箠聊指呼。北连武侯祠，南并稚子墓。合围蹙穷鹿，设伏截狡兔。壮哉带箭雉，耿介死不顾。吾宁暴天物，战法因得寓。黄昏过民家，休马燎裘裤。割鲜盛燔炙，毛血洒庭户。老姥亦复奇，汛扫邀我驻。丈夫傥未死，千金酬此遇。"
        },
        {
            "标题": "久疾灼艾小愈晚出门外",
            "作者": "陆游",
            "内容": "老境侵凌病满躯，火攻下策得枝梧。沽来村酒初判醉，叱去山童不遣扶。霜重木凋鸦可数，溪清鱼见鹳相呼。兴阑却掩斋扉卧，闲看青灯照药炉。"
        },
        {
            "标题": "九月晦日作",
            "作者": "陆游",
            "内容": "炊烟漠漠衡门寂，寒日昏昏倦鸟还。数树丹枫映苍桧，天工解作范宽山。"
        },
        {
            "标题": "九月二十三夜小儿方读书而油尽口占此诗示之",
            "作者": "陆游",
            "内容": "彻骨贫来累始轻，孤村月上正三更。汝缘油尽眠差早，我亦尊空醉不成。南陌金羁良自苦，北邙麟冢半无名。书生事丛期千载，得丧从来未易评。"
        },
        {
            "标题": "十一月二十二日夜待子聿未归",
            "作者": "陆游",
            "内容": "寒炉火半销，坏壁灯欲死。人行篱犬吠，月出林鹊起。吾儿信偶非长路，老子可怜煎百虑。人人父子与我同，立朝勿遣交河戍。"
        },
        {
            "标题": "久不得张汉州书",
            "作者": "陆游",
            "内容": "尽道三巴远，那无一纸书？衰迟自难记，不是故人疏。"
        },
        {
            "标题": "九月十四日夜鸡初鸣梦一故人相语曰我为莲华",
            "作者": "陆游",
            "内容": "白首归修汗简书，每因囊粟戏侏儒。不知月给千壶酒，得似莲华博士无？"
        },
        {
            "标题": "九月六日小饮醒後作",
            "作者": "陆游",
            "内容": "短剑悲秦侠，高歌忆楚狂。酒醒愁袬袬，香冷梦伥伥。屋老垣衣茂，池深石发长。地炉须早计，衰病怯新霜。"
        },
        {
            "标题": "九月十八日至山园是日颇有春意",
            "作者": "陆游",
            "内容": "乌藤真好友，伴我出荆扉。落叶纷如积，鸣禽暖不归。露浓松鬣长，土润术苗肥。未尽幽寻兴，还家趁夕晖。"
        },
        {
            "标题": "久疾",
            "作者": "陆游",
            "内容": "久疾无时已，残年莫更论。流离魂未返，穷苦舌空存。耕垄关心事，祠官荷主恩。但愁垂老眼，不见定中原。"
        },
        {
            "标题": "遣兴",
            "作者": "陆游",
            "内容": "貂裘破弊色凄凉，塞上归来路更长。老骥嘶鸣常伏枥，寒龟藏缩正支床。雕零客路新霜鬓，扫洒先师旧草堂。九折阪头休绝叹，世间何地不羊肠！"
        },
        {
            "标题": "九月十二日折菊",
            "作者": "陆游",
            "内容": "黄菊芬芳绝世奇，重阳错把配萸枝。开迟愈见凌霜操，堪笑儿童道过时。"
        },
        {
            "标题": "九月十日",
            "作者": "陆游",
            "内容": "不须扇障庾公尘，散地翛然学隐沦。风帽可怜成昨梦，菊花已觉是陈人。昏昏但苦余酲在，草草久无佳句新。叹息吾生行已矣，老来岁月似奔轮。"
        },
        {
            "标题": "旧识姜邦杰於亡友韩无咎许近屡寄诗来且以无",
            "作者": "陆游",
            "内容": "故人玉骨已生苔，邂逅逢君亦乐哉。湖寺系舟无梦去，京尘驰骑有诗来。醉中不敢教儿诵，看处常须浴手开。久矣世间无健笔，相期力斡万钧回。"
        },
        {
            "标题": "乡人或病予诗多道蜀中遨乐之盛适春日游镜湖共请赋山阴风物遂即杯酒间作四绝句却当持以誇西州故人也 其一",
            "作者": "陆游",
            "内容": "嫩日轻云淡沲天，扑灯过后卖花前。便从水阁杭湖去，捲起朱帘上画船。"
        },
        {
            "标题": "酒熟",
            "作者": "陆游",
            "内容": "侯印何由得酒泉？小槽新熟亦欣然。放翁达处过彭泽，客自在傍吾自眠。"
        },
        {
            "标题": "久雨小饮",
            "作者": "陆游",
            "内容": "春来日日风雨横，老去时时衰病攻。门外回塘初涨绿，尊前槁面蹔生红。未除豪气每自笑，欲吐狂言无与同。安得并刀剪檐溜，凭高万里望晴空。"
        },
        {
            "标题": "甲寅元日予七十矣酒间作短歌示子",
            "作者": "陆游",
            "内容": "我昔自蜀归，百年已过半。观棋未终局，回视斧柯烂。\n饱知山林乐，富贵何足换。退休失健决，正坐闇且懦。\n齿发日衰残，岁月难把玩。萧朱尚或隙，籍湜固宜畔。\n出门无一欣，抚事有三叹。新年遂七十，推敬愧里闬。\n眷眷惜兹夕，凛凛畏明旦。豁然忽大笑，愁若春冰泮。\n穷达真两忘，生死付一贯。清尊既潋滟，硕果亦璀璨。\n拥门纷鼓笛，上寿列童冠。老翁亦忘疲，起舞影零乱。\n不独誇痴顽，自足洗患难。投床判宿酲，美睡到日旰。"
        },
        {
            "标题": "酒尽",
            "作者": "陆游",
            "内容": "饮酒但饮湿，吾闻之老坡。渠非惜酒钱，无如久穷何。我穷乃过之，空罍倒余湿；日来弥可笑，湿亦不可得。平生忍饥多，得饭已有余。父子茅檐下，清坐谈诗书。"
        },
        {
            "标题": "游万里桥南刘氏小园",
            "作者": "陆游",
            "内容": "佳园寂无人，满地梅花香。闲来曳拄杖，腊月日已长。朱桥架江面，栏影摇波光。奇哉小垂虹，梦破鲈鱼乡。汀鹭一点白，烟柳千丝黄。便欲唤钓舟，散发歌沧浪。可怜隔岸人，车马日夜忙。我归门复掩，寂历挂斜阳。"
        },
        {
            "标题": "酒熟醉中作短歌",
            "作者": "陆游",
            "内容": "陆子壮已穷，百计不救口。蜀道如上天，十年厌奔走。还乡困犹昨，负郭无百亩，虽云饥欲死，亦未丧所守。虚名一画饼，陈迹几刍狗？但思从壮士，大猎云梦薮。长戈白如霜，烂漫载牛酒，箭穿乳虎立，车辚苍兕吼，归来数禽获，毛血洒户牖。人生贵适意，富贵安可苟。"
        },
        {
            "标题": "感旧四首末章盖思有以自广",
            "作者": "陆游",
            "内容": "百堂小益最初程，朱栈青崖照眼明。十日经行图障里，时时马上听莺声。"
        },
        {
            "标题": "酒药",
            "作者": "陆游",
            "内容": "愁凭酒破除，病藉药枝梧。焦革死已久，宋清今亦无。幽情寄鱼鸟，小艇杂菰蒲。海上秋风早，悬知肺渴苏。"
        },
        {
            "标题": "酒熟书喜",
            "作者": "陆游",
            "内容": "小槽春夜压春醪，天与龟堂慰作劳。喜似系囚闻纵释，快如苛痒得爬搔。未陈尊杓心先醉，傍睨江山气已豪。久厌膻荤愁下筋，眼明湖上得双螯。"
        },
        {
            "标题": "久雨薪炭食饮俱不继戏作",
            "作者": "陆游",
            "内容": "泽国春饶雨，书生老益贫，固难夸练炭，亦岂择劳薪。盐尽才供暮，醯微尚恼邻。人嗤信书误，痴绝望常珍。"
        },
        {
            "标题": "初春",
            "作者": "陆游",
            "内容": "元日人日来联翩，转头又见试灯天。且欣一雪压灾瘴，不怕连阴咽管弦。陌上渐多酤酒舍，岸边初理下湖船。紫姑拟卜元无事，只问今春几醉眠。"
        },
        {
            "标题": "感旧四首末章盖思有以自广",
            "作者": "陆游",
            "内容": "庚寅岁入巴东硖，卧听清猿月下声。二十九年穷未死，却思当日似前生。"
        },
        {
            "标题": "久病",
            "作者": "陆游",
            "内容": "卧疾阅三时，冥冥不自持。婢谙曾制药，犬识旧迎医。质贷交亲厌，呻吟里巷知。有时推枕起，清啸尚能奇。"
        },
        {
            "标题": "乡人或病予诗多道蜀中遨乐之盛适春日游镜湖共请赋山阴风物遂即杯酒间作四绝句却当持以誇西州故人也 其二",
            "作者": "陆游",
            "内容": "舫子窗扉面面开，金壶桃杏间尊罍。东风忽送笙歌近，一片楼台泛水来。"
        },
        {
            "标题": "久雨路断朋旧有相过者皆不能进",
            "作者": "陆游",
            "内容": "今年风雨多，平陆成沮洳。吾庐地尤下，积水环百步。客从城市来，熟视却复去。僮奴笑欲倒，繖屐知无路。计其各还家，对灶燎衣裤。嗟予久退藏，蓬藋生庭户。谁如数子贤，裹饭肯来顾？清言虽不接，亦足慰迟暮。"
        },
        {
            "标题": "居室甚隘而藏书颇富率终日不出户二首 其二",
            "作者": "陆游",
            "内容": "椰子微躯有百穷，平生风际转枯蓬。岂知蝉腹龟肠后，更寄蜂房蚁穴中。\n学俭久判羹不糁，惮烦惟欲寐无聪。积书充栋元无用，聊复吟哦答候虫。"
        },
        {
            "标题": "南窗",
            "作者": "陆游",
            "内容": "流落逢知少，疏慵迕俗多。闷拈如意舞，狂叩唾壶歌。巴酒禁愁得，金丹奈老何！南窗好风月，聊复此婆娑。"
        },
        {
            "标题": "旧在成都初春无事日访昭觉保褔正法诸刹甚可",
            "作者": "陆游",
            "内容": "忆在西川集宝坊，幅巾萧散日初长。伊蒲塞馔分香积，优钵罗花散道场。客路逢春增感慨，旧游回首已微凉。新晴强作寻幽计，有底文书作许忙？"
        },
        {
            "标题": "晚登子城",
            "作者": "陆游",
            "内容": "江头作雪雪未成，北风吹云如有营。驱车出门何所诣，一放吾目登高城。城中繁雄千万户，朱门甲第何峥嵘。锦机玉功不知数，深夜穷巷闻吹笙。国家自从失河北，烟尘漠漠暗两京。胡行如鬼南至海，寸地尺天皆苦兵。老吴将军独护蜀，坐使井络无欃枪。名都壮邑数千里，至今不闻戎马声。安危自古有倚伏，相持默默非敌情。棘门灞上勿儿戏，犬羊岂惮渝齐盟。"
        },
        {
            "标题": "自局中归马上口占",
            "作者": "陆游",
            "内容": "幼舆只合著山岩，误被恩光不盖惭。人怪衰翁烦尺一，心知造物赋朝三。飞腾岂少摩云鹘，蹙缩方同作茧蚕。安得公朝闵枯朽，早教归卧旧茆庵。"
        },
        {
            "标题": "修居室赋诗自警",
            "作者": "陆游",
            "内容": "荒园二三亩，败屋八九间，初至如逆旅，忽逾四十年。屋日已朽蠹，我老不自还。茅可刈之野，木可伐之山，尚复不能具，日夜忧其颠；况我虚幻身，念念随化迁，齿堕发亦缟，镜中失朱颜，其危甚于屋，何恃能牢坚？丰汝梨与枣，养汝汞与铅，防疾如待敌，爱气如守关，谋于履霜初，惧在横流前，书绅铭席端，虽老尚可全。"
        },
        {
            "标题": "燕堂独坐意象殊愦愦起登子城作此诗",
            "作者": "陆游",
            "内容": "睡魔困衰翁，白日坐兀兀；忽然振衣起，目了尚如鹘。凭高望中原，佳气未消歇，逆贼稽大刑，痛愤深至骨。新霜下昌陵，草有胡马齕，羽林百万士，何日闻北伐？贱臣官有守，不敢叫行阙。梦中涉黄河，太行高硉矹。天河未洗兵，封豕食上国，坐令河洛间，百郡暗荆棘。夷吾非王佐，尚足救左衽。中原消息断，吾辈何安寝？世俗苦龌龊，谁与共此功；安知无奇士，悲歌燕市中！"
        },
        {
            "标题": "居家",
            "作者": "陆游",
            "内容": "为吏心虽懒，居家力尚馀。刈茅支屋漏，裁棘补篱疏。\n就井磨樵斧，持钱锻药锄。毋劳叹徒步，野鹤岂堪车。"
        },
        {
            "标题": "蜀酒歌",
            "作者": "陆游",
            "内容": "汉州鹅黄鸾凤雏，不騺不搏德有余；眉州玻璃天马驹，出门已无万里涂。病夫少年梦清都，曾赐虚皇碧琳腴，文德殿门晨奏书，归局黄封罗百壶。十年流落狂不除，遍走人间寻酒垆，青丝玉瓶到处酤，鹅黄玻璃一滴无。安得豪士致连车，倒瓶不用杯与盂，琵琶如雷聒坐隅，不愁渴死老相如。"
        },
        {
            "标题": "局中春兴",
            "作者": "陆游",
            "内容": "天知病眼困风沙，借与蓬山阅物华。微暖已迎新到燕，轻阴犹护欲残花。幽窗寂寂书围座，倦枕时时梦过家。立马庭前还小驻，不妨闲试半瓯茶。"
        },
        {
            "标题": "昔在成都正月七日圣寿寺麻子市初春行乐处也",
            "作者": "陆游",
            "内容": "乐事新年忆锦城，城南麻市试春行。如今老病茅檐底，卧听儿童吓雀声。"
        },
        {
            "标题": "谒告归卧晚登子城",
            "作者": "陆游",
            "内容": "此身真是抱官囚，厌见长空赤日流。斋壁晓山千嶂雪，扇纨新雁一汀秋。系船空作清湘梦，御气难寻太华游。菱角藕丝还恨少，强携玉瀣醉高楼。"
        },
        {
            "标题": "居家",
            "作者": "陆游",
            "内容": "为吏心虽嬾，居家力尚余。刈茅支屋漏，裁棘补篱疏。就井磨樵斧，持钱锻药鉏。毋劳叹徒步，野鹤岂堪车？"
        },
        {
            "标题": "暑中久不把酒盆池千叶白莲忽开一枝欣然小酌因赋绝句二首 其二",
            "作者": "陆游",
            "内容": "我读渊明止酒篇，知渠未识玉池仙。谁言见面无多子，高压天魔万二千。"
        },
        {
            "标题": "倦飞",
            "作者": "陆游",
            "内容": "倦飞何意闭樊笼，冉冉年光过眼空。酒尽不妨沽巷口，诗成多是在车中。曾腰白羽心犹壮，不养丹砂颊自红。所叹暮年交旧尽，灯前情话与谁同！"
        },
        {
            "标题": "剧暑",
            "作者": "陆游",
            "内容": "六月暑方剧，喘汗不支持。逃之顾无术，惟望树影移。或谓当读书；或劝把酒卮；或夸作字好，萧然却炎曦；或欲溪上钓；或思竹间棋，亦有出下策，买簟倾家赀；赤脚蹋增冰，此计又绝痴。我独谓不然，愿子少置思；方今诏书下，淮汴方出师，黄旗立辕门，羽檄昼夜驰，大将先择甲，三军随指挥。行伍未尽食，大将不言饥，渴不先饮水，骤不先告疲。吾侪独安居，茂林荫茅茨，脱巾濯寒泉，卧起从其私，于此尚畏热，鬼神其可欺！坐客皆谓然，索纸遂成诗，便觉窗几间，飒飒清风吹。"
        },
        {
            "标题": "倦眼",
            "作者": "陆游",
            "内容": "看书涩似上羊肠，得睡甘如饮蜜房。起坐藤床搔短发，数声画角报斜阳。"
        },
        {
            "标题": "醉中绝句二首 其二",
            "作者": "陆游",
            "内容": "左餐右粥年年饱，南陌东阡处处闲。幸免催租败幽兴，岂容对酒惜酡颜。"
        },
        {
            "标题": "子龙求烟雨轩诗口占绝句二首 其二",
            "作者": "陆游",
            "内容": "规模正似钓鱼庵，把酒才容客二三。若比东偏参倚室，此中犹自觉耽耽。"
        },
        {
            "标题": "子龙求烟雨轩诗口占绝句二首 其一",
            "作者": "陆游",
            "内容": "乌桕迎霜已半丹，哦诗终日合凭栏。霜高木落应尤好，长挂西窗更怕寒。"
        },
        {
            "标题": "涉溪",
            "作者": "陆游",
            "内容": "挥汗欲成雨，聚蚊真若雷。山翁在何许，赤脚步溪来。"
        },
        {
            "标题": "夏末野兴",
            "作者": "陆游",
            "内容": "半世天涯倦远游，还乡不减旅人愁。数声相应鸠呼雨，一片初飞叶报秋。山坞风烟僧院路，河梁灯火酒家楼。绝知雪鬓宜蓑笠，分付貂蝉与黑头。"
        },
        {
            "标题": "拒霜",
            "作者": "陆游",
            "内容": "满庭黄叶舞西风，天地方收肃杀功。何事独蒙青女力，墙头催放数苞红。"
        },
        {
            "标题": "梅花绝句六首 其一",
            "作者": "陆游",
            "内容": "几年不到合江园，说著当时已断魂。只有梅花知此恨，相逢月底却无言。"
        },
        {
            "标题": "夜读东京记",
            "作者": "陆游",
            "内容": "海东小胡辜覆冒，敢据神州窃名号幅员万里宋乾坤，五十一年雠未报。煌煌艺祖中天业，东都实宅神明隩。即今犬豕穴宫殿，安得旄头下除扫。宝玉大弓久不获，臣子义敢忘巨盗。景灵太庙威神在，北乡恸哭犹可告。壮士方当弃躯命，书生讵忍开和好。孤臣白首困西南，有志不伸空自悼。"
        },
        {
            "标题": "秋怀十首末章稍自振起亦古义也",
            "作者": "陆游",
            "内容": "身如行脚僧，放包即为家；家如道边店，萧然寄天涯。居室如小舟，风扉橹讴哑；坐傍陈琴书，庭下栽杂花。检陋虽可笑，在我则已奢。何以善吾生？念念思无邪。"
        },
        {
            "标题": "龙门洞",
            "作者": "陆游",
            "内容": "我来香积寺，清晨历龙门。孤峰撑苍昊，大壑裂厚坤。古穴吹腥风，峭壁挂爪痕。水浮石楠花，崖络菖蒲根。横策意未餍，褰裳探其源。绝境岂可名，恨我诗语烦。须臾苍云合，便恐白雨翻。东走得平野，万里扶桑暾。"
        },
        {
            "标题": "游诸葛武侯书台",
            "作者": "陆游",
            "内容": "沔阳道中草离离，卧龙往矣空遗祠。当时典午称猾贼，气丧不敢当王师。定军山前寒食路，至今人祠丞相墓。松风想像梁甫吟，尚忆幡然答三顾。出师一表千载无，远比管乐盖有余。世上俗锦宁办此，高台当日读何书?"
        },
        {
            "标题": "题千秋观怀贺亭",
            "作者": "陆游",
            "内容": "河湟使典珥左貂，曲江相君谢不朝。宫中玉环狐作妖，黠虏旁窥心已骄。天维欲绝地轴摇，有识凛凛忧宗祧。贺公托言师松乔，黄冠径归侣渔樵，老马立仗不自聊，去如鸾凤冲烟霄。倾都祖饯拥渭桥，贤哉大夫脱尘嚣，扬州渡江木兰桡，入东夜听钱塘潮。我来故祠竹萧萧，黄冠野服传生绡。词卑媿匪英琼瑶，空采苹藻奠桂椒。虚堂断香闭寂寥，遗魂零落何由招？"
        },
        {
            "标题": "武担东台晚望",
            "作者": "陆游",
            "内容": "憔悴西窗已一翁，登高意气尚豪雄。关河霸国兴亡後，风月诗人醉醒中。病起顿惊双鬓改，春归一扫万花空。栏边徙倚君知否，直到吴天目未穷。"
        },
        {
            "标题": "秋思绝句六首 其六",
            "作者": "陆游",
            "内容": "黄蛱蝶轻停曲槛，红蜻蜓小过横塘。老人未肯杀风景，睡起熏笼重炷香。"
        },
        {
            "标题": "君子非好异",
            "作者": "陆游",
            "内容": "君子非好异，本意亦从众，居然迫所媿，难复趋一哄。孟轲遇齐王，夫岂不欲用；万锺养弟子，乃似以利动。惟其有辞受，百世尊道统。岂惟圣贤哉，学者固所共。"
        },
        {
            "标题": "致仕后岁事有望欣然赋诗",
            "作者": "陆游",
            "内容": "圣时恩厚赐馀生，日与乡闾乐太平。已弃胡床无长物，尚携拄杖有同行。\n新裁乌帽人争看，小摘青蔬手自烹。买得水车无用处，绝知造物相归耕。"
        },
        {
            "标题": "梅花绝句六首 其六",
            "作者": "陆游",
            "内容": "红梅过后到缃梅，一种春风不并开。造物无心还有意，引教日日放翁来。"
        },
        {
            "标题": "梅花绝句六首 其五",
            "作者": "陆游",
            "内容": "乱簪桐帽花如雪，斜挂驴鞍酒满壶。安得丹青如顾陆，凭渠画我夜归图。"
        },
        {
            "标题": "即事",
            "作者": "陆游",
            "内容": "鸿冥固自辞矰缴，樗散犹能谢斧斤。况是溪山幽绝地，有人高卧百重云。"
        },
        {
            "标题": "即事",
            "作者": "陆游",
            "内容": "我爱湖山清绝地，抱琴携鹤住茆堂。药苗自采盘蔬美，菰米新舂钵饭香。南浦风烟无限好，北轩雷雨不胜凉。旧交散落无消息，借问黄尘有底忙？"
        },
        {
            "标题": "郡斋偶书",
            "作者": "陆游",
            "内容": "江堕清笳月，霜严画戟门。滩声寒更壮，山气旦常昏。摇落悲徂岁，羁游忆故园。无劳空窃食，何以报君恩？"
        },
        {
            "标题": "开元寺小阁十四韵",
            "作者": "陆游",
            "内容": "渊源两名衲，筑阁扪星辰。近山卧蜿蜒，远山高嶙峋。朝看雨空蒙，暮揖云轮囷。赋诗有宿诺，下语终未亲。万法不孤起，请君作其因。高挂四面窗，净扫一榻尘。室中绝人声，门前谢车轮，容我睡半日，两忘主与宾。缓烧海南沉，细碾建溪春。是间傥有句，可与屈宋邻。诗如奋蛰龙，夭矫不受驯；使可造次得，何异池中鳞。世有扰龙手，媿我非其人。诗不已就乎？著眼勿逡巡。"
        },
        {
            "标题": "自开岁阴雨连日未止",
            "作者": "陆游",
            "内容": "江云漠漠雨昏昏，归老山阴学灌园。十里羊肠仅通路，三家铛脚自成村。应时餺飥聊从俗，耐久锺馗俨在门。近县传闻颇多盗，呼儿插棘补颓垣。"
        },
        {
            "标题": "开岁连日大雪",
            "作者": "陆游",
            "内容": "开岁大雪如飞鸥，转盼已见平檐沟。村深出门风裂面，况复取醉湖边楼。从来春雪不耐久，卧听点滴无时休。去年久旱绵千里，犁不入土蝗虫稠。今年冬春足膏泽，天意似欲滋农畴。岂惟养猪大作社，更卖宝剑添耕牛。"
        },
        {
            "标题": "开东园路北至山脚因治路傍隙地杂植花草六首 其二",
            "作者": "陆游",
            "内容": "魏野林逋久已仙，放翁寄傲镜湖边。松根偃蹇支琴石，岩窦潺湲洗药泉。\n半禄扫空虽在我，残年健甚岂非天。遥遥桑苧家风在，重补茶经又一编。"
        },
        {
            "标题": "千峰榭宴坐",
            "作者": "陆游",
            "内容": "苍寒千叠拥官居，吏退凭高乐有余。尽日烟云穷变化，入秋草木渐凋疏。朱弦静按新传谱，黄卷闲披累译书。聊与邦人共无事，吾僚不用笑迂疏。"
        },
        {
            "标题": "郡斋偶书",
            "作者": "陆游",
            "内容": "白首奉鱼书，萧然一事无。吏闲晨已散，人醉暮相扶。卷野收禾黍，连江下舳舻。山城君勿诮，东北是皇都。"
        },
        {
            "标题": "开书箧见韩无咎书有感",
            "作者": "陆游",
            "内容": "老觉人间万事非，幽栖幸已脱尘鞿。残年得饱不啻足，旧友半空谁与归？开眼不妨成一梦，翦翎何至羡群飞。龙图老子今安在？把卷灯前泪满衣。"
        },
        {
            "标题": "开元暮归",
            "作者": "陆游",
            "内容": "白发书生不自珍，天涯又作宦游身。溪桥烟淡偏宜晚，野寺花迟未觉春。日暖登山思谢屐，病余漉酒负陶巾。茹芝却粒平生事，回首岩扉一怆神。"
        },
        {
            "标题": "开东园路北至山脚因治路傍隙地杂植花草六首 其一",
            "作者": "陆游",
            "内容": "清沟东畔剪蓁菅，虽设柴门尽日关。远引寒泉成碧沼，稍通密竹露青山。\n幽花泣露开仍落，好鸟穿林去复还。更上横冈吾所爱，小儿试觅屋三间。"
        },
        {
            "标题": "开东园路北至山脚因治路傍隙地杂植花草六首 其五",
            "作者": "陆游",
            "内容": "病眼逢人每懒开，正须此地洗氛埃。数枝梅向林梢出，一脉泉从岭背来。\n藤杖有时缘石磴，风炉随处置茶杯。残躯自笑如春草，又喜天边斗柄回。"
        },
        {
            "标题": "开局",
            "作者": "陆游",
            "内容": "八十年光敢自期，镜中久已发成丝。谁令归蹋京麈路，又见新开史局时。旧吏仅存多不识，残编重对只成悲。免朝愈觉君恩厚，闲看中庭木影移。"
        },
        {
            "标题": "开炉",
            "作者": "陆游",
            "内容": "余疾三分在，闲愁一点无。书能伴孙读，身欲却人扶。霁日鸦鸣乐，清霜草蔓枯。南山送僧炭，随事且开炉。"
        },
        {
            "标题": "郡斋偶书",
            "作者": "陆游",
            "内容": "翠岭当城起，清江擘硖流。轲峨商客艑，嘈囋酒家楼。丰岁人元乐，残年我独愁。秦吴环万里，感慨故貂裘。"
        },
        {
            "标题": "开岁愈贫戏咏",
            "作者": "陆游",
            "内容": "谢事贫过筮仕初，归装仅有一柴车。笥衣尽典仍耽酒，囷米无炊尚买书。涧底饱观苗郁郁，梦中聊喜蝶蘧蘧。商山几许功名事，老子如今却笑渠。"
        },
        {
            "标题": "水龙吟（荣南作）",
            "作者": "陆游",
            "内容": "樽前花底寻春处，堪叹心情全减。一身萍寄，酒徒云散，佳人天远。那更今年，瘴烟蛮雨，夜郎江畔。漫倚楼横笛，临窗看镜，时挥涕、惊流转。\n\n花落月明庭院。悄无言、魂消肠断。凭肩携手，当时曾效，画梁栖燕。见说新来，网萦尘暗，舞衫歌扇。料也羞憔悴，慵行芳径，怕啼莺见。"
        },
        {
            "标题": "开炉",
            "作者": "陆游",
            "内容": "馀疾三分在，闲愁一点无。书能伴孙读，身欲却人扶。\n霁日鸦鸣乐，清霜草蔓枯。南山送僧炭，随事且开炉。"
        },
        {
            "标题": "柯山道上作",
            "作者": "陆游",
            "内容": "道路如绳直，郊园似砥平。山为翠螺踊，桥作彩虹明。午酌金丸橘，晨炊玉粒粳。江村好时节，及我疾初平。"
        },
        {
            "标题": "看梅绝句",
            "作者": "陆游",
            "内容": "梅花宜寒更宜阴，摩挲拄杖过溪寻。幽香著人索管领，不信如今铁石心。"
        },
        {
            "标题": "看镜",
            "作者": "陆游",
            "内容": "局促人间百不如，每看清镜叹头颅。醉来风月心虽在，老去轩裳梦已无。棋劫正忙停晚饷，诗联未稳画寒炉。乘除尚喜身强健，六十登山不用扶。"
        },
        {
            "标题": "考宗皇帝挽词",
            "作者": "陆游",
            "内容": "大道本生知，崇高志不移。凝神超事物，观妙极希夷。访药三山远，遗弓万国悲。神孙昔锺爱，天作太平基。"
        },
        {
            "标题": "看梅归马上戏作",
            "作者": "陆游",
            "内容": "一点不杂桃李春，一水隔断车马尘。恨不月中香露湿乌巾。"
        },
        {
            "标题": "逃暑小饮熟睡至暮",
            "作者": "陆游",
            "内容": "桑落香浮槲叶杯，甘瓜绿李亦佳哉！虚堂顿解汗挥雨，高枕俄成鼻殷雷。静听风声生槛竹，徐看日影转庭槐。晚凉更动扁舟兴，北渚红蕖已半开。"
        },
        {
            "标题": "赤壁词（招韩无咎游金山）",
            "作者": "陆游",
            "内容": "禁门钟晓，忆君来朝路，初翔鸾鹄。西府中台推独步，行对金莲宫烛。蹙绣华鞯，仙葩宝带，看即飞腾速。人生难料，一尊此地相属。\n\n回首紫陌青门，西湖闲院，锁千梢修竹。素壁栖鸦应好在，残梦不堪重续，岁月惊心，功名看镜，短鬓无多绿。一欢休惜，与君同醉浮玉。"
        },
        {
            "标题": "看梅绝句",
            "作者": "陆游",
            "内容": "梅花树下黄茆丘，古人尚能爱花不？月淡烟深听牧笛，死生常事不须愁。"
        },
        {
            "标题": "看梅绝句",
            "作者": "陆游",
            "内容": "荒陂十亩浴凫鸭，折苇枯蒲寒意深。何处得船满载酒？醉时系著古梅林。"
        },
        {
            "标题": "看月睡晚戏作",
            "作者": "陆游",
            "内容": "香火课夙兴，风月留晚睡。直言散吏闲，亦未尽无事。旧闻云台翁，高枕阅尘世。至今青嶂间，鼻息乱松吹。平生寡嗜好，所愿究此味。千年一欠伸，笑看岩花坠。"
        },
        {
            "标题": "考古",
            "作者": "陆游",
            "内容": "考古无长昼，忧时少熟眠。偷生迫钟漏，战死媿兜鞬。莫报乾坤施，空惊岁月迁。藜羹安用糁，吾事本萧然。"
        },
        {
            "标题": "看镜",
            "作者": "陆游",
            "内容": "凋尽朱颜白尽头，神仙富贵两悠悠。胡尘遮断阳关路，空听琵琶奏石州。"
        },
        {
            "标题": "看梅归马上戏作",
            "作者": "陆游",
            "内容": "江路疏篱已过清，月中霜冷若为情。不如折向金壶贮，画烛银灯看到明。"
        },
        {
            "标题": "柯桥客亭",
            "作者": "陆游",
            "内容": "小市初晴已过春，朱樱青杏一番新。灞陵老子无人识，暂借邮亭整角巾。"
        },
        {
            "标题": "看梅归马上戏作",
            "作者": "陆游",
            "内容": "平明南出笮桥门，走马归来趁未昏。渐老更知闲有味，一冬强半在梅村。本为梅花判痛饮，却嗅梅香消宿酲。日欲落时始上马，青羊宫前闻发更。"
        },
        {
            "标题": "客从城中来",
            "作者": "陆游",
            "内容": "客从城中来，相视惨不悦；引杯抚长剑，慨叹胡未灭。我亦为悲愤，共论到明发。向来酣斗时，人情愿少歇。及今数十秋，复谓须岁月。诸将尔何心，安坐望旄节！"
        },
        {
            "标题": "考宗皇帝挽词",
            "作者": "陆游",
            "内容": "代邸膺图日，临朝涕泗横。诚心非外饰，至孝化群生。高庙联龙衮，思陵接柏城。平生奉亲意，一理贯幽明。"
        },
        {
            "标题": "看梅归马上戏作",
            "作者": "陆游",
            "内容": "江郊车马满斜晖，争趁南城未阖扉。要识梅花无尽藏，人人襟袖带香归。"
        },
        {
            "标题": "柯桥客亭二首 其二",
            "作者": "陆游",
            "内容": "梅子生仁燕护雏，绕檐新叶绿扶疏。朝来酒兴不可耐，买得钓船双鳜鱼。"
        },
        {
            "标题": "物有可叹者因戏作数语以识之",
            "作者": "陆游",
            "内容": "鸡栖及我未掩扉，犬虽远出暮自归，司晨警夜职交举，簸糠弃粒报亦微。查查双鹊更媿汝，庭树夜宿常相依，岂怜主人老寂寞，暖热蓬户不忍违。养鸱甚恩健即去，养鹰虽久饱亦飞。嗟哉物性厚薄异，使我隐几空歔欷！"
        },
        {
            "标题": "看梅绝句",
            "作者": "陆游",
            "内容": "一物不向胸次横，醉中谈谑坐中倾。梅花有情应记得，可惜如今白发生。"
        },
        {
            "标题": "云门道中",
            "作者": "陆游",
            "内容": "度岭穿林一径斜，旋篝新火试新茶。箬包粉饵祠寒食，雨湿青鞋上若耶。石罅微泉来滴沥，溪涯老木卧槎牙。不须苦觅东柯谷，是处云山可寄家。"
        },
        {
            "标题": "长相思（五之四）",
            "作者": "陆游",
            "内容": "暮山青。暮霞明。梦笔桥头艇子横。苹风吹酒醒。\n\n看潮生。看潮平。小住西陵莫较程。莼丝初可烹。"
        },
        {
            "标题": "考宗皇帝挽词",
            "作者": "陆游",
            "内容": "便殿谘询早，深宫宴乐稀。欲颁传位诏，犹索未明衣。寿损名方永，身臞国愈肥。孤臣泣陵柏，心折九虞归。"
        },
        {
            "标题": "看镜",
            "作者": "陆游",
            "内容": "七十衰翁卧故山，镜中无复旧朱颜。一联轻甲流尘积，不为君王戍玉关。"
        },
        {
            "标题": "柯桥客亭",
            "作者": "陆游",
            "内容": "梅子生仁燕护雏，遶檐新叶绿扶疏。朝来酒兴不可耐，买得钓船双鳜鱼。"
        },
        {
            "标题": "开岁",
            "作者": "陆游",
            "内容": "绿襦新画卫门扉，贺刺相欺可累欷。卖困不灵仍喜睡，送穷无术又来归。相寻蚕市人何在，烂醉蟆津事亦非。惟有禹祠春渐好，从今剩判典春衣。"
        },
        {
            "标题": "坐客有谈狄鱼眼眶之美者感叹而作",
            "作者": "陆游",
            "内容": "黄雀头颅羞五鼎，狄鱼眼眶参隽永。两螫何皋蟹丧躯，一脔可怜牛断领。霜刀斫脍几许痛，公子方夸醉魂醒。物生怖死与我均，碪几流丹只俄顷。哀哉堂堂七尺身，正坐舌端成业境。豪华只可夸仆妾，报应那知类形影。世间扰扰何时了？一念超然差若颖。不妨瓦钵饱晚菘，更汲山泉试春茗。"
        },
        {
            "标题": "客有见过者既去喟然有作",
            "作者": "陆游",
            "内容": "永日安耕钓，余年迫耄期。研朱点周易，饮酒和陶诗。带箭归飞鹤，榰床不瞑龟。此生君看取，死是出门时。"
        },
        {
            "标题": "客有见过者既去喟然有作二首 其一",
            "作者": "陆游",
            "内容": "鬓毛俱白尽，事不补秋毫。去死今无几，归耕何足高。\n已如陶止酒，徒劝屈餔糟。惟有沧溟去，扬帆观雪涛。"
        },
        {
            "标题": "客意",
            "作者": "陆游",
            "内容": "山行曳杖水拏舟，走遍茫茫禹画州。蝴蝶梦魂常是客，芭蕉身世不禁秋。早因食少妨高卧，晚忆茶甘作远游。龙焙一尝端可去，无心更为荔枝留。"
        },
        {
            "标题": "秋夜怀吴中",
            "作者": "陆游",
            "内容": "秋夜挑灯读楚辞，昔人句句不吾欺。更堪临水登山处，正是浮家泛宅时。巴酒不能消客恨，蜀巫空解报归期。灞桥烟柳知何限，谁念行。灞桥烟柳知何限，谁念行人寄一枝？"
        },
        {
            "标题": "客有见过者既去喟然有作",
            "作者": "陆游",
            "内容": "鬓毛俱白尽，事不补秋毫。去死今无几，归耕何足高。已知陶止酒，徒劝屈餔糟。惟有沧溟去，扬帆观雪涛。"
        },
        {
            "标题": "客有见过者既去喟然有作二首 其二",
            "作者": "陆游",
            "内容": "永日安耕钓，馀年迫耄期。研朱点周易，饮酒和陶诗。\n带箭归飞鹤，支床不瞑龟。此生君看取，死是出门时。"
        },
        {
            "标题": "偶与客饮客去戏作",
            "作者": "陆游",
            "内容": "多泥穷巷破茆屋，人不堪忧心自足。有时负日向门前，手把南华日中读。若教开门与客游，扰扰依前怀百忧。平生自计亦已熟，惟有钓鱼湖水头。旧闻仲长子光可与友，瘖不能言但耽酒。安得此友常过门，一语不交倾数斗。"
        },
        {
            "标题": "客舍对梅",
            "作者": "陆游",
            "内容": "野迥林寒一水傍，密如疏蕊正商量。半霜半雪相仍白，无蝶无蜂自在香。月过晓窗移影瘦，风传残角引声长。还怜客路龙山下，未折一枝先断肠。"
        },
        {
            "标题": "客谈荆渚五昌慨然有作",
            "作者": "陆游",
            "内容": "去岁出蜀初东游，峨舸大艑下荆州。便风转头五百里，吟啸已在黄鹤楼。戏拈铁笛吹出塞，水涌月落鱼龙愁。明朝喧传古仙过，碧玉带束黄絁裘。岂知一官自桎梏，簿书期会无时休。丰城宝剑已化久，我自吐气冲斗牛。洞庭四万八千顷，蟹舍正对芦花洲。速脱衣冠挂神武，散发烂醉垂虹秋。"
        },
        {
            "标题": "秋思",
            "作者": "陆游",
            "内容": "鱼复城边逢雁飞，白头羁客恨依依。远游眼底故交少，晚岁人间乐事稀。云重古关传夜柝，月斜深巷捣秋衣。官闲况是频移疾，药鼎荧荧卧掩扉。"
        },
        {
            "标题": "客中夜寒戏作长谣",
            "作者": "陆游",
            "内容": "孤翁痴钝如寒蝇，霜夕不瞑愁严凝。寝衣触体起芒粟，鼻息嘘润成冰凌。冬冬默数严谯鼓，耿耿独看幽窗灯。支床龟老共夜永。号月鸡冷同晨兴。白狐紫貂了不暖，何况蜀锦并吴绫。静思忽得安乐法，人生所欠絮与缯。十年一衲尚可过，不信请视匡山僧。"
        },
        {
            "标题": "孝宗皇帝挽词三首 其三",
            "作者": "陆游",
            "内容": "便殿咨询早，深宫宴乐稀。欲颁传位诏，犹索未明衣。\n寿损名方永，身癯国愈肥。孤臣泣陵柏，心折九虞归。"
        },
        {
            "标题": "客愁",
            "作者": "陆游",
            "内容": "骑马出门无所诣，端居正尔客愁侵。苍颜白发入衰境，黄卷青灯空苦心。天下极知须隽杰，书生何恨死山林。消磨未尽胸中事，梁甫时时尚一吟。"
        },
        {
            "标题": "客有言太山者因思青城旧游有作",
            "作者": "陆游",
            "内容": "我登青城山，云雨顾在下，月色缟岩谷，欲睡不忍舍。明朝下半岭，颇怪哀湍泻，山麓云未归，平地泥没踝，乃知宿处高，所恨到者寡。有客谈泰山，昔尝宿石室，夜分林采变，阳谷看浴日，九州皆片麈，盛夏犹惨栗。我闻思一往，安得飞僊术？但愿齐鲁平，东封扈清跸。"
        },
        {
            "标题": "客去追记坐间所言",
            "作者": "陆游",
            "内容": "征西幕罢几经春，叹息儿音尚带秦。每为後生谈旧事，始知老子是陈人。建隆乾德开王业，温洛荣河厌虏麈。倘得此生重少壮，临危敢爱不赀身。"
        },
        {
            "标题": "秋风亭拜寇莱公遗像",
            "作者": "陆游",
            "内容": "豪杰何心後世名，材高遇事即峥嵘。巴东诗句澶州策，信手拈来尽可惊。"
        },
        {
            "标题": "客思",
            "作者": "陆游",
            "内容": "裘马平生喜远游，暮年憔悴向南州。文书与睡中分日，衰病和愁总怕秋。无复雪郊看射虎，但思烟浦听呼牛。还家谁道无余俸，倒橐犹堪买钓舟。"
        },
        {
            "标题": "枯菊",
            "作者": "陆游",
            "内容": "积雪严霜转眼空，春回无处不春风。欲知造物无穷妙，但看萱根与菊丛。"
        },
        {
            "标题": "空酒壶",
            "作者": "陆游",
            "内容": "铜壼受五升，中贮太古醇。相从亦已久，一朝委流尘。我岂少恩哉？白头乃如新。谁知矮道士，亦作斥仙人？"
        },
        {
            "标题": "客至",
            "作者": "陆游",
            "内容": "官闲身自得，客至眼殊明。静算棋生死，闲分酒浊清。悠然剧谈罢，偶尔小诗成。但恨桑麻事，无人与共评。"
        },
        {
            "标题": "客亭",
            "作者": "陆游",
            "内容": "荻浦烟汀并海涯，一枝柔橹语咿哑。久从野老非生客，惯寓僧庐胜在家。\n乘兴村村俱有酒，逢春处处可寻花。朝来雪霁梅初动，又向邮亭阅岁华。"
        },
        {
            "标题": "书巢五咏 其五 空酒壶",
            "作者": "陆游",
            "内容": "铜壶受五升，中贮太古醇。相从亦已久，一朝委流尘。\n我岂少恩哉，白头乃如新。谁知矮道士，亦作斥仙人。"
        },
        {
            "标题": "枯菊",
            "作者": "陆游",
            "内容": "翠羽金钱梦已阑，空余残蕊抱枝乾。纷纷轻薄随流水，黄与姚花一样看。"
        },
        {
            "标题": "秋风亭拜寇莱公遗像",
            "作者": "陆游",
            "内容": "江上秋风宋玉悲，长官手自葺茅茨。人生穷达谁能料，蜡泪成堆又一时。"
        },
        {
            "标题": "迓客至大浪滩上",
            "作者": "陆游",
            "内容": "小垄瓜蔓绿，短篱梅子黄。晓风掠水来，吹我醉面凉。平生萧散意，未觉将迎忙。溪山供一笑，客主可相忘。宁当倒手版，聊复据胡床。太平岂无象，麦饭家家香。我归亦何有，养气犹轩昂。那因五斗陈，坐变百链刚。"
        },
        {
            "标题": "木山",
            "作者": "陆游",
            "内容": "枯楠千岁遭风雷，披枝折干吁可哀。轮囷无用天所赦，秋水初落浮江来。嵌空宛转若耳鼻，峭瘦拔起何崔嵬。珠宫贝阙留不得，忽出洲渚知谁推。书窗正对云洞启，丛菊初傍幽篁栽。是间著汝颇宜称，摩挲朝暮真千回。天公解事雨十日，洗尽泥滓滋莓苔。一丘一壑吾所许，不须更慕明堂材。"
        },
        {
            "标题": "枯菊",
            "作者": "陆游",
            "内容": "龙山落帽未多时，陈迹依然使我悲。粲粲菊花何似好，阶前惟见束枯枝。"
        },
        {
            "标题": "寒夜",
            "作者": "陆游",
            "内容": "败屋颓垣对短檠，课书聊自限三更。萧条草木寒无色，窸窣狐狸出有声。半榼浊醪求火暖，一篇疑义与儿评。未须遽起穷愁叹，明日寻梅雪正晴。"
        },
        {
            "标题": "客至",
            "作者": "陆游",
            "内容": "何处轩车客，能来桑麦村？一奴先入市，此老自应门。野果尝皆涩，村醅厌尚浑。残年亦何恨，治世作黎元。"
        },
        {
            "标题": "书室明暖终日婆娑其间倦则扶杖至小园戏作长",
            "作者": "陆游",
            "内容": "美睡宜人胜按摩，江南十月气犹和。重帘不卷留香久，古砚微凹聚墨多。月上忽看梅影出，风高时送鴈声过。一杯太淡君休笑，牛背吾方扣角歌。"
        },
        {
            "标题": "枕上口占三首 其三",
            "作者": "陆游",
            "内容": "五十年间万事空，懒将白发对青铜。故人只有桃花在，惆怅无情一夜风。"
        },
        {
            "标题": "口占送岩师还大梅护圣",
            "作者": "陆游",
            "内容": "放翁白发已萧然，黄纸新除玉局仙。寄语山头老师叔，欲分茅舍度残年。"
        },
        {
            "标题": "枯菊二首 其一",
            "作者": "陆游",
            "内容": "翠羽金钱梦已阑，空馀残蕊抱枝乾。纷纷轻薄随流水，黄与姚花一样看。"
        },
        {
            "标题": "舍北行饭",
            "作者": "陆游",
            "内容": "蔓络疏篱草满塘，饱嬉聊复步斜阳。一霜骤变千林色，两犊新犁百亩荒。野寺僧残尚钟鼓，官堤舟过见帆樯。归来笑补空囊课，寒日谁知亦自长。"
        },
        {
            "标题": "书志",
            "作者": "陆游",
            "内容": "著书汗马牛，不如守道力；卖文取卿相，讵是儒者职。孔光岂不学，千载污简册。通塞本细事，于我奚失得？袁安卧空庐，亦度风雪夕；如何慕温饱，挠节不自惜！我突无炊烟，或至日中昃。小儿抱遗经，衣短两胫赤，吟诵何琅琅，声如出金石；掩卷语乃翁：圣有陈蔡厄。"
        },
        {
            "标题": "秋风亭拜寇莱公遗像二首 其二",
            "作者": "陆游",
            "内容": "豪杰何心后世名，材高遇事即峥嵘。巴东诗句澶州策，信手拈来尽可惊。"
        },
        {
            "标题": "哭开孙",
            "作者": "陆游",
            "内容": "学步渐扶床，乘车已驾羊。虚称砌台使，不遇玉函方。杳杳天难问，茫茫夜正长。寂寥谁伴汝，萧寺闭空房。"
        },
        {
            "标题": "步虚四首 其二",
            "作者": "陆游",
            "内容": "瀛海日月渊，蓬壶仙圣宅。驾鹤一时游，海面日夜窄。\n人生蜉蝣耳，一鬨瓦瓮中。天地广如许，谁能发其蒙。\n丹书千卷藏一尘，子能求之勿从人。晴窗趺坐春满腹，昆崙待得丹芝熟。"
        },
        {
            "标题": "哭径山策老",
            "作者": "陆游",
            "内容": "岌岌龙门万衲倾，翩翩只履又西行。尘侵白拂绳床冷，露滴青松卵塔成。遥想再来非四入，尚应相见话三生。放翁大欠修行力，未免人间怆别情。"
        },
        {
            "标题": "书感",
            "作者": "陆游",
            "内容": "梦里逢无咎，天涯哭季长。吾生亦有几？且复钓沧浪。"
        },
        {
            "标题": "哭季长",
            "作者": "陆游",
            "内容": "我荷锄时君赐环，君归我复造清班，无由促席暂握手，每得寄声聊解颜。造物不令成老伴，著书犹喜在名山。半年仅得陈蓴鲫，白首临风涕自潸。"
        },
        {
            "标题": "哭季长",
            "作者": "陆游",
            "内容": "岷山剡曲各天涯，死籍前时偶脱遗。三径就荒俱已老，一樽相属永无期。寝门哀恸今何及？泉壤从游後不疑。邂逅子孙能记此，交情应似两翁时。"
        },
        {
            "标题": "哭李孟达",
            "作者": "陆游",
            "内容": "旧交多已谢明时，孟达奇才最所思。晚岁立朝虽小试，平生苦学竟谁知！尊前一笑终无日，地下相从却有期。恸绝寝门霜日暮，短篇聊为写余悲。"
        },
        {
            "标题": "予出蜀日尝遣僧则华乞签于射洪陆使君祠使君",
            "作者": "陆游",
            "内容": "我幼入家塾，结发知苦心。稍长谬闻道，笃守至于今。淡然朱丝弦，三叹有遗音。讵敢负所学，枉尺求直寻。彼哉孔光辈，千载污儒林！"
        },
        {
            "标题": "哭杜府君",
            "作者": "陆游",
            "内容": "叔高初过我，风度何玉立，超然众客中，可慕不待揖。入都多宾友，伯高数来集，质如琮璧润，气等芝兰袭。晚乃过仲高，午日晒行笠，匆匆遽别去，怅望空怏悒。有如此三高，青紫何足拾。岂无知之者，相视莫维絷。穷鱼虽相悯，可媿吐微泾。亦知尊公贤，何止盖乡邑。向风每拳拳，识面真汲汲。秋风忽闻讣，执书叹以泣。造门不自决，追悔今何及！又闻著书富，手泽溢巾笈。哀毁要无益，遗稿勤缀缉。"
        },
        {
            "标题": "恩除秘书监",
            "作者": "陆游",
            "内容": "群仙鹤驾去难追，白首重来不自知。才艺荒唐痴独绝，功名蹭蹬老如期。\n海边郑叟穷耽酒，吴下韦郎晚学诗。扶上木天君莫笑，衰残不似壮游时。"
        },
        {
            "标题": "哭王季夷",
            "作者": "陆游",
            "内容": "超遥天马渥洼来，万里修途忽勒回。爽气即今犹可想，旧游何处不堪哀！梦中有客徵残锦，地下无炉铸横财。欲酹一尊身尚病，鬣封春露湿苍苔。"
        },
        {
            "标题": "秋来苦贫戏作",
            "作者": "陆游",
            "内容": "闭门高卧养吾真，说著生涯笑倒人。奴闵囊空辞雇直，婢愁爨冷拾炊薪。羹能有糁犹为泰，地到无锥始是贫。一饭不妨支一日，读书常媿聒比邻。"
        },
        {
            "标题": "苦笋",
            "作者": "陆游",
            "内容": "藜藿盘中忽眼明，骈头脱襁白玉婴。极知耿介种性别，苦节乃与生俱生。我见魏徵殊媚妩，约束儿童勿多取。人才自古要养成，放使干霄战风雨。"
        },
        {
            "标题": "苦贫",
            "作者": "陆游",
            "内容": "老作清时版籍民，深耕迨及故山春。熟思岂是天贫我，妄计还忧鬼笑人。但使甑中余麦饭，何妨涧底采荆薪。此穷正坐清狂尔，莫向瞿昙问宿因。"
        },
        {
            "标题": "苦贫戏作",
            "作者": "陆游",
            "内容": "五穷作祟不容支，蝉腹龟肠旋过时。客散难求门外辙，衣穿徒有鬓边丝。儿能解事甘藜藿，婢苦无薪睨扊扅。箕踞浩歌君会否？书痴终觉胜钱痴。"
        },
        {
            "标题": "苦雨叹",
            "作者": "陆游",
            "内容": "九渊龙公出忘还，瓦沟垂溜声淙潺；茫茫大泽北际海，潋潋平湖南浸山。吾庐四望路俱断，蛙黾争雄乱昏旦。漏床腐席夜失眠，湿灶生薪朝不爨。今年十分喜有秋，岂知青秧出禾头。老夫一饱复缪悠，听儿读书宽百忧。"
        },
        {
            "标题": "狂吟",
            "作者": "陆游",
            "内容": "浮世何须宇宙名，一狂自足了平生。秋风湘浦纫兰佩，夜月缑山听玉笙。学剑惯曾游紫阁，结巢终欲隐青城。年来自笑弥耽酒，百斛蒲萄未解酲。"
        },
        {
            "标题": "夔州重阳",
            "作者": "陆游",
            "内容": "夔州鼓角晚凄悲，恰是幽窗睡起时。但忆社醅挼菊蕊，敢希朝士赐萸枝。山川信美吾庐远，天地无情客鬓衰。佳日掩门君莫笑，病来纱帽不禁吹。"
        },
        {
            "标题": "狂夫",
            "作者": "陆游",
            "内容": "狂夫与世本难谐，醉傲王侯亦壮哉！奕奕方收岩际电，酣酣已起枕间雷。回天力在人终叹，入月星来敌自摧。千载鬼雄皆国士，直令穷死未须哀。"
        },
        {
            "标题": "块坐斋中有感",
            "作者": "陆游",
            "内容": "败席凝麈嬾拂除，况能作意去庭芜。读书眼力衰难强，对酒心情薄欲无。野寺钟鱼思下担，山邮鞍驮忆登途。颓然坐睡谁惊觉？寂寞西窗日又晡。"
        },
        {
            "标题": "昆仑行",
            "作者": "陆游",
            "内容": "阴云解駮朝暾红，黄河直与昆仑通。不驾鸾凤骖虯龙，径蹑香烟上空中。吾行忽过日月宫，下视积气青蒙蒙，寒暑不分昼夜同。嵯峨九关常烈风，凛然萧森变冲融，不悸不眩身如空。尘沙浩劫环无穷，讵须更觅安期翁！"
        },
        {
            "标题": "困甚戏书",
            "作者": "陆游",
            "内容": "官如枝头乾，不受雨露恩；身如水上浮，泛泛宁有根？刈茆以苫屋，缚柴以为门。故人分禄米，邻父饷鱼餐。前门吏徵租，後门质襦褌。不敢谋岁月，且复支朝昏。雨余幽花拆，亦可侑清尊。吾生信已乎，终老此山村！"
        },
        {
            "标题": "块坐斋中有感",
            "作者": "陆游",
            "内容": "败席凝尘懒拂除，况能作意去庭芜。读书眼力衰难强，对酒心情薄欲无。\n野寺钟鱼思下担，山邮鞍驮忆登途。颓然坐睡谁惊觉，寂寞西窗日又晡。"
        },
        {
            "标题": "旷怀",
            "作者": "陆游",
            "内容": "旷怀何啻等沙鸥，外物相挻剧火牛。若信本心无一事，始知平地起闲愁。每逢达士惟长啸，欲弃浮生尚小留。今旦微霜好风日，短筇且领镜湖秋。"
        },
        {
            "标题": "兰亭道上",
            "作者": "陆游",
            "内容": "湖上青山古会稽，断云漠漠雨凄凄。篮舆晚过偏门市，满路春泥闻竹鸡。"
        },
        {
            "标题": "兰亭道上",
            "作者": "陆游",
            "内容": "箭菔弓弢小猎回，壮心自笑未低摧。前身家近盘阊路，曾看吴王射雉来。"
        },
        {
            "标题": "兰亭道上",
            "作者": "陆游",
            "内容": "兰亭步口水如天，茶市纷纷趁雨前。乌笠游僧云际去，白衣醉叟道傍眠。"
        },
        {
            "标题": "兰亭道上",
            "作者": "陆游",
            "内容": "陌上行歌日正长，吴蚕捉绩麦登场。兰亭酒美逢人醉，花坞茶新满市香。"
        },
        {
            "标题": "赖牟镇早行",
            "作者": "陆游",
            "内容": "孤灯照影听初鸡，揽辔情怀倍惨凄。雪作未成云意闹，茅荒无际客魂迷。触寒手指藏犹裂，畏嶮图书弃不携。老去有文无卖处，等闲题遍蜀东西。"
        },
        {
            "标题": "乌夜啼·从宦元知漫浪",
            "作者": "陆游",
            "内容": "从宦元知漫浪，还家更觉清真。兰亭道上多修竹，随处岸纶巾。泉冽偏宜雪茗，粳香雅称丝莼。然一饱西窗下，天地有闲人。"
        },
        {
            "标题": "腊月十九日午睡觉复酣卧至晚戏作",
            "作者": "陆游",
            "内容": "枕痕著面眼芒羊，欲起元无抵死忙。拥被却寻初断梦，掩屏重拨欲残香。雪云虽散寒犹紧，春意将回昼已长。老去此身无著处，华胥真恐是吾乡。"
        },
        {
            "标题": "忆昨",
            "作者": "陆游",
            "内容": "入蜀还吴迹已陈，兰亭道上又逢春。诸君试取吾诗看，何异前身与後身？"
        },
        {
            "标题": "兰亭道上四首 其四",
            "作者": "陆游",
            "内容": "箭箙弓韬小猎回，壮心自笑未低摧。前身家近盘阊路，曾看吴王射雉来。"
        },
        {
            "标题": "衰病",
            "作者": "陆游",
            "内容": "衰病不浪出，闭门烟雨中。苇花添絮暖，葑火试炉红。仕宦螘窠梦，功名马耳风。山翁但更事，人看作神通。"
        },
        {
            "标题": "阆中作",
            "作者": "陆游",
            "内容": "挽住征衣为濯尘，阆州斋酿绝芳醇。莺花旧识非生客，山水曾游是故人。遨乐无时冠巴蜀，语音渐正带咸秦。平生剩有寻梅债，作意城南看小春。"
        },
        {
            "标题": "累日文符沓至怅然有感",
            "作者": "陆游",
            "内容": "白首逢人只累欷，今虽未是昨真非。文章才尽欲焚稿，仕宦兴阑当拂衣。浪出自应为後戒，放言那计堕危机。辽天华表苍茫里，千载何人识令威？"
        },
        {
            "标题": "阆中作",
            "作者": "陆游",
            "内容": "残年作客遍天崖，下马长亭便似家。三叠凄凉渭城曲，数枝闲澹阆中花。襞牋授管相逢晚，理鬓熏衣一笑哗。俱是邯郸枕中梦，堕鞭不用忆京华。"
        },
        {
            "标题": "浪迹",
            "作者": "陆游",
            "内容": "浪迹人间四十年，镜中不觉已华颠。山川惨澹秋多感，灯火青荧夜少眠。壮志已忘榆塞外，高情正在酒垆边。扁舟不恨无人识，且复长歌入暮烟。"
        },
        {
            "标题": "览镜有感",
            "作者": "陆游",
            "内容": "齿如败屐鬓成丝，七十之年敢自期。阅世久应书鬼录，强颜那复乞山资。绯衫荫子踰初望，下泽还乡负圣时。回首堕沟元有命，不须深计巧丸儿。"
        },
        {
            "标题": "阆中作二首 其一",
            "作者": "陆游",
            "内容": "残年作客遍天涯，下马长亭便似家。三叠凄凉渭城曲，数枝闲澹阆中花。\n襞笺授管相逢晚，理鬓熏衣一笑哗。俱是邯郸枕中梦，坠鞭不用忆京华。"
        },
        {
            "标题": "曳杖",
            "作者": "陆游",
            "内容": "曳杖寄彷徉，徐行转曲廊。病知贪酒害，老悔爱花狂。庭树云收影，帘旌雨浥香。悠然有住处，物我两相忘。"
        },
        {
            "标题": "老健",
            "作者": "陆游",
            "内容": "才智不足狂有余，此身老健更谁如？齿牢尚可决乾肉，目了未妨观细书。不怪模棱嗤了了，但惊紾臂劝徐徐。晓看瓜垄初牵蔓，一笑呼儿勿废鉏。"
        },
        {
            "标题": "老鳏",
            "作者": "陆游",
            "内容": "水际山前有老鳏，终年无事亦非闲。渊源师友简编上，土木形骸鱼鸟间。零落断云依钓濑，连涓新月照柴关。葵羹稗饭悠然过，一饱元非造物悭。"
        },
        {
            "标题": "老怀",
            "作者": "陆游",
            "内容": "老怀常易感，秋雨苦难晴。羁枕悲欢梦，高城长短更。荣枯一螘垤，成壤几棋枰？抱疾茅檐下，行人肯寄声。"
        },
        {
            "标题": "老马行",
            "作者": "陆游",
            "内容": "老马虺隤依晚照，自计岂堪三品料？玉鞭金络付梦想，瘦稗枯萁空咀噍?。中原蝗旱胡运衰，王师北伐方传诏。一闻战鼓意气生，犹能为国平燕赵。"
        },
        {
            "标题": "老怀",
            "作者": "陆游",
            "内容": "身见高皇再造初，名场流辈略无余。旧书科斗才存空，薄业蜗牛仅有庐。迂士岂堪新贵使，少年自与老人疏。荒园寂寂堆霜叶，抱瓮何妨日灌蔬。"
        },
        {
            "标题": "忆昔",
            "作者": "陆游",
            "内容": "忆昔西征日，飞腾尚少年。军书插鸟羽，戍垒候狼烟。渭水秋风夜，岐山晓雪天。金鞿驰叱拨，绣袂舞婵娟。但恨功名晚，宁知老病缠？虎头空有相，麟阁竟无缘。壮士埋巴峡，孤身卧海壖。安西九千里，孙武十三篇。裘叹苏秦弊，鞭忧祖逖先。何时闻诏下，遣将入幽燕？"
        },
        {
            "标题": "老景",
            "作者": "陆游",
            "内容": "老死知无日，天公偶见宽。疾行逾百步，健啖每三餐。身瘦短裁褐，发稀低作冠。年来更小黠，不据伏波鞍。"
        },
        {
            "标题": "老病谢客或者非之戏作",
            "作者": "陆游",
            "内容": "病侵腰膂两经秋，欲下绳床不自由。客至难令三握发，佛来仅可小低头。安禅还我闲蒙衲，怒气从渠勇挟輈。亦欲署门还嬾去，死生贵贱本悠悠。"
        },
        {
            "标题": "老境",
            "作者": "陆游",
            "内容": "今日霜殊重，衰翁老可怜。朝晡两炊火，覆藉一床毡。人客容称疾，儿童不搅眠。云开见残日，更爱小窗妍。"
        },
        {
            "标题": "赠老鸡",
            "作者": "陆游",
            "内容": "峨峨赤帻先群辈，喔喔长鸣盖四郊。意气虽雄无处用，风霜从我老衡茆。"
        },
        {
            "标题": "老境",
            "作者": "陆游",
            "内容": "一生幸免践危机，老境还山饱蕨薇。智士固知穷有命，达人元谓死为归。临窗蜀纸誊诗草，出户郿绦系褐衣。堪笑街头小儿女，问予君是伯休非？"
        },
        {
            "标题": "老君洞",
            "作者": "陆游",
            "内容": "丹凤楼头语未终，崎岖蜀道复相逢。太清宫阙俱煨烬，岂亦南来避贼锋？"
        },
        {
            "标题": "夜坐",
            "作者": "陆游",
            "内容": "万螘披书卷，孤萤引篆香。病思无事乐，老悔少年狂。南渡衣冠盛，西征道路长。如今俱梦破，高枕看人忙。"
        },
        {
            "标题": "老鸡",
            "作者": "陆游",
            "内容": "老鸡拥肿不良行，将旦犹能效一鸣。碓下糠粞幸不乏，何妨相倚过余生。"
        },
        {
            "标题": "隔浦莲近拍·飞花如趁燕子",
            "作者": "陆游",
            "内容": "飞花如趁燕子。直度帘栊里。帐掩香云暖，金笼鹦鹉惊起。凝恨慵梳洗。妆台畔，蘸粉纤纤指。宝钗坠。才醒又困，厌厌中酒滋味。墙头柳暗，过尽一年春事。罨画高楼怕独倚。千里。孤舟何处烟水。"
        },
        {
            "标题": "老景",
            "作者": "陆游",
            "内容": "老景虽无几，为农尚有余。曾传种鱼术，新得相牛书。黍酒时留客，菱歌或起予。平生湖海志，高枕看严徐。"
        },
        {
            "标题": "闲记老境",
            "作者": "陆游",
            "内容": "嫌闹不入市，怕寒稀出门。拥炉愁兀兀，投枕睡昏昏。柳色新如染，梅花香满村。犹嗟未免俗，薄酒诳空樽。"
        },
        {
            "标题": "老伶",
            "作者": "陆游",
            "内容": "老伶头已白，相识不论年。时出随童稚，犹能习管弦。烟林梅市路，风幔放翁船。余酒堪同醉，君无惜醉眠。"
        },
        {
            "标题": "老健",
            "作者": "陆游",
            "内容": "年垂九十身犹健，竹屋荆扉不厌低。挈榼自沽深巷酒，拥衾遥听别村鸡。家添豚栅还堪赋，路认牛栏每不迷。惟恨穷秋开霁少，晚来小雨又成泥。"
        },
        {
            "标题": "贫甚戏作绝句八首 其五",
            "作者": "陆游",
            "内容": "灶突无烟甑有尘，颓垣破屋越溪滨。老鳏狂怪谁嗔责，日日行歌独卖薪。"
        },
        {
            "标题": "闲记老境",
            "作者": "陆游",
            "内容": "谢事久悬车，为农嬾荷鉏。破裘寒旋补，残发短犹梳。槁木忘荣谢，闲云任卷舒。心知老当逸，先罢夜观书。"
        },
        {
            "标题": "老将效唐人体",
            "作者": "陆游",
            "内容": "宝剑夜长鸣，金痍老未平。指弓夸野战，抵掌说番情。已矣黑山戍，怅然青史名。和亲不用武，教子作儒生。"
        },
        {
            "标题": "赠老鸡",
            "作者": "陆游",
            "内容": "场中啄粟树头栖，三唱明星出尚低。关路元无孟尝客，吴儿莫议会稽鸡。"
        },
        {
            "标题": "幽居即事",
            "作者": "陆游",
            "内容": "晚日照茅茨，西风吹接篱。贫思止酒易，老悔养丹迟。斸地秋畦药，焚香夜揲蓍。呼儿具舟楫，吾欲上湘漓。"
        },
        {
            "标题": "老境",
            "作者": "陆游",
            "内容": "平生百不遂，惟有老如期。眼涩观书夜，心衰把酒时。僧分新掘药，客诵旧题诗。四十年前我，回看定是谁？"
        },
        {
            "标题": "秋晚",
            "作者": "陆游",
            "内容": "鸡声喔喔频催晓，木叶飕飕已变秋。忧患纵多终强项，饥寒未至且优游。老罢尚欲身当道，乳虎何疑气食牛。但有一愁消未得，大儿白发戍边头。"
        },
        {
            "标题": "老疾戏自赠",
            "作者": "陆游",
            "内容": "年过七十日夜衰，羸然骨立不支持。一身百病作无时，饭且不足那论医。镜中之人定是谁，面骨突兀鬓成丝。买棺作冢计已迟，一旦宁免累诸儿？门前湖山可遨嬉，心虽欲往力不随。左车牙脱吁可悲，问汝何不食肉糜？"
        },
        {
            "标题": "老境",
            "作者": "陆游",
            "内容": "发白未及童，齿摇未及脱，正如一席饮，烧烛将见跋。溪山环草舍，霜露侵布褐。文章虽自力，亦已强弩末。宁将垂老耳，更受世事聒？匡庐入我梦，行已寄瓶钵。"
        },
        {
            "标题": "老境",
            "作者": "陆游",
            "内容": "白发短欲尽，人嗤心尚孩。埋盆池潋灩，累瓦塔崔嵬。软饭三舂米，醇醪九酝醅。忽然拈笔起，记著早梅开。"
        },
        {
            "标题": "老学庵北窗杂书",
            "作者": "陆游",
            "内容": "定交鱼鸟欲忘形，独岸纶巾坐草亭。不恨囊中无赤仄，且欣案上有黄庭。"
        },
        {
            "标题": "老民",
            "作者": "陆游",
            "内容": "老民无一事，终日卧柴扉。凿沼观鱼乐，勾帘待燕归。架高藤叶密，土润药苗肥。休退真吾分，无心学息机。"
        },
        {
            "标题": "老态",
            "作者": "陆游",
            "内容": "寡欲贫何损，无才老更宜。挂墙多汉刻，插架半唐诗。饭已频摩腹，儿来暂解颐。尚悲吴蜀远，未免故人思。"
        },
        {
            "标题": "老学庵",
            "作者": "陆游",
            "内容": "穷冬短景苦匆忙，老学庵中日自长。名誉不如心自肯，文辞终与道相妨。吾心本自同天地，俗学何知溺秕糠？已与儿曹相约定，勿为无益费年光。"
        },
        {
            "标题": "感昔",
            "作者": "陆游",
            "内容": "老君洞外小朱扉，云压寒空雪欲飞。结阵弓刀边垒去，挂鞍狐兔猎场归。"
        },
        {
            "标题": "老叹",
            "作者": "陆游",
            "内容": "步迟腰伛偻，面瘦骨峥嵘。贫病消前业，耕樵乐太平。有歌悲易水，无酒醉湖城。何许容身得？门前钓艇横。"
        },
        {
            "标题": "致仕後即事",
            "作者": "陆游",
            "内容": "老民一日脱朝衣，回首平生万事非。赤脚婢沽村酿去，平头奴驭草驴归。"
        },
        {
            "标题": "老态",
            "作者": "陆游",
            "内容": "破榼愁春近，空囷畏日长。头风便菊枕，足痹倚藜床。冉冉残年逼，悠悠万事忘。有儿堪晤语，无客亦何妨。"
        },
        {
            "标题": "老叹",
            "作者": "陆游",
            "内容": "齿发衰残久退休，衡茅荒寂更禁秋。一年用力身犹倦，百不关心梦亦愁。远浦卧看凫泛泛，深林时听鹿呦呦。天台日有游僧过，白术黄精不待求。"
        },
        {
            "标题": "老学庵北窗杂书",
            "作者": "陆游",
            "内容": "偶住人间遂许时，残骸自笑尚支持。直须消破黄齑尽，始是浮生结局时。"
        },
        {
            "标题": "老学庵自规",
            "作者": "陆游",
            "内容": "尧德被四表，其本在身修。江河水稽天，发源乃涓流。人忍於搏虱，习熟且解牛。象箸与玉杯，漆器实其由。斯须失兢畏，恶名溢九州。始乎为善士，终可蹈轲丘。孰置汝太山？孰挤汝污沟？降福孰汝私？得祸孰汝雠？圣狂在一念，祸福皆自求。易箦汝所知，垂死勿惰偷。"
        },
        {
            "标题": "老学庵北窗杂书七首 其七",
            "作者": "陆游",
            "内容": "龟常曳尾岂非乐，鹤已铩翎徒自伤。造物今知不负汝，北窗夜雨默焚香。"
        },
        {
            "标题": "老态",
            "作者": "陆游",
            "内容": "齿如强留客，虽住无久理；目如新募兵，临敌乌可使？齿废疏粱肉，目涩屏书史，浮世真几何，老态遽如此！啜粥习安坐，用短亦自喜。作诗记吾衰，聊用调稚子。"
        },
        {
            "标题": "老学庵北窗杂书",
            "作者": "陆游",
            "内容": "茅斋遥夜养心君，静处工夫自策勋。正喜残香伴幽独，鸦鸣窗白又纷纷。"
        },
        {
            "标题": "日暮至湖上",
            "作者": "陆游",
            "内容": "篮舆晚绕湖，乐此新秋凉。粉落竹方老，红凋荷更香。天宇无纤云，仰视鸿鹄翔。小楼久不登，抚槛悲慨慷。浮生寄一梦，共尽无彭殇。况我数月客，转眼促去装，顾作儿女态，裴徊惜流光。檐角迎夜月，林间送斜阳。四年已五迁，终岁常遑遑。安得一茆屋，归老樵枫旁。"
        },
        {
            "标题": "老叹",
            "作者": "陆游",
            "内容": "八十未满七十余，山巅水涯一丈夫。长鸣未免似野鹤，生意欲尽如枯株。临安宫阙经营初，银鞍日日醉西湖。不须细数旧酒徒，当时儿童今亦无！"
        },
        {
            "标题": "晓思",
            "作者": "陆游",
            "内容": "暮年多感怆，孤梦久不成。残灯暗无焰，宿雨滴有声。\n食少夜常饥，展转空肠鸣。老鸡虽三号，山窗终未明。\n默诵旧记书，更觉负平生。披衣搔短发，壮志浩纵横。"
        },
        {
            "标题": "老学庵夜兴",
            "作者": "陆游",
            "内容": "冷卧空斋枕曲肱，饥鹰惊起发鬅鬙。烟霞华岳逃名客，风雪庐山入定僧。槲叶蔽身胜衣帛，金丹照室不燃灯。秃翁自笑无名字，聊向江湖袭旧称。"
        },
        {
            "标题": "老民",
            "作者": "陆游",
            "内容": "乞得不赀身，林间号老民。儿因作诗瘦，家为买书贫。村仆欺谩少，邻翁语笑真。今朝盐酪尽，荠糁更宜人。"
        },
        {
            "标题": "夜坐二首 其一",
            "作者": "陆游",
            "内容": "万蚁披书卷，孤萤引篆香。病思无事乐，老悔少年狂。\n南渡衣冠盛，西征道路长。如今俱梦破，高枕看人忙。"
        },
        {
            "标题": "老叹",
            "作者": "陆游",
            "内容": "一齿危将堕，双瞳久已昏。谋生赖蔬圃，养拙闭柴门。\n多病从来惯，虚名不足论。自怜馀一念，犹欲济元元。"
        },
        {
            "标题": "老境二首 其二",
            "作者": "陆游",
            "内容": "今日霜殊重，衰翁老可怜。朝晡两炊火，覆藉一床毡。\n人客容称疾，儿童不搅眠。云开见残日，更爱小窗妍。"
        },
        {
            "标题": "老甚自咏",
            "作者": "陆游",
            "内容": "残年真欲数期颐，一事无营饱即嬉。身入儿童斗草社，心如太古结绳时。腾腾不许诸人会，兀兀从嘲老子痴。亦莫城中买盐酪，菜羹有味淡方知。"
        },
        {
            "标题": "老叹",
            "作者": "陆游",
            "内容": "人生易衰老，万事海涛翻。但恨芳尊迮，宁悲雪鬓繁？诸儒轻古学，遗虏盗中原。有语谁能听？毋矜舌尚存。"
        },
        {
            "标题": "闲记老境二首 其二",
            "作者": "陆游",
            "内容": "嫌闹不入市，怕寒稀出门。拥炉愁兀兀，投枕睡昏昏。\n柳色新如染，梅花香满村。犹嗟未免俗，薄酒诳空樽。"
        },
        {
            "标题": "自嘲老态",
            "作者": "陆游",
            "内容": "世念秋毫尽，浑如学语儿。得床眠易熟，有饭食无时。纱帽簪花舞，盆池弄水嬉。从今转无事，静坐不吟诗。"
        },
        {
            "标题": "仗锡平老自都城回见访索怡云堂诗",
            "作者": "陆游",
            "内容": "东华软尘飞扑帽，黄金络马人看好。渠侬胸中谁得知，畏祸忧谗鬓先老。举世输与平元衡，青山白云过一生；出门曳杖便千里，白云不约常同行。敲门剥啄云没履，剧谈未竟还东去。到山分我一片云，并遣春风吹好句。"
        },
        {
            "标题": "老甚自咏二首 其二",
            "作者": "陆游",
            "内容": "羡生常笑古人痴，俯仰那知迫耄期。镜里鬓无添白处，尊前颜有暂丹时。\n客瞋终岁常称疾，儿讶经旬懒赋诗。枉却愁过强健日，身闲何往不熙熙。"
        },
        {
            "标题": "题老学庵壁",
            "作者": "陆游",
            "内容": "此生生计愈萧然，架竹苫茆只数椽。万卷古今消永日，一窗昏晓送流年。太平民乐无愁叹，衰老形枯少睡眠。唤得南村跛童子，煎茶扫地亦随缘。"
        },
        {
            "标题": "老学庵北窗杂书",
            "作者": "陆游",
            "内容": "龟常曳尾岂非乐？鹤已锻翎徒自伤。造物今知不负汝，北窗夜雨默焚香。"
        },
        {
            "标题": "试笔",
            "作者": "陆游",
            "内容": "人间元无第一手，万事端如屈伸肘。但能看破即超然，何代商山无四叟。\n老民自视中何有，倾身经营一杯酒。此外管城差可人，相从且作明窗友。"
        },
        {
            "标题": "老学庵北窗杂书七首 其四",
            "作者": "陆游",
            "内容": "小龙团与长鹰爪，桑苧玉川俱未知。自置风炉北窗下，勒回睡思赋新诗。"
        },
        {
            "标题": "新凉",
            "作者": "陆游",
            "内容": "家住山阴剡曲傍，一番风雨送新凉。亦知病得清秋健，无奈愁随独夜长。日落川原横惨淡，月明洲渚远苍茫。老民无复忧时意，齿豁头童只自伤。"
        },
        {
            "标题": "治圃",
            "作者": "陆游",
            "内容": "槁蔓残芜满幽圃，多具鉏耰课僮竖；非惟吾圃要翦除，亦恐尔辈成惰窳。老桂盘壑饱风霜，修篁当轩弄烟雨，一松孤立信豪杰，两槐对植如宾主。珍禽拣枝春欲动，蠹穴扫空吾甚武。蘼芜芽櫱已暗长，甘菊根芽亦潜吐，山姜涧蒲乃微草，露叶参差看仰俯。世间安得有遗才，位置要须令得所。"
        },
        {
            "标题": "秋望",
            "作者": "陆游",
            "内容": "快哉一雨洗浮麈，却喜郊原霁色匀。野火已亡秦相篆，江涛犹托伍胥神。登临顿觉清秋早，流落空悲白发新。东望思陵郁葱里，老民犹及见时巡。"
        },
        {
            "标题": "舟中醉题",
            "作者": "陆游",
            "内容": "风吹芦荻声飕飕，晚潮入港浮孤舟。老民已扫市朝迹，造物全付江湖秋。项里庙前是鱼市，禹会桥边多酒楼。醉来且复过此日，莫为碪杵悲无裘。"
        },
        {
            "标题": "戏咏乡里食物示邻曲",
            "作者": "陆游",
            "内容": "山阴古称小蓬莱，青山万叠环楼台。不惟人物富名胜，所至地产皆奇环：茗芽落磑压北苑，药苗入馔逾天台，明珠百舸载芡实，火齐千担装杨梅，湘湖蓴长涎正滑，秦望蕨生拳未开，箭萌螯藏待时雨，桑蕈菌蠢惊春雷，稯花蒸煮蘸醯酱，姜茁披剥腌糟醅，细研甖粟具汤液，湿裹山蓣供炮煨。老馋自觉笔力短，得一忘十真堪咍。从今置之勿复道，一瓢陋巷师颜回。"
        },
        {
            "标题": "三山卜居三十有四年矣老身七十有五儿辈亦颇",
            "作者": "陆游",
            "内容": "买地不占龟，心知百世宜。西邻梅福隐，南望项王祠。庵小偷僧样，陂长按古规。保家无异法，一念勿萌欺。"
        },
        {
            "标题": "老态自遣",
            "作者": "陆游",
            "内容": "似见不见目愈衰，欲堕不堕齿更危。谁令汝年八九十，常欲强健宁非痴！目昏大字亦可读，齿摇犹能决濡肉。若知用短百无忧，此理正如夔一足。蒙胧臲卼俱有味，笑侮莫听傍人喙。但令孙曾能力耕，一饱不妨还美睡。"
        },
        {
            "标题": "老学庵北窗杂书",
            "作者": "陆游",
            "内容": "松棚接屋得阴多，石径生苔奈滑何！尽道疏篱宜细雨，晴时最好晒渔蓑。"
        },
        {
            "标题": "岁暮老怀",
            "作者": "陆游",
            "内容": "粥美忘流啜，灯孤伴独吟。衾寒知夜艾，身痛卜天阴。薪炭常忧绝，杯觞不厌深。故人今已矣，三叹有遗音。"
        },
        {
            "标题": "自咏",
            "作者": "陆游",
            "内容": "射的山前一老樵，此生何敢辱旌招。缪缘学道肱三折，不遇知音尾半焦。去蠹区区惭啄木，附高烨烨鄙凌霄。但令穷死心无媿，也胜鸣珂事早朝。"
        },
        {
            "标题": "老学庵北窗杂书",
            "作者": "陆游",
            "内容": "小龙团与长鹰爪，桑苎玉川俱未知。自置风炉北窗下，勒回睡思赋新诗。"
        },
        {
            "标题": "试笔",
            "作者": "陆游",
            "内容": "人间元无第一手，万事端如屈伸肘。但能看破即超然，何代商山无四叟？老民自视中何有，倾身经营一杯酒。此外管城差可人，相从且作明窗友。"
        },
        {
            "标题": "老学庵井",
            "作者": "陆游",
            "内容": "老学庵北井，六月寒如冰，大旱不涸雨不增，凛如人以常德称。日济千人不骄矜，置而不汲渠自澄。辘轳三丈青丝绳，对之已足凉肺膺。使我终日卧曲肱，顾谓此井真良朋。荡除炎歊却尘垢，宜有鬼神来护守。鸣呼！泾水一石泥数斗，正使逢时亦何有！"
        },
        {
            "标题": "老将",
            "作者": "陆游",
            "内容": "忆昔东都有事宜，夜传帛诏起西师。功名无分身空在，犹指金创说战时。"
        },
        {
            "标题": "老叹",
            "作者": "陆游",
            "内容": "事与年俱往，心於世转疏。曼肤销欲尽，鬒发变无余。野店通赊酒，邻翁伴荷鉏。尚嗟余习在，梦课吏钞书。"
        },
        {
            "标题": "老学庵北作假山既成即雨弥月不止",
            "作者": "陆游",
            "内容": "古者封禅岁，乾封辄枯旱；不言绝民食，徒欲晒日观。我今作小山，才及仞有半，下瀦数斗水，草木稍葱蒨。蕞尔何足言，造物亦幽赞。冥冥一月雨，阴翳迷昏旦。芳草争抽萌，珍木亦擢干。龟鱼出复没，鸟雀聚仍散。彼天初何私，遗我耳目玩，遂令闾巷间，日厌鹁鸪唤。淖深樵苏绝，有米不能爨。为小乃害大，未可以理断。忧惧塞胸中，当食屡兴叹。培塿固易平，荷锸媿吾懦。"
        },
        {
            "标题": "老叹",
            "作者": "陆游",
            "内容": "老翁终日饱还嬉，常拾儿童竹马骑。食为齿摇艰咀嚼，冠因发少易倾欹。鸟乌歌罢人谁问？咄咄书成自不知。堪笑残生似蒲柳，秋风未到已先衰。"
        },
        {
            "标题": "老叹",
            "作者": "陆游",
            "内容": "一齿危将坠，双瞳久已昏。谋生赖蔬圃，养拙闭柴门。多病从来惯，虚名不足论。自怜余一念，犹欲济元元。"
        },
        {
            "标题": "老学庵",
            "作者": "陆游",
            "内容": "老学衡茅底，秋毫敢自欺。开编常默识，闭户有余师。大节艰危见，真心梦寐知。唐虞元在眼，生世未为迟。"
        },
        {
            "标题": "老学庵北窗杂书",
            "作者": "陆游",
            "内容": "本慕修真谢俗尘，中年蹭蹬作诗人。即今恨养金丹晚，且向江湖把钓缗。"
        },
        {
            "标题": "老身",
            "作者": "陆游",
            "内容": "老身无处著，登望忆闲游。白浪浮天远，黄云出塞秋。百年殊鼎鼎，万事只悠悠。岁晚长亭路，寒侵季子裘。"
        },
        {
            "标题": "雨中独酌",
            "作者": "陆游",
            "内容": "僻郡荒山下，高斋寒雨中。微波生酒绿，短焰拥炉红。学废悲身老，民穷祝岁丰。厨人羞雉兔，更忆唤邻翁。"
        },
        {
            "标题": "五月二十一日风雨大作",
            "作者": "陆游",
            "内容": "风雨纵横夜彻明，须臾更觉势如倾。出门已绝近村路，对面不闻高语声。衔舳江关多蜀估，宿师淮浦饱吴粳。老民愿忍须臾死，传檄方闻下百城。"
        },
        {
            "标题": "老民二首 其二",
            "作者": "陆游",
            "内容": "老民无一事，终日卧柴扉。凿沼观鱼乐，钩帘待燕归。\n架高藤叶密，土润药苗肥。休退真吾分，无心学息机。"
        },
        {
            "标题": "老甚自咏",
            "作者": "陆游",
            "内容": "羡生常笑古人痴，俛仰那知迫耄期。镜里鬓无添白处，尊前颜有暂丹时。客瞠终岁常称疾，儿讶经旬嬾赋诗。枉却愁过强健日，身闲何往不熙熙？"
        },
        {
            "标题": "累日倦甚不能觞客睡起戏作",
            "作者": "陆游",
            "内容": "粉闇红蔫樽俎薄，不如止酒得安眠。无心已破浮生梦，有力聊轻造化权。\n脱发满梳真老矣，断香萦几故翛然。晚知古佛中边语，正合蒙庄内外篇。"
        },
        {
            "标题": "中夜闻大雷雨",
            "作者": "陆游",
            "内容": "雷车驾雨龙尽起，电行半空如狂矢。中原腥膻五十年，上帝震怒初一洗。黄头女真褫魂魄，面缚军门争请死。已闻三箭定天山，何啻积甲齐熊耳。捷书驰骑奏行宫，近臣上寿天颜喜。合门明日催贺班，云集千官摩剑履。长安父老请移跸，愿见六龙临渭水。从今身是太平人，敢惮安西九千里！"
        },
        {
            "标题": "思剡",
            "作者": "陆游",
            "内容": "羸疾无休日，清秋适此时。节存旄尽落，带剩眼频移。吾兴复不浅，俗人那得知。会当游剡去，支许有深期。"
        },
        {
            "标题": "生涯",
            "作者": "陆游",
            "内容": "身世茫如梦，门庭冷似冰。逢迎卖药叟，辞谢乞钱僧。羸疾时时剧，衰颜日日增。人扶亦可出，要是藉乌藤。"
        },
        {
            "标题": "累日多事不复能观书感叹作此诗",
            "作者": "陆游",
            "内容": "我生无它长，所得静而简。出仕三十年，不殖一金产。\n四方到为家，所向不容拣。南游极巨海，西戍掠危栈。\n为州亦何好，且复占仕版。俸不给淖糜，况敢事酒盏。\n晨兴坐堂上，符檄高"
        },
        {
            "标题": "累日浓云作雪不成遂有春意",
            "作者": "陆游",
            "内容": "酿雪经旬竟不成，一霜却作十分晴。云归岫穴千峰立，暖入郊原万耦耕。菖叶离离丰岁候，梅花眷眷故人情。道傍孤店新醅熟，已有幽禽一两声。"
        },
        {
            "标题": "累日文符沓至怅然有感",
            "作者": "陆游",
            "内容": "三十年为一世人，孤城梦断洛阳尘。强颜嬾复看人面，何地真堪著此身。白骨久埋金谷友，黄花尚醉葛天民。严光钓濑虽亡恙，除却江山万事新。"
        },
        {
            "标题": "累日倦甚不能觞客睡起戏作",
            "作者": "陆游",
            "内容": "粉闇红荐樽俎薄，不如止酒得安眠。无心已破浮生梦，有力聊轻造化权。脱发满梳真老矣，断香萦几故翛然。晚知古佛中边语，正合蒙庄内外篇。"
        },
        {
            "标题": "江上",
            "作者": "陆游",
            "内容": "江上霜寒透客衣，闭窗羸卧不支持。羁孤形影真相吊，衰飒头颅已可知。潦缩稳经行雨峡，竹疏剩见挂猿枝。清樽可置须勤醉，莫望功名老大时。"
        },
        {
            "标题": "累日多事不复能观书感叹作此诗",
            "作者": "陆游",
            "内容": "我生无他长，所得静而简。出仕三十年，不殖一金产。四方到为家，所向不容拣。南游极巨海，西戍掠危栈。为州亦何好，且复占仕版。俸不给淖糜，况敢事酒琖。振兴坐堂上，符檄高＊嵼。藏书三万轴，一字不到眼。胸中积磊块，叹息谁为铲。浮生固如此，正可付一莞。"
        },
        {
            "标题": "累日文符沓至怅然有感",
            "作者": "陆游",
            "内容": "豪气人言苦不除，固应屏迹向江湖。封侯万里独心在，餬口四方何事无？薄俗更堪开眼看，老翁宁办折腰趋？鼠肝虫臂今无择，付与乾坤造化炉。"
        },
        {
            "标题": "识媿",
            "作者": "陆游",
            "内容": "几年羸疾卧家山，牧竖樵夫日往还。至论本求编简上，忠言乃在里闾间。私忧骄虏心常折，念报明时涕每潸。寸禄不沾能及此，细听只益厚吾颜。"
        },
        {
            "标题": "老叹",
            "作者": "陆游",
            "内容": "百年逝不留，万事本难料。夜行钟漏迫，但取贤达笑。颇疑功名事，造物付年少。归休莫问人，晓镜勤自照。"
        },
        {
            "标题": "累日无酒亦不肉食戏作此诗",
            "作者": "陆游",
            "内容": "小筑精庐剡曲傍，枵然蝉腹与龟肠。酒钱觅处无司业，斋日多来似太常。云碓旋舂菰米滑，风炉亲候药苗香。明年更入南山去，要试囊中服玉方。"
        },
        {
            "标题": "离家示妻子",
            "作者": "陆游",
            "内容": "明日当北征，竟夕起复眠。悲虫号我傍，青灯照我前。妇忧衣裳薄，纫线重敷绵。儿为检药笼，桂姜手炮煎。墩堠默可数，一念已酸然。使忧能伤人，我得复长年？同生天壤间，人谁无一廛？伤哉狎何辜，皇皇长可怜。破屋不得住，风雨走道边。呼天得闻否？赋与何其偏！"
        },
        {
            "标题": "夜闻雷雨大作",
            "作者": "陆游",
            "内容": "暗空雾雨无时已，卷地风雷却是晴。九十老翁更事久，寄言儿女不须惊。"
        },
        {
            "标题": "离嘉州宿平羌",
            "作者": "陆游",
            "内容": "初挈囊衣宿水村，萧然一扫旧巢痕。本来信手忘工拙，却为无心少怨恩。自笑远游谙马上，已营小筑老云根。淡烟疏雨平羌路，便恐从今入梦魂。"
        },
        {
            "标题": "七月十七晚行湖塘雷雨大作",
            "作者": "陆游",
            "内容": "电火雷车下九关，我行暮出郊原间。鬅鬙暗树类奇鬼，突兀黑云如壤山。江潮默应鳗岫溢，铁锁自脱梅梁还。今夕虚檐泻悬瀑，预知高枕听淙潺。"
        },
        {
            "标题": "离堆伏龙祠观孙太古画英惠王像",
            "作者": "陆游",
            "内容": "岷山导江书禹贡，江流蹴山山为动。呜呼秦守信豪杰，千年遗迹人犹诵。决江一支溉数州，至今禾黍连云种。孙翁下笔开生面，岌嶪高冠摩屋栋。徙木遗风虽峭刻，取材尚足当世用。寥寥後世岂乏人，尺寸未施谗已众。要官无责空赋禄，轩盖传呼真一哄。奇勋伟绩旷世无，仁人志士临风恸。我游故祠九顿首，夜遇神君了非梦。披云激电从天来，赤手骑鲸不施鞚。"
        },
        {
            "标题": "雷雨",
            "作者": "陆游",
            "内容": "云昏失南山，雷过撼北户。天其哀此民，畀以三日雨。未言高下足，十已得四五。雨势殊未已，喜色遍农圃。稽手谒龙公，愿言终有秋。民饥不敢辞，惧贻明主忧。"
        },
        {
            "标题": "夏夜大醉醒後有感",
            "作者": "陆游",
            "内容": "少时酒隐东海滨，结交尽是英豪人，龙泉三尺动牛斗，阴符一编役鬼神。客游山南夜望气，颇谓王师当入秦，欲倾天上河汉水，净洗关中胡虏尘。那知一旦事大缪，骑驴剑阁霜毛新，却将覆毡草檄手，小诗点缀西州春。素心虽愿老岩壑，大义未敢忘君臣。鸡鸣酒解不成寐，起坐肝胆空轮囷。"
        },
        {
            "标题": "力耕",
            "作者": "陆游",
            "内容": "力耕岁有一囷米，残俸月无三万钱。莫怪穷空心不动，正缘愚拙气差全。学经亹亹悬车後，秉礼拳拳易箦前。犹恨未能忘笔砚，小儿收拾又成编。"
        },
        {
            "标题": "杂赋",
            "作者": "陆游",
            "内容": "栉发晨兴後，宽腰午饷余。讲明穷理学，雠校养生书。倚杖听啼鸟，临池看戏鱼。怡然又终日，底事解愁予？"
        },
        {
            "标题": "秋兴",
            "作者": "陆游",
            "内容": "晨兴秋色已凄凄，咿喔犹闻隔浦鸡。说与膺门谢来客，要乘微雨理蔬畦。"
        },
        {
            "标题": "鲤鱼行",
            "作者": "陆游",
            "内容": "鲤鱼财三尺，浅水不覆脊；虽怀江湖乐，已叹刀几赤。长鲸之长几千丈，雪蹴山倾万重浪，纵游不厌沧海宽，一跃已在青天上。身世局促古所哀，噞喁贪饵胡为哉？人间沟渎莫更顾，夜半变化乘风雷。"
        },
        {
            "标题": "立春前三日作",
            "作者": "陆游",
            "内容": "春近寒尤苦，先生不下堂。乌皮蒙燕几，白拂挂禅床。书架斜斜设，梅花细细香。悠然睡还起，已觉日微长。"
        },
        {
            "标题": "立春後十二日命驾至郊外戏书触目",
            "作者": "陆游",
            "内容": "身兼老病常归卧，天半阴晴偶出游。鹦鹉碧笼当户外，秋千画柱出墙头。年华冉冉飞双翼，梦境悠悠寄一沤。旅食都门那可久，少留应为赋春愁。"
        },
        {
            "标题": "作雨不成终夜极凉时去立秋五日也",
            "作者": "陆游",
            "内容": "云映星芒澹，风阑雨脚回。体轻知病去，气爽喜秋来。疏放抛乌帢，歌呼覆绿杯。东归定何日？灩澦欲崔嵬。"
        },
        {
            "标题": "立春初春出游戏作",
            "作者": "陆游",
            "内容": "鬓毛萧飒寸心灰，生怕新年节物催。幸是身闲朝睡美，忽闻鼓吹打春回。绿窗百舌唤春眠，问柳寻花意已便。京洛化衣无梦去，邯郸观伎有诗传。铜壶阁下闲欹帽，石镜坊前戏坠鞭。酒隐人间君勿诮，定胜山泽作臞僊。"
        },
        {
            "标题": "立春後作",
            "作者": "陆游",
            "内容": "春不遗穷僻，天如念寂寥。鸟鸣知节换，池溜觉冰消。冷饼供新荠，轻裘换故貂。丰年无疾苦，邻曲递相招。"
        },
        {
            "标题": "立春後三日作",
            "作者": "陆游",
            "内容": "拂面毵毵巷柳黄，穿帘细细野梅香。春回江表常年早，日向山中特地长。千古事终输钓艇，一毫忧不到禅房。绿尊掩罢惟须睡，高枕看人举世忙。"
        },
        {
            "标题": "立春後十二日命驾至郊外戏书触目",
            "作者": "陆游",
            "内容": "宫云缥渺漏声迟，梦里华胥却自疑。春浅风光先盎盎，时平节物共熙熙。画帘不卷闻人语，玉勒徐行避酒旗。阅尽辈流身独健，怳如随计入都时。"
        },
        {
            "标题": "示儿",
            "作者": "陆游",
            "内容": "舍东已种百本桑，舍西仍筑百步塘，早茶采尽晚茶出，小麦方秀大麦黄。老夫一饱手扪腹，不复举首号苍苍。读书习气扫未尽，灯前简牍纷朱黄。吾儿从旁论治乱，每使老子喜欲狂。不须饮酒径自醉，取书相和声琅琅。人生百病有已时，独有书癖不可医。愿儿力耕足衣食，读书万卷真何益！"
        },
        {
            "标题": "立春前後连日风雨",
            "作者": "陆游",
            "内容": "河岸春生绿，斋扉雨送昏。手钞书半淡，巾漉酒微浑。饼饵连春日，歌呼近上元。所嗟今夕梦，不在石帆村。"
        },
        {
            "标题": "立秋後作",
            "作者": "陆游",
            "内容": "宋玉悲秋千载後，诗人例有早秋诗。老夫自笑心如石，三日秋风漫不知。"
        },
        {
            "标题": "立春前四日谢雪方拜天庆庭中雪复作",
            "作者": "陆游",
            "内容": "佩玉珊珊谒众真，竟烦一雪慰疲民。未看舞鹤随飞盖，先喜飘花集拜茵。耕垄土膏千耦出，市楼酒贱万家春。使君老去悲才尽，诗句难追节物新。"
        },
        {
            "标题": "立夏前二日作",
            "作者": "陆游",
            "内容": "晨起披衣出草堂，轩窗已自喜微凉。余春只有二三日，烂醉恨无千百场。芳草自随征路远，游丝不及客愁长。残红一片无寻处，分付年华与蜜房。"
        },
        {
            "标题": "立冬日作",
            "作者": "陆游",
            "内容": "室小财容膝，墙低仅及肩。方过授衣月，又遇始裘天。寸积篝炉炭，铢称布被绵。平生师陋巷，随处一欣然。"
        },
        {
            "标题": "立冬日作",
            "作者": "陆游",
            "内容": "室小才容膝，墙低仅及肩。方过授衣月，又遇始裘天。\n寸积篝炉炭，铢称布被绵。平生师陋巷，随处一欣然。"
        },
        {
            "标题": "宿北钱清",
            "作者": "陆游",
            "内容": "晡时理舟橶，甲夜泊钱清。齑饼依然美，渔灯特地明。酒旗阑道出，风浪拍船鸣。未说乡闾喜，江山亦有情。"
        },
        {
            "标题": "立秋前一夕作",
            "作者": "陆游",
            "内容": "萤度梧楸径，鸟鸣蒲苇洲。宁知八十老，又见一年秋。贺监称狂客，刘伶赠醉侯。吾身会兼此，已矣尚何求！"
        },
        {
            "标题": "乡中每以寒食立夏之间省坟客夔适逢此时凄然",
            "作者": "陆游",
            "内容": "松阴系马启朱扉，粔籹青红正此时。守墓万家犹有日，及亲三釜永无期。诗成谩写天涯感，泪尽何由地下知。富贵贱贫俱有恨，此生长废蓼莪诗。"
        },
        {
            "标题": "立秋前四日夜泛舟至跨湖桥",
            "作者": "陆游",
            "内容": "短楫追凉十里来，夜深却御便风回。离离蒲叶先秋老，嫋嫋苹花带露开。陌上歌呼簪稻穗，桥边灯火卖官醅。时平乐事知何限，未叹流年两鬓催。"
        },
        {
            "标题": "立春后作",
            "作者": "陆游",
            "内容": "春不遗穷僻，天如念寂寥。鸟鸣知节换，池溜觉冰消。\n冷饼供新荠，轻裘换故貂。丰年无疾苦，邻曲递相招。"
        },
        {
            "标题": "立春前一日作",
            "作者": "陆游",
            "内容": "开年化日己舒长，渐见风和乌变吭。冒土萓芽抽嫩绿，拂桥柳色弄轻黄。重温寿酒屠苏酽，探借春盘饼饵香。不入城门今几岁，遥知车马正匆忙。"
        },
        {
            "标题": "立秋前三日夜坐庭中偶赋",
            "作者": "陆游",
            "内容": "绛阙清都侍宴还，天风摇佩夜珊珊。月轮桂满蟾初冷，星渚桥空鹊尚闲。一鹤每临云雨上，几人虚老市朝间，试将绿发窥清镜，未愧僊姝玉链颜。"
        },
        {
            "标题": "戊辰立春日二首 其二",
            "作者": "陆游",
            "内容": "卧听城门出土牛，罗幡应笑雪蒙头。但须晨起一卮酒，聊洗人间千种愁。\n处处楼台多侠客，家家船舫待春游。梅花未遍枝南北，定为馀寒得小留。"
        },
        {
            "标题": "立秋後四日雨",
            "作者": "陆游",
            "内容": "天为新秋故作凉，海风吹雨入虚堂。凉生庭树阴阴绿，润袭篝衣浥浥香。杯泛鹅儿供小啜，碓舂云子喜新尝。一年又见星桥近，未信仙家日月长。"
        },
        {
            "标题": "立春日送客郊外",
            "作者": "陆游",
            "内容": "短鬓那禁岁月催，胜边花底又春回。雪消渐暖青鸳日，冰解初横玉监梅。江驿轩窗临古道，市楼弦管卖新醅。自怜病守无欢意，一笑常因送客来。"
        },
        {
            "标题": "连日有雪意戏书",
            "作者": "陆游",
            "内容": "壮岁羁游半九州，即今憔悴老菟裘。狂心那复缴鸿鹄，世事已如风马牛。雪作未成增惨澹，叶飞欲尽更飕飀。聊将袖里平戎事，判断千岩万壑秋。"
        },
        {
            "标题": "连日治圃至山亭又作五字",
            "作者": "陆游",
            "内容": "薙圃课僮奴，争前不待呼。水泉经雨壮，蓁莽得霜枯。高树鸣双鹊，清池下两凫。暮年惟乐此，余念一毫无。"
        },
        {
            "标题": "荔枝楼小酌",
            "作者": "陆游",
            "内容": "碧瓦朱栏已半摧，强呼歌舞试樽罍。邦人莫讶心情嬾，新出莺花海里来。"
        },
        {
            "标题": "荔子绝句",
            "作者": "陆游",
            "内容": "驿骑星驰亦快哉！筠笼露湿手亲开。不应相与无平素，曾忝戎州刺史来。"
        },
        {
            "标题": "连夕熟睡戏书",
            "作者": "陆游",
            "内容": "投帻尘机息，捐书困味长。早眠犹有日，晚起已无霜。蝶入三更枕，龟榰八尺床。昏昏君莫笑，差胜醉为乡。"
        },
        {
            "标题": "连日作雨苦热",
            "作者": "陆游",
            "内容": "天地一气尔，阴阳司阖开，郁蒸以为雨，回薄以为雷。久郁无所泄，造化安在哉？衣其欲雨时，虽天不能回。此岂降自天，其实有自来。所以屈宋辈，千载有余哀。"
        },
        {
            "标题": "连日治圃至山亭又作五字",
            "作者": "陆游",
            "内容": "门开度略彴，路尽上坡陀。农隙闲耕犊，樵归起醉歌。青烟舞鸾凤，白石伏鼋鼍。剩有筇枝兴，穷冬气已和。"
        },
        {
            "标题": "连日大寒夜坐复苦饥戏作短歌",
            "作者": "陆游",
            "内容": "翁饥不能具小餐，儿冻何由成复褌？藏书充栋读至老，固愿少出苏黎元。念当万事度可否，肯使一恨弥乾坤。古来贤达多晚谬，千载遗笑绮与园。老翁肝心等铁石，他年骨朽此固存。村沽虽薄亦取醉，起看江月倾金盆。"
        },
        {
            "标题": "连日得雨凉甚有作",
            "作者": "陆游",
            "内容": "九渊龙起跨苍茫，聊为西州洗亢阳。晓看空蒙知岁稔，夜闻点滴觉心凉。纱幮不下蚊蝇静，焙火微温书画香。睡足何须云梦泽，如雷鼻息撼邻墙。"
        },
        {
            "标题": "连日往来湖山间颇乐即席有作",
            "作者": "陆游",
            "内容": "晚春光景亦佳哉！野老苍颜一笑开。莫问此生犹几屐，但知相遇且衔杯。偶携儿女祈蚕去，又逐乡邻赛麦回。不信年华如转毂，城头君听角声哀。"
        },
        {
            "标题": "连日治圃至山亭又作五字",
            "作者": "陆游",
            "内容": "好竹千竿翠，新泉一勺冰。残芜衬落日，老木上寒藤。细磴欹难过，危栏曲可凭。归时忽已暮，点点数渔灯。"
        },
        {
            "标题": "再赋荔枝楼",
            "作者": "陆游",
            "内容": "只道文书拨不开，未妨高处独徘徊。山横瓦屋披云出，水自牂牁裂地来。暝入帘阴吹细雨，凉生楼角转轻雷。痴顽也拟忘乡国，不奈城头暮角哀。"
        },
        {
            "标题": "连阴欲雪排闷",
            "作者": "陆游",
            "内容": "先生经旬甑生麈，藜羹不污白毛巾。鲁连敢谓天下士，摩诘要是山中人。溪从滩瘦愈刻厉，山自木落增嶙峋。云重惟愁雪欲作，梅花忽报一枝春。"
        },
        {
            "标题": "右题育王山明月堂",
            "作者": "陆游",
            "内容": "疏钟迎客到溪亭，碧瓦朱栏相照明。想得松阴排万衲，篮舆放处恰诗成。"
        },
        {
            "标题": "吏责",
            "作者": "陆游",
            "内容": "吏责何时得暂停，年来减尽鬓边青。高谈正乐催迎客，美睡方酣报掣铃。安得云山长在眼，便从樵牧与忘形。诗成不用频怊怅，自古笼禽例翦翎。"
        },
        {
            "标题": "屡雪二麦可望喜而作歌",
            "作者": "陆游",
            "内容": "苦寒勿怨天雨雪，雪来遗我明年麦。三月翠浪舞东风，四月黄云暗南陌。坐看比屋腾欢声，已觉有司宽吏责。腰鎌丁壮倾闾里，拾穗儿童动千百。玉尘出磨飞屋梁，银丝入釜须宽汤，寒醅发剂炊饼裂，新麻压油寒具香。大妇下机废晨织，小姑佐庖忘晚妆。老翁饱食笑扪腹，林下击壤歌时康。"
        },
        {
            "标题": "野意",
            "作者": "陆游",
            "内容": "小东门外曳筇枝，白葛乌纱自一奇。闲客消遥无吏责，茂阴清润胜花时。茶经每向僧窗读，菰米仍於野艇炊。便觉眼边归路近，镜湖禹庙见参差。"
        },
        {
            "标题": "瀼西",
            "作者": "陆游",
            "内容": "千载瀼西路，今年著脚行。匆匆衰已具，渺渺恨难平。绝壁猿啼雨，深枝鹊报晴。亦知忧吏责，未忍废诗情。"
        },
        {
            "标题": "梅雨初霁",
            "作者": "陆游",
            "内容": "梅雨忽已过，松风来飒然。吟多锦囊富，影瘦角巾偏。客祝加餐饭，儿忧少睡眠。衰骸累人久，抚事感余年。"
        },
        {
            "标题": "连日暴下薾然不支戏作",
            "作者": "陆游",
            "内容": "老子心如行脚僧，秋风久已办行縢。纸衾夜夜江湖梦，小复迟留待判惩。"
        },
        {
            "标题": "连日治圃至山亭又作五字",
            "作者": "陆游",
            "内容": "富贵寻常事，天奚独汝悭？十分教嬾拙，百倍与清闲。放鹤云千顷，钓鱼溪一湾。此诗虽信笔，它日不须删。"
        },
        {
            "标题": "再用前韵不以次",
            "作者": "陆游",
            "内容": "壮心虽迫者，吏责未妨书。言议思公瑾，英雄陋本初。移灯近床榻，听雨落阶除。回首山南戍，流年一纪余。"
        },
        {
            "标题": "连日作阴颇有雨雪意",
            "作者": "陆游",
            "内容": "十分历日过八九，徂岁迫人殊可惊。霜木萧萧临古道，雪云惨惨冒高城。山头噤雀无生意，水面饥鸢有堕声。剩压新醅供旨蓄，从今次第问春耕。"
        },
        {
            "标题": "荔枝楼小酌",
            "作者": "陆游",
            "内容": "病与愁兼怯酒船，巴歌闻罢更凄然。此身未死长为客，回首夔州又二年。"
        },
        {
            "标题": "荔子绝句二首 其一",
            "作者": "陆游",
            "内容": "驿骑星驰亦快哉，筠笼露湿手亲开。不应相与无平素，曾忝戎州刺史来。"
        },
        {
            "标题": "连日至梅僊坞及花泾观桃花抵暮乃归",
            "作者": "陆游",
            "内容": "千载桃源信不通，镜湖西坞擅春风。舟行十里画屏上，身在西山红雨中。俗事挽人常故故，夕阳归棹莫匆匆。豪华无复当年乐，烂醉狂歌亦足雄。"
        },
        {
            "标题": "秋兴",
            "作者": "陆游",
            "内容": "孤城寂寞近江干，处处疏碪送早寒。水落才余半篙绿，霜高初染一林丹。民租屡减追胥少，吏责全轻法令宽。偶有一樽聊独醉，强挼黄菊助清欢。"
        },
        {
            "标题": "立春日",
            "作者": "陆游",
            "内容": "日出风和宿醉醒，山家乐事满余龄。年丰腊雪经三白，地暖春郊已遍青。菜细簇花宜薄饼，酒香浮螘泻长瓶。湖村好景吟难尽，乞与侯家作画屏。"
        },
        {
            "标题": "连日扶病领客殆不能支枕上怀故山偶成",
            "作者": "陆游",
            "内容": "已强迂疏假印章，更扶衰病主杯觞。功名已判初心负，豪侠都无故态狂。静觉此身犹外物，嬾思与世永相忘。清泉白石生来事，曲几明窗味最长。"
        },
        {
            "标题": "秋近颇有凉意",
            "作者": "陆游",
            "内容": "平旦面数箸，晡时饭一杯。枝梧长日过，怅望早秋来。团扇寻诗写，缁巾借样裁。惟应水边坐，待得市船回。"
        },
        {
            "标题": "涟漪亭赏梅",
            "作者": "陆游",
            "内容": "判为梅花倒玉卮，故人幽梦忆疏篱。写真妙绝横窗影，彻骨清寒蘸水枝。苦节雪中逢汉使，高标泽畔见湘累。诗成怯为花拈出，万斛尘襟我自知。"
        },
        {
            "标题": "雨晴",
            "作者": "陆游",
            "内容": "旱暵常思雨，沉阴却喜晴。放船莲荡远，岸帻竹风清。淮浦戎初遁，兴州盗甫平。为邦要持重，死复议消兵。"
        },
        {
            "标题": "两雁",
            "作者": "陆游",
            "内容": "两雁东西来，合群以南翔。镜湖接天台，海阔天茫茫。冥飞远矰弋，长路谙冰霜。君看此气象，岂复谋稻粱。正尔下杜陵，已复掠潇湘。超遥万里程，燕雀安能量！"
        },
        {
            "标题": "四月一日夜漏欲尽起坐达旦",
            "作者": "陆游",
            "内容": "春归不可留，斗柄已峥嵘；老至不可却，雪鬓森千茎。少年所读书，废忘如隔生。旧交死欲尽，存者万里程。高谈无与发，欲语辄吞声。悠悠一饱计，泯泯千载名。逝将山丘归，不见河雒清。挑灯坐待旦，揽笔衰涕倾。"
        },
        {
            "标题": "蓼花",
            "作者": "陆游",
            "内容": "十年诗酒客刀洲，每为名花秉烛游。老作渔翁犹喜事，数枝红蓼醉清秋。"
        },
        {
            "标题": "猎罢夜饮示独孤生",
            "作者": "陆游",
            "内容": "关辅何时一战收，蜀郊且复猎清秋。洗空狡穴银头鹘，突过重城玉腕骝。贼势已衰真大庆，士心未振尚私忧。一樽共讲平戎策，勿为飞鸢念少游。"
        },
        {
            "标题": "两翁歌",
            "作者": "陆游",
            "内容": "君不见塞上失马翁，马去安知不为福；又不见新丰折臂翁，臂废身全老乡国。陆翁多难类两翁，著书满屋身愈穷。十年力耕遇水旱，老不能耕年始丰。人言翁穷可闵笑，霍食鹑衣天所料。翁方自谓实幸民，对人抱膝惟清啸。即今群公佐明主，长剑拄颐来接武。向非老病又不才，纵欲归休宁见许？"
        },
        {
            "标题": "猎罢夜饮示独孤生",
            "作者": "陆游",
            "内容": "白袍如雪宝刀横，醉上银鞍身更轻。帖草角鹰掀兔窟，凭风羽箭作鸱鸣。关河可使成南北？豪杰谁堪共死生。欲疏万言投魏阙，灯前揽笔涕先倾。"
        },
        {
            "标题": "两獐",
            "作者": "陆游",
            "内容": "吾园畜两獐，善惊未易驯。及今才几时，弭耳常依人。饥食园中草，渴饮沟涧滨。时时辍余粮，亦未耗吾囷。吏或无佳政，盗贼起齐民。孰能抚以德，坐还三代醇。"
        },
        {
            "标题": "两京",
            "作者": "陆游",
            "内容": "两京烟柳厌胡尘，又见淳熙十四春。薄命邅回犹许国，孤忠恳款欲忘身。苏君落魄黄金尽，褚令悲伤白发新。曾向延和随仗入，至今殿槛梦嶙峋。"
        },
        {
            "标题": "猎罢夜饮示独孤生",
            "作者": "陆游",
            "内容": "客途孤愤只君知，不作儿曹怨别离。报国虽思包马革，爱身未忍价羊皮。呼鹰小猎新霜後，弹剑长歌夜雨时。感慨却愁伤壮志，倒瓶浊酒洗余悲。"
        },
        {
            "标题": "两日意殊不怿作短歌自遣",
            "作者": "陆游",
            "内容": "一月得笑才四五，十事败意常八九。国中谩说无双士，天下元无第一手。平生爱酒恨小户，半世为文真弊帚。劫灰处处吊兴亡，宿草年年哭交友。君看丈夫得意时，大冠如箕印如斗；一朝弃去岂复论，衣破何妨露双肘。有时采药二室间，亦或钓鱼五湖口。死来万古一熟眠，安用虚名传不朽！"
        },
        {
            "标题": "林亭书事",
            "作者": "陆游",
            "内容": "期会文书日日忙，偷闲聊得卧方床。花藏密叶多时在，风度疏帘特地凉。野艇空怀菱蔓滑，冰盆谁弄藕丝长？角声唤觉东归梦，十里平湖一草堂。"
        },
        {
            "标题": "夏五月方闵雨忽大风雨三日未止",
            "作者": "陆游",
            "内容": "五月昼晦天欲雨，街中人面不相睹。风声撼山翻怒涛，雨点飞空射强弩。一雨三日姑可休，龙其玩珠归故湫。千里连云庆多稼，牲肥酒香作秋社。"
        },
        {
            "标题": "邻饷",
            "作者": "陆游",
            "内容": "结队同秋获，连穑听夜舂。薄持聊共饱，热啜却烦供。炊玉吴粳美，浮蛆社酒浓。时平多乐事，莫厌数从容。"
        },
        {
            "标题": "邻曲有未饭被追入郭者悯然有作",
            "作者": "陆游",
            "内容": "舂得香粳摘绿葵，县符急急不容炊。君王日御金华殿，谁诵周家七月诗。"
        },
        {
            "标题": "农桑",
            "作者": "陆游",
            "内容": "水长人家浸稻秧，蚕生女手摘桑黄。差科未起身无事，邻曲相过日正长。"
        },
        {
            "标题": "邻曲",
            "作者": "陆游",
            "内容": "浊酒聚邻曲，偶来非宿期。拭盘堆连展，洗酺煮黎祁。乌牸将新犊，青桑长嫩枝。丰年多乐事，相劝且伸眉。"
        },
        {
            "标题": "林亭书事二首 其二",
            "作者": "陆游",
            "内容": "期会文书日日忙，偷门聊得卧方床。花藏密叶多时在，风度疏帘特地凉。\n野艇空怀菱蔓滑，冰盆谁弄藕丝长。角声唤起东归梦，十里平湖一草堂。"
        },
        {
            "标题": "林间书意",
            "作者": "陆游",
            "内容": "三三两两市船回，水际柴门尚未开。垂绿笋梢风正恶，弄黄梅子雨初来。红螺杯小倾花露，紫玉池深贮麝煤。领取林间闲富贵，向来误计伴邹枚。"
        },
        {
            "标题": "邻曲小饮",
            "作者": "陆游",
            "内容": "早稻喜登场，相呼集野堂。迎霜新兔美，近社浊醪香。茆屋滴残雨，竹篱围夕阳。新丰不须作，真个是吾乡。"
        },
        {
            "标题": "旅游二首 其一",
            "作者": "陆游",
            "内容": "壮志蹉跎雪满头，久将馀日付沧洲。闲云不入老人梦，邻笛似知孤客愁。\n小筑聊须傍兰渚，片帆那复到樟楼。生涯草草真堪笑，三十年来一破裘。"
        },
        {
            "标题": "林亭书事",
            "作者": "陆游",
            "内容": "吏退林亭夏日长，乌纱白紵自生凉。遶檐密叶帷三面，覆水青萍锦一方。约束蛮僮收药富，催呼稚子晒书忙。平日幽事还拈起，未觉巴山异故乡。"
        },
        {
            "标题": "示邻曲",
            "作者": "陆游",
            "内容": "北陌东阡好弟兄，耄年幸复主齐盟。同尝春韭秋菘味，共听朝猿夜鹤声。百世不忘耕稼业，一壼时叙里闾情。诸孙识字吾真足，安用鹏抟九万程。"
        },
        {
            "标题": "邻曲相过",
            "作者": "陆游",
            "内容": "邻曲集山家，相看一笑哗。扶行足踸踔，半落齿槎牙。农圃乖生理，风霜感茂华。老来情话少，更尽此瓯茶。"
        },
        {
            "标题": "林居秋日",
            "作者": "陆游",
            "内容": "桔槔引水遶荒畦，病卧蜗庐不厌低。小聚数家秋霭里，平波千顷夕阳西。亭皋草木犹葱蒨，天上风云已惨凄。逋负如山炊米尽，终年枉是把鉏犁。"
        },
        {
            "标题": "邻曲有未饭被追入郭者悯然有作",
            "作者": "陆游",
            "内容": "舂得香膻摘绿葵，县符急急不容炊。君王日御金华殿，谁诵周家七月诗？"
        },
        {
            "标题": "林间书意",
            "作者": "陆游",
            "内容": "小山草木一窗秋，团扇江山万里愁。不读狐书真僻学，未登鬼籙且闲游。少随官牒嗟无策，晚脱朝衫喜自由。半岭啸声惊阮籍，要知天下有高流。"
        },
        {
            "标题": "园中把酒示邻曲",
            "作者": "陆游",
            "内容": "煮豆烹蔬当果殽，固应杯酌尽陶匏。池塘潋潋荷浮叶，门巷阴阴笋放梢。三亩荒园存故业，一编蠹简得深交。弊庐经雨穿将遍，欲向村东自割茅。"
        },
        {
            "标题": "夏五月方闵雨忽大风雨三日未止",
            "作者": "陆游",
            "内容": "海风一夕狂拔木，山雨三朝猛穿屋。向来望云眼欲枯，雨甚还忧败嘉谷。今年旱势连吴中，吾州乃独劳神龙。稽首龙公要斟酌，收云归山水归壑。"
        },
        {
            "标题": "邻山县道上作",
            "作者": "陆游",
            "内容": "微雨晴时出驿门，乱莺啼处过江村。挽花醉袖沾余馥，迎日征鞍借小温。客路一身真吊影，故园万里欲招魂。鬓毛无色心犹壮，藉草悲歌对酒尊。"
        },
        {
            "标题": "邻饷",
            "作者": "陆游",
            "内容": "结队同秋穫，连墙听夜舂。薄持聊共饱，热啜却烦供。\n炊玉吴粳美，浮蛆社酒醲。时平多乐事，莫厌数从容。"
        },
        {
            "标题": "雨夜与邻翁饮用前辈韵",
            "作者": "陆游",
            "内容": "老人阅世真悠哉！八十已过九十来。茆檐参差映烟树，萧条鸡犬三家聚。一樽邻翁迭宾主，醉语岂忧多谬误。我作吴歌君起舞，夜雨莫辞泥没屦。"
        },
        {
            "标题": "乌夜啼（八之六）",
            "作者": "陆游",
            "内容": "园馆青林翠樾，衣巾细葛轻纨。好风吹散霏微雨，沙路喜新干。\n\n小燕双飞水际，流莺百啭林端。投壶声断弹棋罢，闲展道书看。"
        },
        {
            "标题": "园中把酒示邻曲",
            "作者": "陆游",
            "内容": "畏途半世困风波，老返家山得已多。野饷虽无食指动，村醅也解醉颜酡。梦残正欲还君枕，棋罢那知烂客柯。松菊未荒风月在，应容老子且婆娑。"
        },
        {
            "标题": "秋晚闲步邻曲以予近尝卧病皆欣然迎劳",
            "作者": "陆游",
            "内容": "放翁病起出门行，绩女窥篱牧竖迎。酒似粥醲知社到，饼如盘大喜秋成。归来早觉人情好，对此弥将世事轻。红树青山只如昨，长安拜免几公卿！"
        },
        {
            "标题": "闻虏政衰乱扫荡有期喜成口号",
            "作者": "陆游",
            "内容": "正朔今年被百蛮，遥知喜色动天颜。风雷传号临春水，貔虎移军过玉关。博士已成封禅草，单于将就会朝班。孤臣老抱周南恨，壮观空存梦想间。"
        },
        {
            "标题": "醉中作",
            "作者": "陆游",
            "内容": "舴艋为家云作友，流年尽付樽中酒。清啸穿林鸾凤吟，草书落纸龙蛇走。人间无复王景略，千载风云常寂寞。安得熊罴十万师，蹴踏幽并洗河洛？"
        },
        {
            "标题": "雨後",
            "作者": "陆游",
            "内容": "础润还成雨，云收旋作晴。岩花分日发，林笋逐番生。笔砚行常具，轩窗晚更明。尘埃幸不到，那得废诗情。"
        },
        {
            "标题": "余年四十六入峡忽复二十三年感怀赋长句",
            "作者": "陆游",
            "内容": "当年吊古巴东峡，雪洒扁舟见早梅。宋玉宅边新酒美，巫山庙下暮猿哀。樵柯烂尽棋方剧，客甑炊成梦未回。已把痴顽敌忧患，不劳团扇念寒灰。"
        },
        {
            "标题": "闲中富贵",
            "作者": "陆游",
            "内容": "要信人生各有缘，闲中富贵亦关天。绿窗静对千梢竹，翠窦新疏一脉泉。爱百衲琴常锁匣，买双钩帖不论钱。个中得意君知否？不换金貂与玉蝉。"
        },
        {
            "标题": "游灵鹫寺堂中然独作礼开山定心尊者尊者唐人",
            "作者": "陆游",
            "内容": "半世吴松理钓丝，蜀山著脚岂前知。云堂已散三三众，卵塔空寻点点师。戴雪数峰临峭绝，浮花一水舞沦漪。劳生未尽能重到，应扫流尘读此诗。"
        },
        {
            "标题": "闲中富贵",
            "作者": "陆游",
            "内容": "天为疏慵剩与闲，一庵青嶂白云间。衲僧过别归庐阜，羽客来寻说华山。冬笋生林龙（左角右戢），寒泉落涧佩珊珊。俗人自是无因到，虽设柴门不上关。"
        },
        {
            "标题": "刘道士赠小葫芦",
            "作者": "陆游",
            "内容": "个中一物著不得，建立森然却有余。尽底语君君岂信，试来跳入看何如？"
        },
        {
            "标题": "凌云醉归作",
            "作者": "陆游",
            "内容": "峨嵋月入平羌水，叹息吾行俄至此。谪仙一去五百年，至今醉魂呼不起。玻璃春满琉璃锺，宦情苦薄酒兴浓。饮如长鲸渴赴海，诗成放笔千觞空。十年看尽人间事，更觉麴生偏有味。君不见蒲萄一斗换得西凉州，不如将军告身供一醉。"
        },
        {
            "标题": "园中杂书四首 其四",
            "作者": "陆游",
            "内容": "残花委地笋掀泥，香椀诗囊到处携。幽梦欲成谁唤觉，半窗斜日鹧鸪啼。"
        },
        {
            "标题": "菱歌",
            "作者": "陆游",
            "内容": "海内知心人渐少，眼前败意事常多。问君底事浑忘却，月下菱舟一曲歌。"
        },
        {
            "标题": "陵霄花",
            "作者": "陆游",
            "内容": "庭中青松四无邻，陵霄百尺依松身，高花风堕赤玉盏，老蔓烟湿苍龙鳞。古来豪杰人少知，昂霄耸壑宁自期？抱才委地固多矣，今我抚事心伤悲！"
        },
        {
            "标题": "刘道士赠小葫芦",
            "作者": "陆游",
            "内容": "短袍楚制未为非，况得药瓢相发挥。行过山村倾社看，绝胜小剑压戎衣。"
        },
        {
            "标题": "刘太尉挽歌辞",
            "作者": "陆游",
            "内容": "羌胡忘覆育，师旅备非常。南服更旄节，中军铸印章。驰书谕燕赵，开府冠侯王。赫赫今何在，门庭冷似霜。"
        },
        {
            "标题": "刘郎浦夜赋",
            "作者": "陆游",
            "内容": "平生远游心，眦睨万里窄。今年下三巴，放浪浮七泽。菰蒲无远近，但觉风索索。浪高星辰湿，天碧河汉白。十年散醉发，未易著朝帻。守符倘可乞，来作潇湘客。"
        },
        {
            "标题": "一落索",
            "作者": "陆游",
            "内容": "满路游丝飞絮。韶光将暮。此时谁与说新愁，有百啭、流莺语。\n\n俯仰人间今古。神仙何处。花前须判醉扶归，酒不到、刘伶墓。"
        },
        {
            "标题": "刘太尉挽歌辞",
            "作者": "陆游",
            "内容": "坚壁临江日，人疑制敌疏。安知百万虏，锐尽浃旬余。智出常情表，功如定计初。云何媢公者，不置箧中书？"
        },
        {
            "标题": "效蜀人煎茶戏作长句",
            "作者": "陆游",
            "内容": "午枕初回梦蝶床，红丝小磑破旗枪。正须山石龙头鼎，一试风炉蟹眼汤。岩电已能开倦眼，春雷不许殷枯肠。饭囊酒瓮纷纷是，谁赏蒙山紫笋香？"
        },
        {
            "标题": "刘太尉挽歌辞二首 其一",
            "作者": "陆游",
            "内容": "羌胡忘覆育，师旅备非常。南服更旄节，中军铸印章。\n驰书谕燕赵，开府冠侯王。赫赫今何在，门庭冷似霜。"
        },
        {
            "标题": "留樊亭三日王觉民检详日携酒来饮海棠下比去",
            "作者": "陆游",
            "内容": "石卫尉家锦步障，移在樊家园馆中。醉到花残呼马去，聊将侠气压春风。"
        },
        {
            "标题": "留樊亭三日王觉民检详日携酒来饮海棠下比去",
            "作者": "陆游",
            "内容": "留落犹能领物华，名园又作醉生涯。何妨海内功名士，共赏人间富贵花。"
        },
        {
            "标题": "柳桥秋夕",
            "作者": "陆游",
            "内容": "柳疏桥尽见，水落路全通。衣杵家家月，渔舟浦浦风。眼明无俗物，步蹇有枯筇。野逸谁能那，悠然西复东？"
        },
        {
            "标题": "斫脍",
            "作者": "陆游",
            "内容": "玉盘行脍簇青红，输与山家淡煮菘。要识坐堂哀觳觫，试来临水看噞喁。"
        },
        {
            "标题": "柳桥秋夜",
            "作者": "陆游",
            "内容": "帝青万里月轮孤，扫尽浮云一点无。正是吾庐秋好夜，上桥浑不要人扶。"
        },
        {
            "标题": "柳桥秋夜",
            "作者": "陆游",
            "内容": "青帝万里月轮孤，扫尽浮云一点无。正是吾庐秋好夜，上桥浑不要人扶。"
        },
        {
            "标题": "留题云门草堂",
            "作者": "陆游",
            "内容": "小住初为旬月期，二年留滞未应非。寻碑野寺云生屦，送客溪桥雪满衣。亲涤砚池余墨渍，卧看炉面散烟霏。他年游宦应无此，早买渔蓑未老归。"
        },
        {
            "标题": "柳林酒家小楼",
            "作者": "陆游",
            "内容": "桃花如烧酒如油，缓辔郊原当出游。微倦放教成午梦，宿酲留得伴春愁。远途始悟乾坤大，晚节偏惊岁月遒。记取清明果州路，半天高柳小青楼。"
        },
        {
            "标题": "柳梢青（乙巳二月西兴赠别）",
            "作者": "陆游",
            "内容": "十载江湖，行歌沽酒，不到京华。底事翩然，长亭烟草，衰鬓风沙。\n\n凭高目断天涯。细雨外、楼台万家。只恐明朝，一时不见，人共梅花。"
        },
        {
            "标题": "六言杂兴",
            "作者": "陆游",
            "内容": "世界庵摩勒果，圣贤优钵昙华。但解折衷六艺，何须和会三家。"
        },
        {
            "标题": "六言杂兴",
            "作者": "陆游",
            "内容": "语道无如孔孟，佛庄虽似非同。倘有一人领会，何须客满坐中。"
        },
        {
            "标题": "六十吟",
            "作者": "陆游",
            "内容": "人生久矣无百年，六十七十已为寿。嗟予忽忽蹈此境，衰发如蓬面枯瘦。孤松摧折老涧壑，病马凄凉依栈豆。尚无筹策活目前，岂有功名付身後。壁疏风入灯焰摇，地炉火尽寒萧萧。胸中白虹吐千丈，庭树叶空衣未纩。"
        },
        {
            "标题": "新秋以窗里人将老门前树欲秋为韵作小诗",
            "作者": "陆游",
            "内容": "野艇千钱买，明当泛渺茫。但能容一榼，家具不须将。"
        },
        {
            "标题": "六峰项里看采杨梅连日留山中",
            "作者": "陆游",
            "内容": "绿阴翳翳连山市，丹实累累照路隅。未爱满盘堆火齐，先惊探颔得骊珠。斜簪宝髻看游舫，细织筠笼入上都。醉里自矜豪气在，欲乘风露摘千株。"
        },
        {
            "标题": "新秋以窗里人将老门前树欲秋为韵作小诗",
            "作者": "陆游",
            "内容": "无食妨何事，吾儿可散愁。焚香正巾褐，听汝读春秋。"
        },
        {
            "标题": "六言杂兴",
            "作者": "陆游",
            "内容": "广平作梅花赋，少陵无海棠诗。正自一时偶尔，俗人平地生疑。"
        },
        {
            "标题": "六言杂兴九首 其二",
            "作者": "陆游",
            "内容": "梦里明明周孔，胸中历历唐虞。欲尽致君事业，先求养气工夫。"
        },
        {
            "标题": "六经示儿子",
            "作者": "陆游",
            "内容": "六经如日月，万世固长悬。学不趋卑近，人谁非圣贤？马能龙作友，蚋乃瓮为天。我老空追悔，儿无弃壮年。"
        },
        {
            "标题": "感事六言",
            "作者": "陆游",
            "内容": "老去转无饱计，醉来暂豁忧端。双鬓多年作雪，寸心至死如丹。"
        },
        {
            "标题": "六言杂兴",
            "作者": "陆游",
            "内容": "熟读大小止观，精思内外黄庭。直使超然有得，岂若渊源六经。"
        },
        {
            "标题": "夏日六言四首 其三",
            "作者": "陆游",
            "内容": "溪涨清风拂面，月落繁星满天。数只船横浦口，一声笛起山前。"
        },
        {
            "标题": "六言杂兴",
            "作者": "陆游",
            "内容": "失马讵知非福，亡羊不妨补牢。病里正须周易，醉中却要离骚。"
        },
        {
            "标题": "六月二十六日夜梦赴季长招饮",
            "作者": "陆游",
            "内容": "少城骏马逐春风，二十年间万事空。清梦都忘双鬓改，绣筵还喜一尊同。乌巾掩冉簪花重，羯鼓敲铿列炬红。安得此欢真入眼，碧油幢拥主人翁？"
        },
        {
            "标题": "六言杂兴",
            "作者": "陆游",
            "内容": "举足加刘公腹，引手捋孙郎须。士气日趋委靡，赖有二君扫除。"
        },
        {
            "标题": "六言杂兴",
            "作者": "陆游",
            "内容": "梦里明明周孔，胸中历历唐虞。欲尽致君事业，先求养气工夫。"
        },
        {
            "标题": "六日云重有雪意独酌",
            "作者": "陆游",
            "内容": "遍游薮泽一渔舠，尽历风霜只縕袍。天为念贫偏与健，人因见嬾误称高。地连海澨涛声近，云冒山椒雪意豪。偶得名樽当痛饮，凉州那得直蒲萄。"
        },
        {
            "标题": "六言杂兴",
            "作者": "陆游",
            "内容": "瘦马羸僮道路，清泉白石山林。常得有衣换酒，不愁无法烧金。"
        },
        {
            "标题": "六言杂兴",
            "作者": "陆游",
            "内容": "一夜雨来可怖，五更云散无余。传舍僧窗虽异，不妨随处观书。"
        },
        {
            "标题": "六日云重有雪意独酌",
            "作者": "陆游",
            "内容": "遍游数泽一渔舠，尽历风霜只缊袍。天为念贫偏与健，人因见懒误称高。\n地连海澨涛声近，云冒山椒雪意豪。偶得名樽当痛饮，凉州那得直蒲萄。"
        },
        {
            "标题": "新秋以窗里人将老门前树欲秋为韵作小诗",
            "作者": "陆游",
            "内容": "小智每自私，大患缘有身。孰能忘彼己？吾将友斯人。"
        },
        {
            "标题": "新秋以窗里人将老门前树欲秋为韵作小诗",
            "作者": "陆游",
            "内容": "残暑无多日，幽居近小江。酒醒中夜起，松月入山窗。"
        },
        {
            "标题": "新秋以窗里人将老门前树欲秋为韵作小诗",
            "作者": "陆游",
            "内容": "立朝绍兴间，犹及见诸老。魂梦不可逢，丘坟闭秋草。"
        },
        {
            "标题": "六日小饮园中光景暄妍红梅已拆恍记在果州时",
            "作者": "陆游",
            "内容": "轻裘骏马金泉路，默数新春又九年。风景不殊人自老。忽惊作梦到临川。"
        },
        {
            "标题": "六月一日晓赋",
            "作者": "陆游",
            "内容": "视夜明星高，蝉声满庭树。残骸幸差健，散发穿两屦。岩扉手自开，曳杖得徐步。碧瓦浮青烟，圜荷泻残露。草木无俗姿，鸡犬共幽趣。儿来问晨炊，一笑挥使去。"
        },
        {
            "标题": "龙湫歌",
            "作者": "陆游",
            "内容": "环湫巨木老不花，奫沦千尺龙所家。爪痕入木欲数寸，观者心掉不敢哗。去年大旱绵千里，禾不立苗麦垂死。林神社鬼无奈何，老龙欠身徐一起。隆隆之雷浩浩风，倒卷江水倾虚空。鳞间出火作飞电，金蛇夜掣屠云中。明朝父老来赛雨，大巫吹箫小巫舞。祠门人散月娟娟，龙归抱珠湫底眠。"
        },
        {
            "标题": "龙挂",
            "作者": "陆游",
            "内容": "成都六月天大风，发屋动地声势雄。黑云崔嵬行风中，凛如鬼神塞虚空，霹雳迸火射地红。上帝有命起伏龙，龙尾不卷曳天东。壮哉雨点车轴同，山摧江溢路不通，连根拔出千尺松。未言为人作年丰，伟观一洗芥蔕胸。"
        },
        {
            "标题": "六月二十五日晓出郊",
            "作者": "陆游",
            "内容": "剑南作客岁再淹，正如病翼遭（米加离）黏。短衣射虎性所乐，不耐龌龊垂车幨。今晨偶出得一快，欣然意若脱楚钳。晓星已疏更磊磊，残月欲尽犹纤纤。鸡鸣已与夜漏断，鸦起似逐朝阳暹。扬鞭走马忘老惫，自笑狂疾何由砭。"
        },
        {
            "标题": "乙丑七月二十九日夜分梦一士友风度甚高一见",
            "作者": "陆游",
            "内容": "客中得友绝清真，盖未倾时意已亲。枕冷不知清夜梦，眼明喜见老成人。河倾斗落三传漏，雾散云归两幻身。心亦了然知是妄，觉来未免一酸辛。"
        },
        {
            "标题": "再过龙洞阁",
            "作者": "陆游",
            "内容": "天险龙门道，霜清客子游。一筇缘绝壁，万仞俯洪流。著脚初疑梦，回头始欲愁。危身无补国，忠孝两堪羞。"
        },
        {
            "标题": "龙眠画马",
            "作者": "陆游",
            "内容": "国家一从失西陲，年年买马西南夷。瘴乡所产非权奇，边头岁入几番皮。崔嵬瘦骨带火印，离立欲不禁风吹。圉人太仆空列位，龙媒汗血来何时？李公太平官京师，立仗惯见渥洼姿。断缣岁久墨色暗，逸气尚若不可羁。赏奇好古自一癖，感事忧国空余悲。呜呼，安得毛骨若此三千疋，衔枚夜度桑乾碛！"
        },
        {
            "标题": "六言杂兴九首 其九",
            "作者": "陆游",
            "内容": "熟读大小止观，精思内外黄庭。直使超然有得，岂若渊源六经。"
        },
        {
            "标题": "雨中独坐",
            "作者": "陆游",
            "内容": "马目山头雨脚昏，龙津桥下浪花翻。年丰郡僻无公事，一炷清香昼掩门。"
        },
        {
            "标题": "齐天乐（三荣人日游龙洞作）",
            "作者": "陆游",
            "内容": "客中随处闲消闷，来寻啸台龙岫。路敛春泥，山开翠雾，行乐年年依旧。天工妙手。放轻绿萱牙，淡黄杨柳。笑问东君，为人能染鬓丝否。\n\n西州催去近也，帽檐风软，且看市楼沽酒。宛转巴歌，凄凉塞管，携客何妨频奏。征尘暗袖。漫禁得梅花，伴人疏瘦。几日东归，画船平放溜。"
        },
        {
            "标题": "六经",
            "作者": "陆游",
            "内容": "六经圣所传，百代尊元龟；谆谆布方册，一字不汝欺。抱书入家塾，自汝儿童时，老乃幸不验，愚哉死何悲！"
        },
        {
            "标题": "宿龙华山中寂然无一人方丈前梅花盛开月下独",
            "作者": "陆游",
            "内容": "梅花如高人，枯槁道愈尊。君看在空谷，岂比倚市门，我来整冠佩，洁斋三沐熏，亦思醉其下，燕惰恐渎君。敬抱绿绮琴，玄酒挹古樽。月明流水间，一洗世浊昏。摹写香与影，计君已厌闻。老我少杰思，尚喜非陈言。"
        },
        {
            "标题": "六言",
            "作者": "陆游",
            "内容": "觅饱如筹大事，拥书似堕重围。误喜敲门客至，出看啄木惊飞。"
        },
        {
            "标题": "六经",
            "作者": "陆游",
            "内容": "秦人燔六经，非与经为仇，方其勇决时，亦为子孙谋。歛金铸巨人，岂复畏鉏耰？千载恶名在，尚与黄河流。"
        },
        {
            "标题": "陇头水",
            "作者": "陆游",
            "内容": "陇头十月天雨霜，壮士夜挽绿沉枪，卧闻陇水思故乡，三更起坐泪数行。我语壮士勉自疆；男儿堕地志四方，裹尸马革固其常，岂若妇女不下堂？生逢和亲最可伤，岁辇金絮输胡羌。夜视太白收光芒，报国欲死无战场！"
        },
        {
            "标题": "夜坐灯灭戏作",
            "作者": "陆游",
            "内容": "冷饭黄齑傲太平，鬓丝原不为愁生。忽因灯死得奇观，明月满窗梅影横。"
        },
        {
            "标题": "夜梦与数客观画有八副龙湫图持奇客请予作诗",
            "作者": "陆游",
            "内容": "高堂阅画娱嘉宾，巨幅小卷纵横陈。其间一图最杰作，命意落笔惊倒人。奇峰峭立插地轴，飞瀑崩泻垂天绅。寿藤老木幻荒怪，深潭危栈愁鬼神。忽然白昼起雷电，始觉异物蟠奫沦。阴云四兴诛老魃，甘澍连夕苏疲民。岂惟陂泽苗尽立，已活亿万介与鳞。文章与画共一法，腕力要可回千钧。锱铢不到便悬隔，用意虽尽终苦辛。君看此图凡几笔，一一圜劲如秋蓴。乃知世间有绝艺，天造草昧参经纶。吾言未竟且复止，剩发幽奥天公嗔。"
        },
        {
            "标题": "野步",
            "作者": "陆游",
            "内容": "漠漠秋园暮景孤，纶巾羽服从奚奴。风流画手无摩诘，写作龙山野步图。"
        },
        {
            "标题": "龙瑞",
            "作者": "陆游",
            "内容": "多年不蹋阳明路，今日重来院院行。好在千秋冯观主，修廊一见眼偏明。"
        },
        {
            "标题": "夜坐观小儿作拟毛诗欣然有赋",
            "作者": "陆游",
            "内容": "北风城头鼓紞紞，徂岁峥嵘正多感。老夫假寐角巾低，樨子高吟两髦髧。衰迟笑我藏袖手，狂率怜渠满躯胆。旋炊粉饐裹青箬，新煠饧枝缀红糁。未言问事渐澜翻，且赏挥毫能果敢。嗟予畴昔如汝年，万卷纵横恣窥览。即今见汝尚懽欣，此癖真同嗜昌歜。夜阑我困儿亦归，独与狸奴分坐毯。"
        },
        {
            "标题": "夜行玉笥樵风之间宿龙瑞",
            "作者": "陆游",
            "内容": "野店溪桥供晚饷，吟边醉里弄春风。马行缺月黄昏後，钟下乱山空翠中。名宦不辞成寂寂，岁时惟恨去匆匆。颇闻禹穴遗书在，安得高人与细穷？"
        },
        {
            "标题": "龙锺",
            "作者": "陆游",
            "内容": "龙锺一老寄荒村，鼎食山栖久已分。平日气吞云梦泽，暮年缘在武夷君。抢榆敢羡垂天翼，倚市从嗤刺绣文。幸有笔床茶灶在，孤舟更入剡溪云。"
        },
        {
            "标题": "新凉夜坐有作",
            "作者": "陆游",
            "内容": "老夫任运本腾腾，一念轩裳实未曾。闲似苔矶垂钓叟，淡如村院罢参僧。砚屏突兀蓬婆雪，书几青荧莲勺灯。稚子可怜贪夜课，语渠循旧未须增。"
        },
        {
            "标题": "夜坐戏作",
            "作者": "陆游",
            "内容": "束书旧隐棋岩下，惯碾春风傲北窗。唤起口生尘土梦，赖君圭璧一双双。"
        },
        {
            "标题": "夜坐戏作",
            "作者": "陆游",
            "内容": "建苑夸豪如贵胄，棋岩晦迹类臞仙。倘凭阀阅定人物，耕野钓溪难自贤。"
        },
        {
            "标题": "即事",
            "作者": "陆游",
            "内容": "老来百事似婴儿，美睡甘餐只自知。陋屋略如营窟世，淳风不减结绳时。"
        },
        {
            "标题": "纵笔",
            "作者": "陆游",
            "内容": "破囷供饭足，陋屋著身宽。小蹇勤刍秣，时时一跨鞍。"
        },
        {
            "标题": "楼上醉书",
            "作者": "陆游",
            "内容": "丈夫不虚生世间，本意灭虏收河山；岂知蹭蹬不称意，八年梁益凋朱颜。三更抚枕忽大叫，梦中夺得松亭关。中原机会嗟屡失，明日茵席留余潜。益州官楼酒如海，我来解旗论日买。酒酣博簺为欢娱，信手枭卢喝成采。牛背烂烂电目光，狂杀自谓元非狂。故都九庙臣敢忘？祖宗神灵在帝旁。"
        },
        {
            "标题": "楼上醉歌",
            "作者": "陆游",
            "内容": "我游四方不得意，阳狂施药成都市，大瓢满贮随所求，聊为疲民起憔悴。瓢空夜静上高楼，买酒卷帘邀月醉。醉中拂剑光射月，往往悲歌独流涕。＊却君山湘水平，斫却桂树月更明。丈夫有志苦难成，修名未立华发生。"
        },
        {
            "标题": "幽居记今昔事十首以诗书从宿好林园无俗情为",
            "作者": "陆游",
            "内容": "昔自京口归，卜居得剡曲。地偏无市人，民淳有古俗。陋屋仅结茆，粗饭财脱粟。典衣以沽酒，九月未能赎。宁负翁子薪，耻售卞和玉。老身已如此，儿子亦碌碌。藏书幸无恙，自计不啻足。拾穗且浩歌，行矣堕鬼录！"
        },
        {
            "标题": "雨後凉甚",
            "作者": "陆游",
            "内容": "并海宽闲野，清秋摇落天。微凉供美睡，稳字入新联。陋屋萧萧雨，修茼细细泉。晚窗生酒兴，洗酌一陶然。"
        },
        {
            "标题": "路傍曲",
            "作者": "陆游",
            "内容": "凄凉路傍曲，朱门人不知。秋街槐叶落，正是断肠时。"
        },
        {
            "标题": "泸州使君岩在城南一里深三丈有泉出其左音中",
            "作者": "陆游",
            "内容": "云间刁斗过边州，沙际丘亭舣客舟。涨水方忧三峡嶮，短筇犹作两岩游。蛟龙矫矫拏云起，琴筑泠泠绕榻流。未死人生谁料得，会来携客试茶瓯。"
        },
        {
            "标题": "路傍曲",
            "作者": "陆游",
            "内容": "冷饭杂沙砾，短褐蒙霜露。黄叶满山邮，行人跨驴去。"
        },
        {
            "标题": "鲁墟舟中作",
            "作者": "陆游",
            "内容": "春浦南来元不到，画桡偶复入鸥群。人家远火林间见，船底微波枕上闻。山口正衔初出月，渡头未散欲归云。锦囊诗草新寥落，得句犹堪寄一欣。"
        },
        {
            "标题": "即事",
            "作者": "陆游",
            "内容": "放翁老去未忘情，镜里森然白发生。一片常愁见花落，三声最怕听猿鸣。年年双双路傍堠，夜夜短长城上更。晚悟一条差似可，孤舟渔火看潮平。"
        },
        {
            "标题": "路乾",
            "作者": "陆游",
            "内容": "日晒霜融步步泥，旬余不到石泉西。连朝和暖得乾路，唤取邻翁来杖藜。"
        },
        {
            "标题": "游石帆玉笥石旗诸山",
            "作者": "陆游",
            "内容": "暮景苦多病，幽寻寄一欣。溪喧常似雨，石润易生云。天迥回鸦阵，林疏过鹿群。莫谈朝市事，吾老厌纷纷。"
        },
        {
            "标题": "碌碌",
            "作者": "陆游",
            "内容": "碌碌初何取，悠悠信所之。安贫无鬼笑，守道有天知。暑服黄缣制，晨飧赤米炊。今朝潦水退，村路得遨嬉。"
        },
        {
            "标题": "鲁墟础",
            "作者": "陆游",
            "内容": "鲁墟无复坏垣存，偶榜舟来入乱云。杜曲桑麻犹郁郁，桃源鸡犬亦欣欣。青围旧墅千峰立，绿引官河一脉分。我卜数椽差不远，得归何以报吾君？"
        },
        {
            "标题": "路傍曲",
            "作者": "陆游",
            "内容": "大道南北出，车轮无停日。彼岂皆奇才，我独饥至夕。"
        },
        {
            "标题": "泸州乱",
            "作者": "陆游",
            "内容": "高寺坡前火照天，南定楼下血成川；从事横尸太守死，处处巷陌森戈鋋。此州雄跨西南边，平安烽火夜夜传；岂知痈疽溃在内，漫倚筑城如铁坚。从来守边要人望，纵有奸谋气先丧。即今死者端为谁？姓名至死无人知！"
        },
        {
            "标题": "论邻人",
            "作者": "陆游",
            "内容": "相攻本出忿与疑，能不终讼固已奇。讼端可窒君试思，岁时邻里相谐嬉。"
        },
        {
            "标题": "汪茂南提举挽词",
            "作者": "陆游",
            "内容": "学已三冬富，书犹万卷藏。名场虽蹭蹬，朝论极揄扬。小试襦裤咏，遂辞鵷鹭行。秋风九原路，挽铎倍凄凉。"
        },
        {
            "标题": "汪茂南提举挽词",
            "作者": "陆游",
            "内容": "往者绍兴末，江淮闻战鼙。上流烦旧德，下客辱深知。陈迹成今古，追怀每涕洟。郎君虽不识，抚事亦增悲。"
        },
        {
            "标题": "论邻人",
            "作者": "陆游",
            "内容": "世通婚姻对门扉，祸福饥饱常相依。忿争得直义愈非，不如一醉懹牒归。"
        },
        {
            "标题": "露坐小饮",
            "作者": "陆游",
            "内容": "寂寂柴门闭嬾苔，门前有路走天台。近秋河汉西南落，欲雨风云东北来。旋摘甘瓜青带蔓，新篘玉醴冷传杯。亦知野外无供给，且复相逢笑口开。"
        },
        {
            "标题": "论邻人",
            "作者": "陆游",
            "内容": "邻曲有米当共舂，何至一旦不相容？为善何尝分士农，尧民皆当变时雍。"
        },
        {
            "标题": "罗山平云阔中阁",
            "作者": "陆游",
            "内容": "上方高阁与云齐，蜡屐穿云步步跻。却恐此身生羽翼，不从平地作阶梯。九门路接青霄近，四望山连碧海低。徙倚阑干重回首，疏林烟暝野猿啼。万仞仙山插太空，山腰依约见莲宫。人寰隔绝无人到，洞府深沉有路通。石隙生云埋柱础，海光浮日映帘栊。野僧斋罢凭阑久，千里秋毫入望中。"
        },
        {
            "标题": "十一月四日夜半枕上口占",
            "作者": "陆游",
            "内容": "小室愔愔夜向分，幽人残睡带残醺。檐间雨滴愁偏觉，枕畔橙香梦亦闻。惊雁数声投野泽，悲笳三叠上霜云。年来万事俱抛尽，自笑诗中尚策勋。"
        },
        {
            "标题": "罗江驿翠望亭读宋景文公诗",
            "作者": "陆游",
            "内容": "扑马征尘拂不开，高亭欹帽一徘徊。蜀山地暖稀逢雪，闰岁春迟未见梅。陂水近人无鹭下，烟林藏寺有钟来。宋公出牧曾题壁，锦段虽残试剪裁。"
        },
        {
            "标题": "天王广教院在山东麓予年二十余时与老僧惠迪",
            "作者": "陆游",
            "内容": "游山如读书，深浅皆可乐；道边小精舍，亦自一丘壑。凄凉四十年，始复重著脚。老僧逝已久，讲座尘漠漠。当时童子辈，衰鬓亦萧索。扫壁观旧题，岁月真电雹。文章卑不传，衣食窘如昨。出门意惘然，辽海渺孤鹤。"
        },
        {
            "标题": "梦至洛中观牡丹繁丽溢目觉而有赋",
            "作者": "陆游",
            "内容": "两京初驾小羊车，憔悴江湖岁月赊。老去已忘天下事，梦中犹看洛阳花。妖魂艳骨千年在，朱弹金鞭一笑哗。寄语毡裘莫痴绝，祁连还汝旧风沙。"
        },
        {
            "标题": "频夜梦至南郑小益之间慨然感怀",
            "作者": "陆游",
            "内容": "客枕梦游何处所，梁州西北上危台。雪云不隔平安火，一点遥从骆谷来。"
        },
        {
            "标题": "纵笔",
            "作者": "陆游",
            "内容": "行省当年驻陇头，腐儒随牒亦西游。千艘冲雪鱼关晓，万灶连云骆谷秋。天道难知胡更炽，神州未复士堪羞。会须沥血书封事，请报天家九世雠。"
        },
        {
            "标题": "吕氏子夔郎求诗",
            "作者": "陆游",
            "内容": "乃祖身兼将相祟，诸孙玉立有家风。此郎己复麈埃外，它日相期气类中。行己勤劝须自省，读书亹亹要新功。果能哮吼如狮子，一瓣香应嗣放翁。"
        },
        {
            "标题": "夏夜",
            "作者": "陆游",
            "内容": "我昔在南郑，夜过东骆谷，平川月如霜，万马皆露宿。思从六月师，关辅谈笑复。那知二十年，秋风枯苜蓿！"
        },
        {
            "标题": "送严居厚弃官归建阳溪庄",
            "作者": "陆游",
            "内容": "曼容不过六百石，渊明仅留八十日，寥寥千载有两公，海内至今推绝识。放翁贪禄老始归，自今不作一钱直。见人勇退辄欣慕，亟欲起拜忘衰疾。吾庐近在官道傍，门外未扫车马迹。溪庄有地肯见分，会结茅斋傍青壁。"
        },
        {
            "标题": "秋感",
            "作者": "陆游",
            "内容": "瘦尽腰围白尽头，悲蛩声里落梧秋。短檠且忍经年别，竖褐犹懹卒岁忧。天地无私嗟独困，风霜有信又残秋。顽躯安得常强健，更倚东吴寺寺楼。"
        },
        {
            "标题": "感昔",
            "作者": "陆游",
            "内容": "曾从征西十万师，白头回顾只成悲。云深骆谷传烽处，雪密嶓山校猎时。"
        },
        {
            "标题": "小饮落梅下戏作送梅一首",
            "作者": "陆游",
            "内容": "零落梅花不自由，断肠容易付东流。与人又作经年别，问君应知此夜愁。已是狂风卷平野，更禁横笛起危楼。何时小雪山阴路，处处寻香系钓舟。"
        },
        {
            "标题": "吕真人赞二首",
            "作者": "陆游",
            "内容": "一粒之粟，有国有民。二升之釜，浩渺嶙峋。我遊巴陵，始識公面。青蛇鑑，求之不见。"
        },
        {
            "标题": "书感",
            "作者": "陆游",
            "内容": "头颅已可知，牙齿今复落，十步或再休，啜粥不及勺。身依一蒲团，壁挂雨芒屩；对客辄坐睡，有问莫能酢。念昔少壮时，心慕宦游乐。初登平津馆，晚入征西幙。雨暗骆谷烽，霜清散关柝。登高望中原，气已吞雍雒。宁知事大谬，憔悴理征橐，单车去梁益，健席下沔鄂。还朝见故人，大马黄金络。後来固多士，鵷鹭照台阁。婆娑郎吏间，祗自取嘲噱。历思从来事，无铁可打错。幸得还故园，快若解束缚。闾里通有无，情厚不为薄。泥行事春耕，日曝毕秋获。隔墙唤邻翁，浊酒聊共酌。"
        },
        {
            "标题": "夜读唐诸人诗多赋烽火者因记在山南时登城观",
            "作者": "陆游",
            "内容": "我昔游梁州，军中方罢战。登城看烽火，川迥风裂面。青荧并骆谷，隐翳连鄠县。月黑望愈明，雨急灭复见。初疑云罅星，又似山际电。岂无酒满尊，对此不能咽。低头媿虎韔，零落白羽箭。何时复关中？却照甘泉殿。"
        },
        {
            "标题": "旅食",
            "作者": "陆游",
            "内容": "霜余汉水浅，野迥朔风寒。炊黍香浮甑，烹蔬绿映盘。心安失粗粝，味美出艰难。惟恨虚捐日，无书得纵观。"
        },
        {
            "标题": "排闷",
            "作者": "陆游",
            "内容": "造物冥冥中，与我无一面，不知获罪由，动辄被诃遣；又若哀其愚，救以药瞑眩。我亦揣此心，安受不敢怨。中间戍蜀汉，十载困邮传。骑壒蒙陇干，阵云暗秦甸，齎粮杂沙墋，掬水以三咽，传烽东骆谷，倏忽若流电。归吴获小休，余喘仅一线。意言在故乡，终胜客异县。夫何命大谬，魔事每交战，友雠同一波，平地肆蹈践。么然性命微，日畏谗口煽。旧书不暇视，鼠迹上几砚。负痾不即死，遂作诸老殿。却观所更历，殆是金百链。人谁不爱身，悔作青紫楦。短筇入空翠，小艇破江练，渔歌隔浦闻，绩火傍林见。苦贫虽至骨，未肯受客唁。君看投林猿，终异巢幕燕。有山皆可耕，焉往失贫贱！"
        },
        {
            "标题": "吕真人赞二首",
            "作者": "陆游",
            "内容": "天下家家画吕公，衣冠颜鬢了无同。劝君莫被丹青误，郡有长绳可击风。"
        },
        {
            "标题": "旅食",
            "作者": "陆游",
            "内容": "霜馀汉水浅，野迥朔风寒。炊黍香浮甑，烹蔬绿映盘。\n心安失粗粝，味美出艰难。惟恨虚捐日，无书得纵观。"
        },
        {
            "标题": "宿近村",
            "作者": "陆游",
            "内容": "病齿漂浮短发稀，此身犹堕乱书围。邯郸倦枕晨炊熟，昌谷空囊晚醉归。久困厌从人乞贷，力耕频遇岁凶饥。行年九十穷弥甚，旅舍灯前自绽衣。"
        },
        {
            "标题": "旅舍偶题",
            "作者": "陆游",
            "内容": "野店山桥策蹇驴，浩然聊喜遂吾初。童颜几岁已辞镜，胎发今朝还入梳。小瓮漫营秋社酒，断编闲理小年书。白云可笑犹多事，常向人间耐卷舒。"
        },
        {
            "标题": "吕真人赞二首 其二",
            "作者": "陆游",
            "内容": "天下家家画吕公，衣冠颜鬓了无同。劝君莫被丹青误，那有长绳可系风。"
        },
        {
            "标题": "旅次有赠",
            "作者": "陆游",
            "内容": "黄鹤楼前逢剑客，青衣江口见诗人。天涯莫起漂零感，物外终为自在身。卖马求船虽少日，阻风中酒动兼旬。中原早晚胡尘静，缑月嵩云要卜邻。"
        },
        {
            "标题": "旅舍",
            "作者": "陆游",
            "内容": "寺钟吹动四山昏，系缆来投江上村。木落不妨生意足，水归犹有涨痕存。炉红手暖书差健，鼎沸汤深酒易温。勿为无年忧寇窃，狺狺小犬护篱门。"
        },
        {
            "标题": "雨中夕食戏作",
            "作者": "陆游",
            "内容": "高秋滴阶雨作泥，黄昏争林雀欲栖。临窗一饭颇简快，半升脱粟浇黄齑。"
        },
        {
            "标题": "旅思",
            "作者": "陆游",
            "内容": "支遁山前看月门，葛洪井上听松声。废亭草满青骡健，野店灯残宝剑鸣。万事竟当归定论，寸心那得媿平生。悠然酌罢无人语，寄意孤桐一再行。"
        },
        {
            "标题": "旅游",
            "作者": "陆游",
            "内容": "本自无心落市朝，不妨随处狎渔樵。螺青点出暮山色，石绿染成春浦潮。县驿下时人语闹，寺楼倚处客魂消。流年不贷君知否？素扇圃圃又可摇。"
        },
        {
            "标题": "雨中夕食戏作",
            "作者": "陆游",
            "内容": "粳粒微红愧食珍，蒋芽初白喜尝新。摩挲便腹无忧责，我是人间得计人。"
        },
        {
            "标题": "旅思",
            "作者": "陆游",
            "内容": "百病集残骸，闲游且散懹。旅装如远役，蔬食似长斋。买药停山步，求医过县街。春寒殊未已，闭户夜燃秸。"
        },
        {
            "标题": "雨中夕食戏作",
            "作者": "陆游",
            "内容": "粗饭寒菹到手空，属餍也与八珍同。家人见惯浑闲事，笑杀新来两髻童。"
        },
        {
            "标题": "绿净亭晚兴",
            "作者": "陆游",
            "内容": "绿净亭边物色奇，放翁睡起曳筇枝。新凉已似雁来後，微风却如梅熟时。绿竹成阴藏细栈，朱阑倒影入清池。登临独恨非吾土，不为城头画角悲。"
        },
        {
            "标题": "暮归马上作",
            "作者": "陆游",
            "内容": "石笋街头日落时，铜壶阁上角声悲。不辞与世终难合，惟恨无人粗见知。宝马俊游春浩荡，江楼豪饮夜淋漓。醉来剩欲吟梁父，千古隆中可与期。"
        },
        {
            "标题": "马上偶成",
            "作者": "陆游",
            "内容": "城南城北紫游缰，尽日闲行看似忙。刺水离离葛叶短，连村漠漠豆花香。夕阳有信催残角，春草无情上缭墙。我亦人间倦游者，长吟聊复怆兴亡。"
        },
        {
            "标题": "马上口占",
            "作者": "陆游",
            "内容": "大耋光阴岂自期，即今堪喜亦堪悲。关河隔绝初心负，忧患侵寻旧学衰。羸马涉溪孤店路，栖鸦满树晓霜时。凭鞍残梦悠然觉，又得浮生一首诗。"
        },
        {
            "标题": "雨中买酒镜湖酒楼",
            "作者": "陆游",
            "内容": "阴风号大泽，暮雨上高楼。愁忆新丰酒，寒思季子裘。登临天地迮，老病岁时遒。安得急装去，北平防盛秋。"
        },
        {
            "标题": "七月八日马上作",
            "作者": "陆游",
            "内容": "沟水浸新月，街槐生碧烟。明河七夕後，倦马五门前。小市灯初闹，高楼鼓已传。赋诗宽客恨，哦罢却凄然。"
        },
        {
            "标题": "买油",
            "作者": "陆游",
            "内容": "习气年来扫未平，梦回犹喜读书声。冬裘不赎浑闲事，且为吾儿续短檠。"
        },
        {
            "标题": "马上作",
            "作者": "陆游",
            "内容": "平桥小陌雨初收，淡日穿云翠霭浮。杨柳不遮春色断，一枝红杏出墙头。"
        },
        {
            "标题": "与儿孙小饮",
            "作者": "陆游",
            "内容": "岁暮寒多雨，村深早闭门。荒园摘葵芥，近市买鸡豚。短褐联三世，幽窗共一樽。五曹常得此，余事不须论。"
        },
        {
            "标题": "买酒",
            "作者": "陆游",
            "内容": "放翁病起不禁愁，买酒看山自献酬。八月吴中未摇落，谁令衰鬓早知秋？"
        },
        {
            "标题": "盆池",
            "作者": "陆游",
            "内容": "雨送疏疏响，风吹细细纹。犹稀绿萍点，已映小鱼群。傍有一拳石，又生肤寸云。我来闲照影，一笑整纶巾。"
        },
        {
            "标题": "麦熟市米价减邻里病者亦皆愈欣然有赋",
            "作者": "陆游",
            "内容": "凶年已度麦方秋，学道从来幸寡求。荷锸自随身若寄，漉篱可卖饭何忧？邻翁濒死复相见，村市小凉时独游。不怕归时又侵夜，新添略彴跨清沟。"
        },
        {
            "标题": "买屐",
            "作者": "陆游",
            "内容": "一雨三日泥，泥乾雨还作。出门每有碍，使我惨不乐。百钱买木屐，日日绕村行，东阡与北陌，不间阴与晴。青鞋岂不佳，要是欠耐久；何当踏深雪，就饮湖桥酒？"
        },
        {
            "标题": "马上微雨",
            "作者": "陆游",
            "内容": "三日触毒暑，衣垢背汗浃。今旦殊萧然，凉雨吹醉颊。瘦松无横枝，蠹竹少全叶。渚莲乃可念，泫泣如放妾。岂惟人意适，我马亦振鬣。远村有归人，清溪争晚涉。"
        },
        {
            "标题": "霜冷",
            "作者": "陆游",
            "内容": "梅花消息动江边，渐见新春换故年。莫道孤翁心似铁，夜来霜冷透青毡。"
        },
        {
            "标题": "北窗",
            "作者": "陆游",
            "内容": "半世蝉嘶坐北窗，耄年依旧守残缸。买书安得黄金百，觅句如求白璧双。老气尚思吞梦泽，壮游曾是钓巴江。寒生事业秋毫尽，笔力终惭鼎可扛。"
        },
        {
            "标题": "幽居春晚",
            "作者": "陆游",
            "内容": "云归禹穴赏新晴，酒买兰亭散宿酲。竹带鞭移俄盛出，鹤全窠买已长鸣。故山虽媿收身晚，外物元如脱发轻。只恐村邻成间阔，杖藜随处叩柴荆。"
        },
        {
            "标题": "买鱼",
            "作者": "陆游",
            "内容": "卧沙细肋何由得？出水纤鳞却易求。一夏与僧同粥饭，朝来破戒醉新秋。"
        },
        {
            "标题": "买鱼二首 其一",
            "作者": "陆游",
            "内容": "卧沙细肋何由得，出水纤鳞却易求。一夏与僧同粥饭，朝来破戒醉新秋。"
        },
        {
            "标题": "买鱼",
            "作者": "陆游",
            "内容": "两京春荠论斤卖，江上鲈鱼不直钱。斫脍捣齑香满屋，雨窗唤起醉中眠。"
        },
        {
            "标题": "卖药翁",
            "作者": "陆游",
            "内容": "老翁如我老，卖药以代耕。得钱付酒家，一毫不自营。浩歌和邻叟，苦语诲後生。我欲为作传，无人知姓名。"
        },
        {
            "标题": "马上作",
            "作者": "陆游",
            "内容": "三十年前客帝城，城南结骑尽豪英。湖山冷落悲陈迹，文字流传付後生。衰老更禁新卧病，尘埃时拂旧题名。马头风卷飞花过，又得残春一日晴。"
        },
        {
            "标题": "亲旧见过多见贺强健戏作此篇",
            "作者": "陆游",
            "内容": "偶向人间脱骇机，玉池中夜自生肥。据鞍马援虽堪笑，强饭廉颇亦未非。道貌安能希睟盎？世缘但可付猗违。它年不死君须记，曾在天津看落晖。"
        },
        {
            "标题": "马上作",
            "作者": "陆游",
            "内容": "白发凭鞍一老翁，出门漏鼓尚冬冬。凄凉旅思传呼里，零落新诗假寐中。正苦文移来陆续，何由笠钓入空蒙？浮生正自少如意，付与秋风吹断蓬。"
        },
        {
            "标题": "十日夜月中马上作",
            "作者": "陆游",
            "内容": "身游碧海跨鲸鱼，心似寒冰贮玉壶。衣湿三更清露坠，眼明万里片云无。横空孤鹤曾相识，散发飞僊定可呼。老向人间无复意，逝将从此谒清都。"
        },
        {
            "标题": "杂感",
            "作者": "陆游",
            "内容": "买马当可乘，筑舍当可居；快马多覆败，杰屋鬼所狙。徒行与露坐，安稳无後虞。所以古达人，秋风忆蓴鲈。"
        },
        {
            "标题": "杂兴",
            "作者": "陆游",
            "内容": "鳗井初生一缕云，鲍郎山下雨昏昏。橹声呕轧秋空晓，水际人家尚闭门。"
        },
        {
            "标题": "闲咏二首 其一",
            "作者": "陆游",
            "内容": "身似地行仙，心非欲界天。舆竿声轧轧，巾角影翩翩。\n买菊穿苔种，怀茶就井煎。归来书绕坐，随处一欣然。"
        },
        {
            "标题": "自真珠园泛舟至孤山",
            "作者": "陆游",
            "内容": "呼船径截鸭头波，岸帻闲登玛瑙坡。弦管未嫌惊鹭起，尘埃无奈污花何。宦情不到渔蓑底，诗兴偏於野寺多。明日一藤龙井去，谁知伴我醉行歌？"
        },
        {
            "标题": "掩门",
            "作者": "陆游",
            "内容": "身瘦不胜笏，官闲常掩门。汉廷虽好老，楚泽未招魂。砚润蟾疏滴，香残鸭尚温。个中殊会意，恨欠阿戎言。"
        },
        {
            "标题": "秋阴",
            "作者": "陆游",
            "内容": "淡日披朝雾，轻云结暮阴。菰蒲溪路暗，松竹草堂深。妙墨双勾帖，奇声百衲琴。古人端未远，一笑会吾心。"
        },
        {
            "标题": "掩门",
            "作者": "陆游",
            "内容": "寡求忘市远，易足任囊空。院吏催呈史，家僮笑忍穷。鬓毛惊尽白，仓粟饫陈红。赖有三峨梦，时时到枕中。"
        },
        {
            "标题": "掩门",
            "作者": "陆游",
            "内容": "举手可及屋，积书高拄颐。忽闻疏雨滴，怳记故山时。点染聊成字，呻吟仅似诗。不关才思尽，碌碌本亡奇。"
        },
        {
            "标题": "寂寂",
            "作者": "陆游",
            "内容": "接客厌纷纷，客去喜寂寂。今朝下帘坐，疏雨时一滴。地炉拥破褐，自笑嬾无敌。新春傥得归，更面九年壁。"
        },
        {
            "标题": "生涯",
            "作者": "陆游",
            "内容": "生涯数畦采，心事一溪云。樵担斜阳下，渔歌静夜闻。门无俗驾到，厨有远泉分。但了麴糱事，功名乌足云！"
        },
        {
            "标题": "掩门",
            "作者": "陆游",
            "内容": "簌簌落高槐，阴阴长绿苔。只言门昼掩，不道客谁来。足痹思寻壑，愁生久拨醅。吾儿能问事，梨栗且炮煨。"
        },
        {
            "标题": "夜读范至能揽辔录言中原父老见使者多挥涕感",
            "作者": "陆游",
            "内容": "公卿有党排宗泽，帷幄无人用岳飞。遗老不应知此恨，亦逢汉节解沾衣。"
        },
        {
            "标题": "中夜对月小酌客愁",
            "作者": "陆游",
            "内容": "今夕复何夕，素月流清辉，徘徊入我堂，化作白玉墀。栖鸟满高树，空庭结烟霏。可怜如许景，早眠人不知。我幸与周旋，一醉那得辞。整我接篱巾，斟我翡翠卮。清愁不可耐，三嗅梅花枝。"
        },
        {
            "标题": "生涯",
            "作者": "陆游",
            "内容": "久矣冥行堕嶮巇，乐哉偶得谢招麾。放怀身世相忘地，夙驾山林独往时。纵老岂容妨痛饮，更慵亦未废新诗。超然自喜生涯别，始叹龟堂见事迟。"
        },
        {
            "标题": "夜宿阳山矶将晓大雨北风甚劲俄顷行三百余里",
            "作者": "陆游",
            "内容": "五更颠风吹急雨，倒海翻江洗残暑。白浪如山泼入船，家人惊怖篙师舞。此行十日苦滞留，我亦芦丛厌鸣橹。书生快意轻性命，十丈蒲帆百夫举，星驰电骛三百里，坡陇联翩杂平楚。船头风浪声愈厉，助以长笛檛鼍鼓，岂惟澎湃震山岳，直恐澒洞连后土。起看草木尽南靡，水鸟号鸣集洲渚。稽首龙公谢风伯，区区未祷烦神许。应知老去负壮心，戏遣穷途出豪语。"
        },
        {
            "标题": "闻蜀盗已平献馘庙社喜而有述",
            "作者": "陆游",
            "内容": "北伐西征尽圣谟，天声万里慰来苏。横戈已见吞封豕，徒手何难取短狐。学士谁陈平蔡雅？将军方上取燕图。老生自悯归耕久，无地能捐六尺躯！"
        },
        {
            "标题": "生涯四首 其三",
            "作者": "陆游",
            "内容": "旧业桑麻在，颓龄耄耋过。虞卿著书晚，伏叟授经讹。\n井上磨樵斫，村东买钓蓑。倾身营一饱，自笑又蹉跎。"
        },
        {
            "标题": "吾庐东北皆修竹茂木",
            "作者": "陆游",
            "内容": "绕舍皆茂林，万数栖鸟雀。诘旦辄争鸣，未暝纷已泊。\n清阴交欲暗，丹实熟可啄。吾庐少人迹，愧尔肯见托。\n虽无惠养德，亦免弹射虐。结巢俯可窥，淳风今岂薄。"
        },
        {
            "标题": "梅雨陂泽皆满",
            "作者": "陆游",
            "内容": "雨暗迷行路，溪深没旧痕。汪汪牛湩白，盎盎酒醅浑。暖浸千畦稻，横通十里村。群蛙更堪笑，鼓吹闹黄昏。"
        },
        {
            "标题": "倚楼",
            "作者": "陆游",
            "内容": "暮云细细鳞千叠，新月纤纤玉一钓。叹息化工真妙手，冲寒来倚水边楼。"
        },
        {
            "标题": "乌夜啼·檐角楠阴转日",
            "作者": "陆游",
            "内容": "檐角楠阴转日，楼前荔子吹花。鹧鸪声里霜天晚，叠鼓已催衙。乡梦时来枕上，京书不到天涯。邦人讼少文移省，闲院自煎茶。"
        },
        {
            "标题": "生涯",
            "作者": "陆游",
            "内容": "残年端有几，寂寞寄沧洲。鸟宿千林暮，虫鸣四壁秋。风廊动碪杵，月垄把鉏耰。衣食随宜具，何心复浪求。"
        },
        {
            "标题": "投老",
            "作者": "陆游",
            "内容": "投老百无成，山林送此生。薄才元易尽，古道竟难行。陋巷牛羊迹，衡门鸟雀声。新年幸差健，作意事春耕。"
        },
        {
            "标题": "苏韬光节推挽歌词",
            "作者": "陆游",
            "内容": "才名京兆掾，门阀魏公孙。遇事虽肮脏，接人终静温。\n宁吟灞桥雪，不扫舍人门。二妙凋零尽，衰翁慨独存。"
        },
        {
            "标题": "吾庐",
            "作者": "陆游",
            "内容": "吾庐虽小亦佳哉！新作柴门斸绿苔。拄杖每阑归鹤入，钓船时带夕阳来。墟烟隔水霏霏合，篱菊凌霜续续开。千里安期那可得，笑呼邻父共传杯。"
        },
        {
            "标题": "满江红·疏蕊幽香",
            "作者": "陆游",
            "内容": "疏蕊幽香，禁不过、晚寒愁绝。那更是、巴东江上，楚山千叠。敧帽闲寻西瀼路，亸鞭笑向南枝说。恐使君、归去上銮坡，孤风月。\n\n清镜里，悲华发。山驿外，溪桥侧。凄然回首处，凤凰城阙。憔悴如今谁领略，飘零已是无颜色。问行厨、何日唤宾僚，犹堪折。"
        },
        {
            "标题": "吾庐",
            "作者": "陆游",
            "内容": "吾庐镜湖上，傍水开云扃。秋浅叶未丹，日落山更青。孤鹤从西来，长鸣掠沙汀；亦知常苦饥，未忍吞膻腥。我食虽不肉，匕箸穷芳馨。幽窗灯火冷，浊酒倒残瓶。"
        },
        {
            "标题": "生涯四首 其一",
            "作者": "陆游",
            "内容": "生涯数畦菜，心事一溪云。樵担斜阳下，渔歌静夜闻。\n门无俗驾到，厨有远泉分。但了曲糵事，功名乌足云。"
        },
        {
            "标题": "文章",
            "作者": "陆游",
            "内容": "文章如弈棋，分量固有极。学不尽其才，识者为太息。古来名世士，亦或堕此域。至今读其文，曷尝不追惜。士生千载後，夙慕当自力。如其不能然，归哉事耕织。"
        },
        {
            "标题": "睡起作帖数行",
            "作者": "陆游",
            "内容": "睡馀得清风，起坐傍书几。日长谁晤言，赖此管城子。\n欣然共游戏，一笑我忘尔。群鸿偶下集，但怪惊不起。\n古来翰墨事，著意更可鄙。跌宕三十年，一日造此理。\n不知笔在手，而况字落纸。三叫投纱巾，作歌识吾喜。"
        },
        {
            "标题": "入春念归尤切有作",
            "作者": "陆游",
            "内容": "六朝覆育忝遗民，扶惫归来雪鬓新。对酒无欢翻作病，爱诗何得但穷人。腰钱自昔妨骑鹤，绝笔何时到获麟？乡俗嬉游重端五，剩烹团粽唤比邻。"
        },
        {
            "标题": "夏夜",
            "作者": "陆游",
            "内容": "庭荒蔓草长，堂豁爽气入。悠然推枕起，聊作倚杖立。飞萤亦避雨，黏栋光熠熠。南邻输税归，小妇愁夜汲。"
        },
        {
            "标题": "卯饮醉卧枕上有赋二首 其二",
            "作者": "陆游",
            "内容": "一榻卧空舍，四山风雨声。病多书倚阁，寒极酒施行。\n孤愤歌弥放，端忧涕易横。群胡满河洛，志士若为情。"
        },
        {
            "标题": "卯饮醉卧枕上有赋",
            "作者": "陆游",
            "内容": "一榻卧空舍，四山风雨声。病多书倚阁，寒极酒施行。孤愤歌弥放，端忧涕易横。群胡满河洛，志士若为情！"
        },
        {
            "标题": "憩黄秀才书堂",
            "作者": "陆游",
            "内容": "吾生如虚舟，万里常泛泛；终年厌作客，著处思系缆。道边何人居？花竹颇闲淡，门庭净如拭，窗几光可监，堂上满架书，朱黄方点勘。把茅容卜邻，老死更谁憾！"
        },
        {
            "标题": "芒屦",
            "作者": "陆游",
            "内容": "芒屦一双青，筇枝九节轻。登山犹健在，投檄太迟生。满意竹风冷，入怀溪月明。清秋故不远，回首忆蓴羹。"
        },
        {
            "标题": "卯酒径醉走笔",
            "作者": "陆游",
            "内容": "少时凭酒剩狂颠，摘宿缘云欲上天。才尽气衰空自笑，一杯才放已颓然。"
        },
        {
            "标题": "茆亭",
            "作者": "陆游",
            "内容": "读罢楞伽四卷经，其余终日坐茆亭。静听溪碓舂云母，细斸松根采茯苓。大道粗尝闻海若，高情未至媿山灵。寒泉新渫甘于乳，晨起何妨挈半瓶。"
        },
        {
            "标题": "茅亭",
            "作者": "陆游",
            "内容": "终日坐茅亭，萧然倚素屏。儿圆点茶梦，客授养鱼经。马以鸣当斥，龟缘久不灵。诗成作吴咏，及此醉初醒。"
        },
        {
            "标题": "梅花绝句十首 其六",
            "作者": "陆游",
            "内容": "子欲作梅诗，当造幽绝境。笔端有纤尘，正恐梅未肯。"
        },
        {
            "标题": "梅花绝句",
            "作者": "陆游",
            "内容": "当年走马锦城西，曾为梅花醉似泥。二十里中香不断，青羊宫到浣花溪。"
        },
        {
            "标题": "梅花绝句十首 其二",
            "作者": "陆游",
            "内容": "忆昔西戍日，夜宿仙人原。风吹野梅香，梦绕江南村。"
        },
        {
            "标题": "梅花绝句",
            "作者": "陆游",
            "内容": "空谷佳人洛浦仙，洗妆真态更婵娟广平莫倚心如铁，撩起清愁又破禅。"
        },
        {
            "标题": "梅花六首 其四",
            "作者": "陆游",
            "内容": "广寒宫中第一仙，情深不碍韵超然。劝君莫作儿女态，但向花前倾玉船。"
        },
        {
            "标题": "梅花绝句",
            "作者": "陆游",
            "内容": "体中颇觉不能佳，急就梅花一散怀。冲雨涉溪君会否？免教麈土涴青鞋。"
        },
        {
            "标题": "梅花绝句",
            "作者": "陆游",
            "内容": "月中疏影雪中香，只为无言更断肠。曾与诗翁定花品，一丘一壑过姚黄。"
        },
        {
            "标题": "眉州驿舍睡起",
            "作者": "陆游",
            "内容": "平生百无能，一嬾每自喜。胡为八年间，逐食走万里。身如盘汞转，人似炉丹死。事君未免媿，富贵不如已。雨余古驿凉，昼寐无错履。澹然得高卧，睡思极清美。心平了无梦，惊魇何自起。尚嫌漆园蝶，肯作南柯螘！斜阳生木影，龙蛇满窗纸。煎茶傥已熟，一笑问童子。"
        },
        {
            "标题": "眉州作",
            "作者": "陆游",
            "内容": "扁舟久不泛蟆津，常恐黄尘解污人。烂醉破除千日懑，狂吟判断四州春。汀洲渐叹苹花老，风露初尝荔子新。便欲骑鲸东海去，胜游未忍别峨岷。"
        },
        {
            "标题": "眉州披风榭拜东坡先生遗像",
            "作者": "陆游",
            "内容": "万里桥边白版扉，三年高卧谢尘鞿。半窗竹影棋僧去，满棹苹风钓伴归。看镜已添新雪鬓，听鸡重拂旧朝衣。故人零落今无几，华表空悲老令威。蜿蜒回顾山有情，平铺十里江无声。孕奇蓄秀当此地，郁然千载诗书城。高台老仙谁所写，仰视眉宇寒峥嵘。百年醉魂吹不醒，飘飘风袖筇枝横。尔来逢迎厌俗子，龙章凤姿我。眼明北扉南海均梦耳，谪堕本自白玉京。惜哉画史未造极，不作散发骑长鲸。故乡归来要有日，安得春江变酒从公倾。"
        },
        {
            "标题": "梅花绝句",
            "作者": "陆游",
            "内容": "红梅过後到缃梅，一种春风不并开。造物无心还有意，引教日日放翁来。"
        },
        {
            "标题": "梅花六首 其五",
            "作者": "陆游",
            "内容": "秭归江头烟雨昏，客舟夜系梅花村。相逢万里各羁旅，不待猿啼已断魂。"
        },
        {
            "标题": "梅花绝句十首 其十",
            "作者": "陆游",
            "内容": "今年真负此花时，醉帽何曾插一枝。渐老情怀多作恶，不堪还作送梅诗。"
        },
        {
            "标题": "梅花绝句十首 其八",
            "作者": "陆游",
            "内容": "士穷见节义，木槁自芬芳。坐回万物春，赖此一点香。"
        },
        {
            "标题": "梅花过後游西山诸庵",
            "作者": "陆游",
            "内容": "乞得身归喜满颜，柴门虽设不曾关。无如梅作经年别，且就僧分半日闲。樵斧晓穿云外去，钓船夜向月中还。君看老子无穷乐，一笑如非造物悭。"
        },
        {
            "标题": "梅花绝句十首 其三",
            "作者": "陆游",
            "内容": "折得梅花愧满颜，文书堆案正如山。输君一觉翛然梦，长在清泉白石间。"
        },
        {
            "标题": "茅斋",
            "作者": "陆游",
            "内容": "茅斋虽绝小，老子策新勋。磑落霏霏雪，炉生袅袅云。心将鸥共远，巢与鹤中分。几许人间事，吾庐寂不闻。"
        },
        {
            "标题": "梅花绝句十首 其一",
            "作者": "陆游",
            "内容": "凛凛冰霜晨，皎皎风月夜。南山有飞仙，来结寻梅社。"
        },
        {
            "标题": "梅花绝句",
            "作者": "陆游",
            "内容": "万瓦清霜夜漏残，小舟斜月过兰干。老来一事偏堪恨，好看梅时却怕寒。"
        },
        {
            "标题": "梅市舟中作",
            "作者": "陆游",
            "内容": "漕渠北向小桥通，渐入苍茫大泽中。造物将无知我醉，故吹急雨打船篷。"
        },
        {
            "标题": "周洪道学士许折赠馆中海棠以诗督之",
            "作者": "陆游",
            "内容": "嫋嫋柔丝不自持，更禁日炙与风吹。仙家见惯浑闲事，乞与人间看一枝。"
        },
        {
            "标题": "梅开绝晚有感",
            "作者": "陆游",
            "内容": "寻梅不负雪中期，醉倒犹须插一枝。莫讳衰迟杀风景，卷中今岁欠梅诗。"
        },
        {
            "标题": "梅市",
            "作者": "陆游",
            "内容": "沙际人家半掩扉，借炊小住不相违。水生溪面大鱼跃，风定草头双蝶飞。竹院游僧闻鼓集，烟畦老圃荷锄归。浩然物外真堪乐，回首浮生万事非。"
        },
        {
            "标题": "雨晴风日绝佳徙倚门外",
            "作者": "陆游",
            "内容": "章老三年病方死，吴翁一夕呼不醒。独有此身顽似铁，倚门常看暮山青。"
        },
        {
            "标题": "梅开绝晚有感",
            "作者": "陆游",
            "内容": "年年踏雪探梅开，二月今年始见梅。从此逢春心转嬾，小诗不拟觅花栽。"
        },
        {
            "标题": "雨晴风日绝佳徙倚门外",
            "作者": "陆游",
            "内容": "茶酽无端废午眠，杖藜信步到门前。青裙溪女结蚕卦，白发庙巫催社钱。"
        },
        {
            "标题": "梅市",
            "作者": "陆游",
            "内容": "小雨长堤古寺西，不容羸马惜障泥。时平道路铃声少，岁乐坊场酒价低。烟树浅深山驿近，野歌断续客魂迷。残躯不料重来此，一首清诗手自题。"
        },
        {
            "标题": "梅花绝句四首 其四",
            "作者": "陆游",
            "内容": "疏枝冷蕊谁能画，杨叟江西旧擅名。今日东窗闲拂拭，去人一尺眼先明。"
        },
        {
            "标题": "梅市",
            "作者": "陆游",
            "内容": "梅市柯山小系船，开篷惊起醉中眠。桥横风柳荒寒外，月坠烟钟缥渺边。客思况经孤驿路，诗情又入早秋天。如今老病知何恨？判断江山六十年。"
        },
        {
            "标题": "雨晴风日绝佳徙倚门外",
            "作者": "陆游",
            "内容": "一双芒屩伴筇枝，不用儿扶自出嬉。贪看南山云百变，舍西溪上立多时。"
        },
        {
            "标题": "周洪道学士许折赠馆中海棠以诗督之",
            "作者": "陆游",
            "内容": "袅袅柔丝不自持，更禁日炙与风吹。仙家见惯浑闲事，乞与人间看一枝。"
        },
        {
            "标题": "舟行鲁垆梅市之间偶赋",
            "作者": "陆游",
            "内容": "短发萧萧久挂冠，江湖到处著身宽。蓼花不逐苹花老，桐叶常先槲叶残。未卜柴荆临峭绝，且谋蓑笠钓荒寒。闲人尚媿沙鸥在，始信烟波得意难。"
        },
        {
            "标题": "小雨舟过梅市",
            "作者": "陆游",
            "内容": "故故催诗衬雨篷，悠悠破梦隔云钟。遥看渔火两三点，已过暮山千万峰。老矣自应埋病骨，归哉莫念抗尘容。停桡小住青枫岸，吴市高人傥可逢？"
        },
        {
            "标题": "舟行过梅市",
            "作者": "陆游",
            "内容": "新换单衣细葛轻，翛然随处得闲行。绿阴浦口维舟处，霁日场中打麦声。醉叟卧途知酒贱，耕农满野喜时平。老来无复雕龙思，遇兴新诗取次成。"
        },
        {
            "标题": "小园春思",
            "作者": "陆游",
            "内容": "小轩愁入丁香结，幽径春生荳蔻梢。若论此诗吟思苦，纵磨铁砚也成凹。"
        },
        {
            "标题": "门屋纳凉",
            "作者": "陆游",
            "内容": "机裂齐纨如素月，床敷蕲簟起微澜。行人远不分眉目，过鸟高犹响羽翰。新长庭槐夹门绿，无穷陂稻际天宽。今年项里杨梅熟，火齐骊珠已满盘。"
        },
        {
            "标题": "梅市暮归三山",
            "作者": "陆游",
            "内容": "日日蛮童佩一壼，壼乾时亦复村酤。横林露塔远犹见，暮霭笼山淡欲无。绿浦例凭菰作界，画桡常遣鹭前驱。此身元是沧浪客，敢学高人乞镜湖。"
        },
        {
            "标题": "梅市道中",
            "作者": "陆游",
            "内容": "去去浮官浦，悠悠数客樯。蓼花低蘸水，枫树老经霜。箫鼓迎神闹，鉏耰下麦忙。城西小市散，归艇满斜阳。"
        },
        {
            "标题": "门外追凉",
            "作者": "陆游",
            "内容": "羽扇纶巾一味凉，旷怀非醉亦非狂。横林点点暮鸦集，平垄离离新稻香。山月出时闲弄影，水风清处旋移床。学仙到此无余说，更觉金丹堕秕糠。"
        },
        {
            "标题": "美睡",
            "作者": "陆游",
            "内容": "老来胸次扫峥嵘，投枕神安气亦平。漫道布衾如铁冷，未妨鼻息自雷鸣。天高斗柄阑干晓，露下鸡埘腷膊声。俗念绝知无起处，梦为孤鹤过青城。"
        },
        {
            "标题": "小园春思",
            "作者": "陆游",
            "内容": "重台谖草初离土，百叶缃梅已满枝。莫道山家杀风景，也能醉倒向东篱。"
        },
        {
            "标题": "月上海棠",
            "作者": "陆游",
            "内容": "兰房绣户厌厌病。叹春酲、和闷甚时醒。燕子空归，几曾传、玉关边信。伤心处，独展团窠瑞锦。\n\n熏笼消歇沈烟冷。泪痕深、展转看花影。漫拥余香，怎禁他、峭寒孤枕。西窗晓，几声银瓶玉井。"
        },
        {
            "标题": "门外野望",
            "作者": "陆游",
            "内容": "野迥浮烟碧，门深反照红。柳边双鹭渚，天际万鸦风。僧呗家禳疫，神船社送穷。丰年随处乐，忘却鬓如蓬。"
        },
        {
            "标题": "秋日睡起",
            "作者": "陆游",
            "内容": "白露已过天益凉，练衣初覆篝炉香。天其闵我老且惫，付以美睡声撼墙。离骚古文傍倦枕，砥柱巨刻悬高堂。睡余一读搔短发，万壑松风秋兴长。"
        },
        {
            "标题": "梅花五首 其一",
            "作者": "陆游",
            "内容": "造物作梅花，毫发无遗恨。楚人称芳兰，细看终不近。"
        },
        {
            "标题": "岁晚幽兴",
            "作者": "陆游",
            "内容": "残年欲遂迫期颐，追数朋俦死已迟。卜冢治棺输我快，染须种齿笑人痴。野梅角地草生後，街柳拂鞍冰泮时。满眼云山不须买，剩倾新酿赋新诗。"
        },
        {
            "标题": "梅天",
            "作者": "陆游",
            "内容": "稻陇移初遍，梅天涩未晴。轻阴昏茗色，余润咽琴声。时傍菱塘立，还寻沙径行。杜门终此世，更誓未来生。"
        },
        {
            "标题": "梅市暮归",
            "作者": "陆游",
            "内容": "老境惟闭门，不与事物接。时逢佳山水，尚复快登涉。山程策子蹇，水泛摇短楫。今兹税驾地，佳事喜稠叠。云生湿行滕，风细掠醉颊。旅羹芼玉糁，僧饭敷白?。葑火煨芋魁，瓦甑炊豆荚。经行出幽圃，懹抱颇自惬。枯篱络丹实，深涧堆黄叶。白云横谷口，缘筱穿山胁。还家宁迫暮，取路羞径捷。何当倚蒲龛，一坐十小劫。"
        },
        {
            "标题": "送子遹至梅市而归",
            "作者": "陆游",
            "内容": "梅市长堤怆别情，鲁垆归路当闲行。日沉菱浦看鱼跃，烟合菰丛闻獭鸣。蘸水门扉初半掩，拥桥炬火已先迎。停桡不奈清愁得，独倚阑干待月明。"
        },
        {
            "标题": "闷极有作",
            "作者": "陆游",
            "内容": "贵已不如贱，狂应又胜痴。新寒压酒夜，微雨种花时。堂下藤成架，门边枳作篱。老人无日课，有兴即题诗。"
        },
        {
            "标题": "梅市书事",
            "作者": "陆游",
            "内容": "羸马孤愁不可胜，小诗未忍付瞢腾。一声客枕江头雁，数点商船雨外灯。"
        },
        {
            "标题": "蒙恩奉祠桐柏",
            "作者": "陆游",
            "内容": "少年曾缀紫宸班，晚落危途九折艰。罪大初闻收郡印，恩宽俄许领家山。羁鸿但自思烟渚，病骥宁容著帝闲。回首觚棱渺何处，从今常寄梦魂间。"
        },
        {
            "标题": "梦笔驿",
            "作者": "陆游",
            "内容": "朱扉水际亭，白塔道边寺，扁舟几往返，每过辄歔欷。经秋病不死，岁暮复一至。少年自喧哗，此老独憔悴。可怜钓鳌客，终返屠半肆。吾身行赤无，荣辱曳所寄？短灯照孤愁，寒衾推残醉。明当临大江，一洒壮士泪。"
        },
        {
            "标题": "北窗",
            "作者": "陆游",
            "内容": "老人日夜衰，卧起常在背。窗间一编书，终日圣贤对。东皋客输米，粲粲珠出碓；南山僧饷茶，细细雪落磑；吾儿亦解事，稀甲自鉏菜。一饥既退舍，百念皆卷旆。闲身去俗远，澄念与道会。宿痾走二竖，美睡造三昧。挂冠反布韦，上印谢银艾。庭中石苍然，此客真度外。"
        },
        {
            "标题": "梦范参政",
            "作者": "陆游",
            "内容": "梦中不知何岁月，长亭惨淡天飞雪。酒肉如山鼓吹喧，车马结束有行色。我起持公不得语，但道不料今遽别。平生故人端有几？长号顿足泪迸血。生存相别尚如此，何况一旦泉壤隔。欲怀鸡黍病为重，千里关河阻临穴。速死从公尚何撼，眼中宁复见此杰？青灯耿耿山雨寒，援笔诗成心欲裂。"
        },
        {
            "标题": "盟云",
            "作者": "陆游",
            "内容": "谓云本无心，企望乃尔奇；谓云果有心，百变端为谁，岂怜此翁愁，一出怡悦之？横截千嶂平，高擎一峰危，银城突嵯峨，玉海浩渺弥；或为群龙矫，或作孤鹤飞，卷舒闲有态，去来倏无时。滃滃覆松顶，霭霭映水湄，带雨过僧窗，和月傍钓矶。岂惟困画工，吾诗固难追。惟当与之盟，毕世相娱嬉。忍饥固易耳，此友不可欺。"
        },
        {
            "标题": "梦曾文清公",
            "作者": "陆游",
            "内容": "有道真为万物宗，巉然使我叹犹龙。晨鸡底事惊残梦，一夕清谈恨未终！"
        },
        {
            "标题": "梦题驿壁",
            "作者": "陆游",
            "内容": "半生征袖厌风埃，又向关门把酒杯。车辙自随芳草远，岁华无奈夕阳催。驿前历历堠双只，陌上悠悠人去来。不为途穷身易老，百年回首总堪哀。"
        },
        {
            "标题": "梦与数客剧饮或请赋诗予已大醉纵笔书一绝觉",
            "作者": "陆游",
            "内容": "高谈雄辩凭陵酒，豪竹哀丝蹴蹋春。占断名园排日醉，不教虚作太平人。"
        },
        {
            "标题": "梦中游禹祠",
            "作者": "陆游",
            "内容": "湖上无人月自明，梦中髣佛得闲行。庭空满地楸梧影，风壮侵云鼓角声。世异客怀增惨怆，秋高岁事己峥嵘。长歌忽遇骑鲸客，唤取同朝白玉京。"
        },
        {
            "标题": "梦观牡丹",
            "作者": "陆游",
            "内容": "忘却晨梳满把丝，楝花嫌不似臙脂。起来一笑看清镜，惟插梨花却较宜。"
        },
        {
            "标题": "自春来数梦至阆中苍溪驿五月十四日又梦作两",
            "作者": "陆游",
            "内容": "骑驴夜到苍溪驿，正是猿啼月落时。三十五年如电掣，败墙谁护旧题诗？"
        },
        {
            "标题": "梦行小益道中",
            "作者": "陆游",
            "内容": "榉柳林边候吏迎，血涂草棘虎纵横。分明身在朝天驿，惟欠嘉陵江水声。"
        },
        {
            "标题": "梦中作",
            "作者": "陆游",
            "内容": "长堤行尽古河濆，小市人稀雾雨昏。枥马垂头啮菅草，驿门移路避槐根。断碑零落苔俱遍，漏壁微茫字半存。催唤厨人燎狐兔，强排旅思举清樽。"
        },
        {
            "标题": "梦游山寺焚香煮茗甚适既觉怅然以诗记之",
            "作者": "陆游",
            "内容": "平日居山恨不深，蹔来差足慰幽寻。僧归共说道逢虎，院静惟闻风满林。毫盏雪涛驱滞思，篆盘云缕洗尘襟。此行殊胜邯郸客，数刻清闲直万金。"
        },
        {
            "标题": "自春来数梦至阆中苍溪驿五月十四日又梦作两",
            "作者": "陆游",
            "内容": "亭皋败叶先秋霣，城上惊鸟半夜啼。自笑远游心未已，年来频梦到苍溪。"
        },
        {
            "标题": "梦中住",
            "作者": "陆游",
            "内容": "久向人间隐姓名，看花几到武昌城。一壶春色常供醉，万里烟波嬾问程。斜日挂帆堤外影，便风系鼓驿前声。丈夫入手皆勋业，廊庙江湖未易评。"
        },
        {
            "标题": "弥牟镇驿舍小酌",
            "作者": "陆游",
            "内容": "邮亭草草置盘盂，买果煎蔬便有余。自许白云终醉死，不论黄纸有除书。角巾垫雨蝉声外，细葛含风日落初。行遍天涯身尚健，却嫌陶令爱吾庐。"
        },
        {
            "标题": "梦中作游山绝句",
            "作者": "陆游",
            "内容": "霜风吹帽江村路，小蹇迢迢委辔行。忽到云山幽绝处，穿林啼鸟不知名。"
        },
        {
            "标题": "梦至成都怅然有作",
            "作者": "陆游",
            "内容": "春风小陌锦城西，翠箔珠帘客意迷。下尽牙筹闲纵博，刻残画烛戏分题。紫氍毹暖帐中醉，红叱拨骄花外嘶。孤梦凄凉身万里，令人憎杀五更鸡。"
        },
        {
            "标题": "梦华山",
            "作者": "陆游",
            "内容": "路入河潼喜著鞭，华山忽到帽裙边。洗头盆上云生壁，腰带鞓前月满川，丹灶故基谁复识？白驴遗迹但相传。梦魂妄想君无笑，尚拟今生得地仙。"
        },
        {
            "标题": "梦宴客大楼上命笔作诗既觉续成之",
            "作者": "陆游",
            "内容": "表里江山亦乐哉！华缨满座敌邹枚。歌从郢客楼中听，猎向樊姬墓上回。梅蕊香清篸宝髻，熊蹯味美按新醅。眼边历历兴亡事，欲赋章华恐过哀。"
        },
        {
            "标题": "松滋小酌",
            "作者": "陆游",
            "内容": "西游六千里，此地最凄凉。骚客久埋骨，巴歌犹断肠。风声撼云梦，雪意接潇湘。万古茫茫恨，悠然付一觞。"
        },
        {
            "标题": "梦游散关渭水之间",
            "作者": "陆游",
            "内容": "平生望眼怯天涯，客里何堪度岁华？但恨征轮无四角，不愁归路有三叉。驿窗灯闇传秋柝，关树烟深宿暮鸦。叱犊老翁头似雪，羡渠生死不离家。"
        },
        {
            "标题": "梦中赋早行",
            "作者": "陆游",
            "内容": "夜分秉炬治装贲，千里霜风入马蹄。拥褐却寻孤驿梦，垂鞭时听近村鸡。荒烟漫漫沉残月，宿莽离离上古堤。天色渐分寒更力，道傍沽酒坼官泥。"
        },
        {
            "标题": "梦至成都怅然有作",
            "作者": "陆游",
            "内容": "宦途元不羡飞腾，锦里豪华压五陵。红袖引行游玉局，华灯围坐醉金绳。阶前汗血洮河马，架上霜毛海国鹰。世事转头谁料得，一官南去冷如冰。"
        },
        {
            "标题": "幽事绝句",
            "作者": "陆游",
            "内容": "昨夕风掀屋，今朝雨壤墙。虽知炊米尽，不废野歌长。"
        },
        {
            "标题": "梦蜀",
            "作者": "陆游",
            "内容": "梦饮成都好事家，新妆执乐雁行斜。赬肩郫县千筒酒，照眼彭州百驮花。醉帽倾欹歌未阕，罚觥潋灩笑方哗。霜钟唤觉晨窗白，自怪无端一念差。"
        },
        {
            "标题": "梦蜀",
            "作者": "陆游",
            "内容": "自计前生定蜀人，锦官来往九经春。堆盘丙穴鱼腴美，下箸峨眉栮脯珍。联骑隽游非复昔，数编残稿尚如新。最怜栩栩西窗梦，路入青衣不问津。"
        },
        {
            "标题": "梦藤驿",
            "作者": "陆游",
            "内容": "倦马投孤驿，一峰青压门。萧条秋浦路，荒陋夜郎村。地瘴霜常薄，林深日易昏。百年常作客，排闷近清樽。"
        },
        {
            "标题": "梦中作游山绝句",
            "作者": "陆游",
            "内容": "寺楼已断暮钟声，照佛琉璃一点明。不道溪深待船久，老僧惊怪太迟生。"
        },
        {
            "标题": "梦中赋早行",
            "作者": "陆游",
            "内容": "夜分秉炬治装赍，千里霜风入马蹄。拥褐却寻孤驿梦，垂鞭时听近村鸡。\n荒烟漫漫沉残月，宿莽离离上古堤。天色渐分寒更力，道傍沽酒坼官泥。"
        },
        {
            "标题": "梦中行荷花万顷中",
            "作者": "陆游",
            "内容": "天风无际路茫茫，老作月王风露郎。只把千尊为月俸，为嫌铜臭杂花香。"
        },
        {
            "标题": "梦行小益道中",
            "作者": "陆游",
            "内容": "栈云零乱驮铃声，驿树轮囷桦烛明。清梦不知身万里，只言今夜宿葭萌。"
        },
        {
            "标题": "梦至小益",
            "作者": "陆游",
            "内容": "梦觉空山泪渍衿，西游岁月苦駸駸。葭萌古路缘云壁，桔柏浮梁暗栎林。坐上新声犹蜀伎，道傍逆旅已秦音。荷戈意气浑如昨，自笑摧颓负壮心。"
        },
        {
            "标题": "梦华山",
            "作者": "陆游",
            "内容": "古松偃蹇谷谽谺，太华峰前野老家。久客未归丹灶冷，碧桃八十一番花。"
        },
        {
            "标题": "梦行秦晋间有作",
            "作者": "陆游",
            "内容": "夜店紬衾暖，晨厨粟饭香。驴肩双酒榼，童背一琴囊。冰坼河声壮，郊平塔影长。古今均梦境，不用吊兴亡。"
        },
        {
            "标题": "梦藤驿",
            "作者": "陆游",
            "内容": "又入千山去，真成万里行。履霜常早驾，秉炬或宵征。古驿怪藤合，荒陂群鴈鸣。客中常少睡，归梦若为成。"
        },
        {
            "标题": "独立",
            "作者": "陆游",
            "内容": "白髯萧飒一愚公，独立蒙蒙细雨中。羊踏寒蔬新少梦，鱼生空釜久谙穷。残编幸有圣贤对，闲话岂无邻曲同？衒鬻才名非老事，小诗信笔不能工。"
        },
        {
            "标题": "梦中作",
            "作者": "陆游",
            "内容": "野鹤翩僊啄粒微，碧桃缥缈著花稀。海山又见春风到，丹灶苔封人未归。"
        },
        {
            "标题": "梦中作",
            "作者": "陆游",
            "内容": "拓地移屯过酒泉，第功图像上凌烟，事权皂纛兼黄钺，富贵金貂映玉蝉。油筑球场飞騕褭，锦裁步障贮婵娟。拥涂士女千层看，应记新丰旧少年。"
        },
        {
            "标题": "梦中作",
            "作者": "陆游",
            "内容": "征途遇秋雨，数士集邮亭。酒拆官壶绿，山围草市青。剧谈犹激烈，瘦影各伶俜。四海皆兄弟，悠然共醉醒。"
        },
        {
            "标题": "初夏",
            "作者": "陆游",
            "内容": "笋生遮狭径，溪涨入疏篱。渐及分秧候，还当煮茧时。雨昏鸡共嬾，米尽鼠同饥。村巷无来客，清羸只自知。"
        },
        {
            "标题": "小园独立",
            "作者": "陆游",
            "内容": "草香无处觅，花嫩不禁飞。泽国春归晚，柴门客过稀。新泥添燕户，细雨湿莺衣。倚杖临阶久，衰翁气力微。"
        },
        {
            "标题": "梦中作",
            "作者": "陆游",
            "内容": "平羌江上月，伴我故山来。幽兴依然在，浮云正尔开。清秋才几日，黄叶已成堆。未醉江楼酒，扁舟可得回？"
        },
        {
            "标题": "梦中作",
            "作者": "陆游",
            "内容": "富贵夸人死即休，每轻庸子觅封侯。读书历见古人面，好义常先天下忧。独往何妨刀买犊，大烹却要鼎函牛。坐皆豪杰真成快，不负凌云百尺楼。"
        },
        {
            "标题": "绵州魏成县驿有罗江东诗云芳草有情皆碍马好",
            "作者": "陆游",
            "内容": "老夫乘兴忽西游，远跨秦吴万里秋。尊酒登临遍山寺，歌辞散落满江楼。孤城木叶萧萧下，古驿滩声虢虢流。未许诗人夸此地，茂林修竹忆吾州。"
        },
        {
            "标题": "梦中作",
            "作者": "陆游",
            "内容": "试说山翁事，诸君且勿哗。百年看似梦，万里不思家。夜艾犹添酒，春残更觅花。却嗤勾漏令，辛苦学丹砂。"
        },
        {
            "标题": "梦中作",
            "作者": "陆游",
            "内容": "路平沙软净无泥，香草丰茸没马蹄。捣纸声中春日晚，怳然重到浣花溪。"
        },
        {
            "标题": "梦中作",
            "作者": "陆游",
            "内容": "万里行求药，三生誓弃官。鹤巢投暮宿，松麦续朝餐。进火金丹熟，凌风玉宇寒。人间日月速，岁历又将残。"
        },
        {
            "标题": "梦仙",
            "作者": "陆游",
            "内容": "中宵游帝所，广殿缀仙官。天逼星辰大，霜清剑佩寒。赋诗题碧简，侍宴跨青鸾。惆怅尘缘重，梦残更未残。"
        },
        {
            "标题": "梦中作",
            "作者": "陆游",
            "内容": "华山敷水本闲人，一念无端堕世尘。八十余年多少事，药炉丹灶尚如新。"
        },
        {
            "标题": "沔阳夜行",
            "作者": "陆游",
            "内容": "夜发沔阳驿，坡陀冈阜重。月斜欹帽影，霜重湿裘茸。野岸鸣枯叶，烟林度晓钟。梁州明日到，一笑解衰容。"
        },
        {
            "标题": "梦中作",
            "作者": "陆游",
            "内容": "世事何由可控抟？故山归卧有余欢。涧泉见底药根瘦，石室生云丹灶寒。人远忽闻清啸起，山开频得异书看。一朝出赴安期约，万里烟霄驾紫鸾。"
        },
        {
            "标题": "明日开霁益凉复得长句",
            "作者": "陆游",
            "内容": "睡起东窗照眼明，朝阳烂熳作新晴。已闻雨断空阶滴，更觉风从细葛生。蛱蝶飞来停酒榼，石榴飘落糁棋枰。四时好处闲方觉，不枉今年住锦城。"
        },
        {
            "标题": "明日复得五字",
            "作者": "陆游",
            "内容": "羸病偶不死，端居思出游。山寒麦苗短，天阔雁声遒。学剑元痴绝，脂车久罢休。邻翁独眷眷，同好自相求。"
        },
        {
            "标题": "明日自和",
            "作者": "陆游",
            "内容": "二顷元知未易求，不如马磨学文休。正令未死有几日，那得残年丛百忧。霜野挟弓朝射雁，烟陂吹笛暮呼牛。兴来醉倒寻常事，莫信儿童笑白头。"
        },
        {
            "标题": "明日复雨排闷",
            "作者": "陆游",
            "内容": "湖上孤村冷欲冰，更堪衰与病相乘！梦回点滴檐间雨，心折青荧帐外灯。虽有数椽常似客，仅存一肉未成僧。披衣偶取南华读，打破愁城喜不胜。"
        },
        {
            "标题": "明日午睡至暮复次前韵",
            "作者": "陆游",
            "内容": "酒力醺然入四支，华胥税驾不应迟。残年已觉衰难强，万事无如睡不知。幸有琴书供枕藉，安能冠带更支持。红炉过尽灰如雪，独守青灯坐画诗。"
        },
        {
            "标题": "明日复理梦中意作",
            "作者": "陆游",
            "内容": "白尽髭须两颊红，颓然自以放名翁。客从谢事归时散，诗到无人爱处工。高挂蒲帆上黄鹤，独吹铜笛过垂虹。闲人浪迹由来事，那计猿惊蕙帐空。"
        },
        {
            "标题": "闵雨",
            "作者": "陆游",
            "内容": "赤日黄尘江上村，徵租惟有吏过门。微风敢喜北窗卧，大旱恐非东海冤。千载傅岩疑可致，一篇洪范向谁论？青蔬半亩垂生死，且唤邻翁共灌园。"
        },
        {
            "标题": "明觉院",
            "作者": "陆游",
            "内容": "细路蟠青壁，层轩倚碧空。天香下尘世，僧梵起云中。藤络将颓石，松号不断风。尤怜扶杖处，直下数飞鸿。"
        },
        {
            "标题": "明日又来天微阴再赋二首 其二",
            "作者": "陆游",
            "内容": "河岸风樯远，村陂牧笛长。短篱围麂眼，幽径缭羊肠。\n照水须眉见，搓橙指爪香。衣裘又关念，砧杵满斜阳。"
        },
        {
            "标题": "闵雨",
            "作者": "陆游",
            "内容": "岁秋固多雨，每恨不及时。黄麈蔽赤日，苗槁已不迟。踏车声如雷，力尽真何为！天岂不念民，云族风散之。穷民守稼泣，便恐化棘茨；妻子不望活，所惧尊老饥。我愿上天仁，顾哀民语悲；鞭龙起风霆，尚继丰年诗。"
        },
        {
            "标题": "闵雨",
            "作者": "陆游",
            "内容": "腊雪不濡土，春风吹早尘。东吴贵粳稻，布种当及晨。千里方嚣嚣，坐视膏泽屯。民孽实自作，所赖天公仁。何时见秋获，如山筑高囷？"
        },
        {
            "标题": "明日复得五字",
            "作者": "陆游",
            "内容": "腰痛今朝愈，褰裳野兴长。黄鸦号乱筱，碧蝶绕枯桑。陂坏良畴废，村空旧路荒。十年逢九潦，谁与问苍苍！"
        },
        {
            "标题": "明日又来天微阴再赋二首 其一",
            "作者": "陆游",
            "内容": "乌臼赤于枫，园林九月中。天寒山惨淡，云薄日曈昽。\n旋摘分猿果，宽编养鹤笼。身闲足幽事，归卧莫匆匆。"
        },
        {
            "标题": "明日复作一首自解",
            "作者": "陆游",
            "内容": "霜寒衣絮薄，日暮爨烟微。冀北马空老，辽东鹤幸归。飘零旧交少，衰疾壮心违。每顾儿童笑，吾贫未解围。"
        },
        {
            "标题": "闵雨",
            "作者": "陆游",
            "内容": "黄沙白雾昼常昏，嗣岁丰凶讵易论。寂寂不闻秧鼓劝，哑哑实厌水车翻。粟囷久尽无遗粒，泪席尝沾有旧痕。闻道忧民又传诏，苍生何以报君恩？"
        },
        {
            "标题": "明日复雨排闷",
            "作者": "陆游",
            "内容": "此老在家如出家，蒲团趺坐读南华。湿云不散雁呼伴，幽室无声灯坠花。心法先当破窠窟，世缘最忌养萌芽。行年七十方知悔，万事无涯生有涯。"
        },
        {
            "标题": "明日复得五字二首 其一",
            "作者": "陆游",
            "内容": "羸病偶不死，端居思出游。山寒麦苗短，天阔雁声遒。\n学剑元痴绝，脂车久罢休。邻翁独眷眷，同好自相求。"
        },
        {
            "标题": "悯俗",
            "作者": "陆游",
            "内容": "蚩蚩之氓不自觉，顾笑吾曹安淡薄。携女数千行问法，腰钱钜万仍骑鹤。岂知此事不两得，刍豢何可参毒药？野狐出林作百态，击下髑髅渠自怍。老氏五千本清静，杨雄太玄惟寂寞。但能於此尊所闻，万卷丹经尽糟粕。"
        },
        {
            "标题": "明河篇",
            "作者": "陆游",
            "内容": "明河八月转分明，炯如素练西南倾。年年岁岁见河汉，坊坊曲曲闻碪声。良人万里事征行，碪声中有玉关情。遥知铁衣冷如水，指点明河白发生。碛中草死骆驼鸣，万里却望长安城。儿生总角爷未见，归心顿觉封侯轻。汉家自古有夷狄，付与穷荒何足惜；只愿天狼无光太白低，还家为妇说安西。"
        },
        {
            "标题": "铭座",
            "作者": "陆游",
            "内容": "身退仍怀退，心平更欲平。直嫌绳尚曲，重觉鼎犹轻。力学能除翳，深居可息黥。圣门初岂远，妙处在躬行。"
        },
        {
            "标题": "鸣禽",
            "作者": "陆游",
            "内容": "小径霜泥结冻时，幽人十日废筇枝。新晴池馆春来早，帘外鸣禽圣得知。"
        },
        {
            "标题": "铭座",
            "作者": "陆游",
            "内容": "天下本无事，庸人实扰之。吾身本无患，卫养在得宜。一毫不加谨，百疾所由滋。人生快意事，噬脐莫能追。汝顾不少忍，杀身常在斯。深居勿妄动，一动当百思。每食视本草，此意未可嗤。赋诗置座右，终身作元龟。"
        },
        {
            "标题": "食荠糁甚美盖蜀人所谓东坡羹也",
            "作者": "陆游",
            "内容": "荠糁芳甘妙绝伦，啜来恍若在峨岷。蓴羹下豉知难敌，牛乳抨酥亦未珍。异味颇思修净供，秘方常惜授厨人。午窗自抚膨脝腹，好住烟村莫厌贫。"
        },
        {
            "标题": "末题",
            "作者": "陆游",
            "内容": "平日尤闲老更闲，一毫世事岂相关。孤云不散来归岫，细水无声自出山。支径过僧才百步，小楼藏药可三间。客来不肯通名姓，熟视吾庐为破颜。"
        },
        {
            "标题": "醉中怀江湖旧游偶作短歌",
            "作者": "陆游",
            "内容": "无渡河，浪花无蒂高峥嵘；莫登楼，茫茫芳草难为情。华轩宝马只好路旁看，冶金伐石空留後世名。古来惟有竹林诸人称达生，一醉之外万事鸿毛轻。可怜痴人竞声利，坐使方寸森五兵。散花州上青山横，野鱼可脍菰可烹。脱冠散发风露冷，卧看江月金盆倾。"
        },
        {
            "标题": "命驾",
            "作者": "陆游",
            "内容": "命驾清晨出射堂，筇枝羽扇受微凉。鸦将数子窥苔井，桐引新枝出粉墙。岸帻影边茶正熟，投壼声里日初长。兴阑却蹋湖堤去，十里山花满袖香。"
        },
        {
            "标题": "摩诃池",
            "作者": "陆游",
            "内容": "摩诃古池苑，一过一消魂。春水生新涨，烟芜没旧痕。年光走车毂，人事转萍根。犹有宫梁燕，卫衔泥入水门。"
        },
        {
            "标题": "自儆",
            "作者": "陆游",
            "内容": "出仕每辞荣，归休但力耕。俭勤贫亦足，戒惧祸终轻。学自不欺始，智由无事行。书绅及铭座，勉勉尽吾生。"
        },
        {
            "标题": "末题二首 其二",
            "作者": "陆游",
            "内容": "一身只付鸡栖上，万卷真藏椰子中。嘉定三年正月后，不知几度醉春风。"
        },
        {
            "标题": "磨衲道衣",
            "作者": "陆游",
            "内容": "久脱朝衣学道装，溪云野鹤作身章。何时九转丹砂熟，却插金貂侍紫皇。"
        },
        {
            "标题": "水龙吟（春日游摩诃池）",
            "作者": "陆游",
            "内容": "摩诃池上追游路，红绿参差春晚。韶光妍媚，海棠如醉，桃花欲暖。挑菜初闲，禁烟将近，一城丝管。看金鞍争道，香车飞盖，争先占、新亭馆。\n\n惆怅年华暗换。点销魂、雨收云散。镜奁掩月，钗梁拆凤，秦筝斜雁。身在天涯，乱山孤垒，危楼飞观。叹春来只有，杨花和恨，向东风满。"
        },
        {
            "标题": "杂感",
            "作者": "陆游",
            "内容": "古言忍字似而非，独有痴顽二字奇。此是龟堂安乐法，大书铭座更何疑。"
        },
        {
            "标题": "夏日过摩诃池",
            "作者": "陆游",
            "内容": "乌帽翩翩白紵轻，摩诃池上试闲行。淙潺野水鸣空苑，寂历斜阳下废城。纵辔迎凉看马影，袖鞭寻句听蝉声。白头散吏元无事，却为兴亡一怆情。"
        },
        {
            "标题": "杂感十首以野旷沙岸净天高秋月明为韵",
            "作者": "陆游",
            "内容": "磨镜要使明，拭几要使净；奈何视吾心，不若几与镜？垢污倘未除，秋毫即为病。吾曹亦圣徒，可不学颜孟？"
        },
        {
            "标题": "水龙吟 春日游摩诃池",
            "作者": "陆游",
            "内容": "摩诃池上追游客，红绿参差春晚。韶光妍媚，海棠如醉，桃花欲暖。\n挑菜初闲，禁烟将近，一城丝管。看金鞍争道，香车飞盖，争先占、新亭馆。"
        },
        {
            "标题": "古别离",
            "作者": "陆游",
            "内容": "孤城穷巷秋寂寂，美人停梭夜叹息。空园露湿荆棘枝，荒蹊月照狐狸迹。忆君去时儿在腹，走如黄犊爷未识。紫姑吉语元无据，况凭瓦兆占归日。嫁来不省出门前，魂梦何因识酒泉？粉绵磨镜不忍照，女子盛时无十年。"
        },
        {
            "标题": "杂兴",
            "作者": "陆游",
            "内容": "涤砚欲其洁，磨镜欲其明。愿君试思之，与己孰重轻？"
        },
        {
            "标题": "莫仲谦挽词",
            "作者": "陆游",
            "内容": "怀器潜山泽，逢时起薜萝。星辰占宝剑，雷雨化龙梭。禹穴书虽富，浯溪石未磨。门闾更须筑，有子继三科。"
        },
        {
            "标题": "予出蜀日尝遣僧则华乞签于射洪陆使君祠使君",
            "作者": "陆游",
            "内容": "我昔游青城，万仞穷跻攀，巢居上官翁，许我分半山。且言牡丹平，可卜茅三间。报国未能忘，承诏遂东还。蹭蹬意何成，看云徒汗颜！"
        },
        {
            "标题": "醉中怀江湖旧游偶作短歌",
            "作者": "陆游",
            "内容": "无渡河，浪花无蒂高峥嵘。莫登楼，茫茫芳草难为情。\n华轩宝马只好路旁看，冶金伐石空留后世名。古来惟有竹林诸人称达生，一醉之外万事鸿毛轻。\n可怜痴人竞声利，坐使方寸森五兵。散花洲上青山横，野鱼可脍菰可烹。\n脱冠散发风露冷，卧看江月金盆倾。"
        },
        {
            "标题": "新裁道帽示帽工",
            "作者": "陆游",
            "内容": "故帽提携二十霜，别裁要作退居装。山人手段虽难及，老子头围未易量。花插露沾那暇惜，尘侵鼠啮却须防。裹时嬾复呼儿问，一匣菱花每在傍。"
        },
        {
            "标题": "送客至望云门外",
            "作者": "陆游",
            "内容": "冬温频作雨，晨冷顿催晴。嫩日满江驿，淡烟笼郡城。忧民怀凛凛，谋己耻营营。投檄真须决，邻翁约耦耕。"
        },
        {
            "标题": "木瓜舖短歌",
            "作者": "陆游",
            "内容": "鼓楼坡前木瓜舖，岁晚悲辛利州路。当车礧礧石如屋，百里夷途无十步。溪桥缺断水啮沙，崖腹崩颓风拔树。虎狼妥尾择肉食，狐狸竖毛啼日暮。冢丘短草声窸窣，往往精灵与人遇。我生胡为忽在此？正坐一饥忘百虑。五更出门寒裂面，半夜燎衣泥满裤。妻孥八月离夔州，寄书未到今何处？余年有几百忧集，日夜朱颜不如故。即今台省盛诸贤，细思宁是儒冠误！"
        },
        {
            "标题": "晓雨初霁",
            "作者": "陆游",
            "内容": "晓来一雨洗尘痕，浓绿阴阴可一园。燕子声中寂无事，独穿苔径出篱门。"
        },
        {
            "标题": "暑雨萧萧滴夜长晓窗探借九秋凉",
            "作者": "陆游",
            "内容": "金荷浅酌闲传酒，银叶无烟静炷香。舒雁且为赊死计，鸣鸠便欲策勋忙。散人亦未全无事，枕藉琴书满一床"
        },
        {
            "标题": "晓雨初霁",
            "作者": "陆游",
            "内容": "晓来一雨洗尘痕，浓绿阴阴可一园。燕子声中寂无事，独穿苔径出篱门。"
        },
        {
            "标题": "长溪东山容老索月谷幽赏诗幽赏梅",
            "作者": "陆游",
            "内容": "人间底处无明月，只要青山为发挥。林里枝寒无鹊立，水边路白有僧归。"
        },
        {
            "标题": "掩扉",
            "作者": "陆游",
            "内容": "久卧空山独掩扉，迂疏不恨世相违。新霜巷陌鸟乌乐，小雨园畦菘芥肥。骥病极知当伏枥，鸥闲谁与共忘机？一编蠹简从吾好，又见西窗挂夕晖。"
        },
        {
            "标题": "雨夜南堂独坐",
            "作者": "陆游",
            "内容": "老夫眼暗牙齿疏，七十未满六十余。故人欲尽谁与娱？独坐默诵小年书。北风日夜吹雨急，空村泥深屋茆湿。凤皇览德乃下集，可怜飞萤常熠熠！"
        },
        {
            "标题": "默坐",
            "作者": "陆游",
            "内容": "巧说安能敌拙修，焚香默坐一窗幽。煌煌炎火常下照，浩浩黄河方逆流。气住神仙端可学，心虚造物本同游。绝知此事不相负，荆棘翦除梨栗秋。"
        },
        {
            "标题": "目昏有感",
            "作者": "陆游",
            "内容": "两眦眵昏八十馀，尔来触事觉空疏。何由四目如苍颉，读尽当年倚相书。"
        },
        {
            "标题": "月夜有感",
            "作者": "陆游",
            "内容": "炯炯冰轮升，澹澹玉宇碧。高楼倾美酒，一醉不容失。陆生独何事，闭户饱岑寂。年来负风月，岂止此一夕。平生酒边身，欲老每自惜。夜阑耿不寐，浩歌出金石。"
        },
        {
            "标题": "目昏有感",
            "作者": "陆游",
            "内容": "两眦眵昏八十余，尔来触事觉空疏。何由四目如苍颉，读昼当年倚相书？"
        },
        {
            "标题": "晓思",
            "作者": "陆游",
            "内容": "暮年多感怆，孤梦久不成。残灯暗无焰，宿雨滴有声。食少夜常饥，展转空肠鸣。老鸡虽三号，山窗终未明。默诵旧记书，更觉负平生。披衣搔短发，壮志浩纵横。"
        },
        {
            "标题": "南堂默坐",
            "作者": "陆游",
            "内容": "日日树头鹎鵊鸣，夜夜溪边姑恶声；堂中老子独无语，寂然似可终吾生。大鹏一举九万程，下视海内徒营营。秋虫春鸟非我类，何至伴渠鸣不平！"
        },
        {
            "标题": "暮次秭归",
            "作者": "陆游",
            "内容": "朝披南陵云，夕揖建平树。啼鸦随客樯，落日满孤戍。恶滩不可说，石芒森如锯。浪花一丈白，吹沬入窗户。是身初非我，底处著忧怖？酒酣一枕睡，过尽鲛鳄怒。欣然推枕起，曳杖散予步。殷勤沙际柳，记我维舟处。"
        },
        {
            "标题": "暮归舟中二首 其二",
            "作者": "陆游",
            "内容": "湖水绿可爱，弄桡冲夕霏。林昏渔火壮，山转寺钟微。\n老叹世情恶，穷知心事违。回头语孤鹤，伴我莫先飞。"
        },
        {
            "标题": "牧牛儿",
            "作者": "陆游",
            "内容": "溪深不须忧，吴牛自能浮。童儿踏牛背，安稳如乘舟。寒雨山陂远，参差烟树晚。闻笛翁出迎，儿归牛入圈。"
        },
        {
            "标题": "暮春叹",
            "作者": "陆游",
            "内容": "春深桃李争时节，千团红云万堆雪；东风一夜吹欲空，曲径平池烂如缬。城门猎猎双青旗，羲和促辔西南驰。中原未有澄清日，志士虚捐少壮时。"
        },
        {
            "标题": "暮春四首 其四",
            "作者": "陆游",
            "内容": "祓除已过暮春初，彩舫相衔十里馀。浮蜡喜尝新店酒，流尘闲拂坏垣书。"
        },
        {
            "标题": "暮行",
            "作者": "陆游",
            "内容": "志士能轻万户封，野人自爱一枝筇。行穷绿岸呼船渡，籴得黄粱就碓舂。林外人家明远火，月边僧阁下疏钟。江村不用愁孤绝，小店茅檐尽见容。"
        },
        {
            "标题": "暮秋书事",
            "作者": "陆游",
            "内容": "暮秋风雨卷茆茨，砧杵声中过雁悲。枫叶欲丹先惨澹，菊丛半倒不支持。旗亭人熟容赊酒，野寺僧闲得对棋。莫怪苦寻林下事，骇机满地只心知。"
        },
        {
            "标题": "暮春四首 其二",
            "作者": "陆游",
            "内容": "辛夷海棠俱作尘，鲚鱼莼菜亦尝新。一声布谷便无说，红药虽开不属春。"
        },
        {
            "标题": "牧羊歌",
            "作者": "陆游",
            "内容": "牧羊忌太早，太早羊辄伤。一羊病尚可，举群无全羊。日高露曦原草缘，羊散如云满川谷。小童但岂必习诗知考牧。"
        },
        {
            "标题": "暮春新路至湖上示元敏",
            "作者": "陆游",
            "内容": "时雨作未成，蒸溽思出门。湖塘直东西，行人各归村。翻翻鸟投林。杳杳钟鸣昏。羊牛争迮路，烟火出短垣。吾儿望未到，谁与共盘餐？幽独多恻怆，且复携斯孙，归来蓬窗下，聊可与晤言。"
        },
        {
            "标题": "暮秋遣兴",
            "作者": "陆游",
            "内容": "平生南地惯羁游，放浪常同不系舟。鼍作夜风经沌口，鹳鸣秋雨宿杭头。方倾意气轻秦侠，俄困悲伤类楚囚。买屋数间聊作戏，岂知真用作菟裘。"
        },
        {
            "标题": "暮春二首 其二",
            "作者": "陆游",
            "内容": "绿叶枝头密，青芜陌上深。江山妨极目，天地入孤吟。\n身已双蓬鬓，家惟一素琴。世情君莫说，头痛欲涔涔。"
        },
        {
            "标题": "暮归舟中",
            "作者": "陆游",
            "内容": "五月未剧暑，暮从城市还。断虹低饮涧，落日远衔山。蟹舍丛芦外，菱舟薄霭间。诗情终草草，虚遣鬓毛斑。"
        },
        {
            "标题": "牧牛儿",
            "作者": "陆游",
            "内容": "南村牧牛儿，赤脚踏牛立，衣穿江风冷，笠败山雨急。长陂望若远，隘巷忽相及。儿归牛入栏，烟火茆檐湿。"
        },
        {
            "标题": "永日无一事作诗自诒",
            "作者": "陆游",
            "内容": "目昏罢观书，足蹇停游山；三事差可乐，造物乃复悭。得非闵我老，作意镌其顽，扫除尽宿习，使得终日闲？闲亦何负汝，剡曲茆三间，奇石玩荦角，清流听淙潺。勿言村醪薄，数酌可解颜。翛然日已夕，卧看飞鸟还。"
        },
        {
            "标题": "暮春龟堂即事",
            "作者": "陆游",
            "内容": "日月无根去若驰，故园又见落花时。杯中绿酒不肯饮，镜里苍颜应自知。千丈新堤湖水满，五更残漏角声悲。暮年父子难乖隔，淮浦书来苦觉迟。"
        },
        {
            "标题": "南窗睡起二首 其二",
            "作者": "陆游",
            "内容": "昼漏迢迢暑气清，不妨小倦带馀酲。梦从陇客声中断，愁向湘屏曲处生。\n风度帘旌红浪飐，窗明香岫碧云横。闲情赋罢凭谁寄，怅望壶天白玉京。"
        },
        {
            "标题": "塞上曲",
            "作者": "陆游",
            "内容": "金鼓轰轰百里声，绣旗宝马照川明。王师仗义从天下，莫道南兵夜斫营。"
        },
        {
            "标题": "南窗睡起二首 其一",
            "作者": "陆游",
            "内容": "梦中忘却在天涯，一似当年锦里时。狂倚宝筝歌白纻，醉移银烛写乌丝。\n酒来郫县香初压，花送彭州露尚滋。起坐南窗成绝叹，玉楼乾鹊误归期。"
        },
        {
            "标题": "南堂纳凉二首 其一",
            "作者": "陆游",
            "内容": "环坐列胡床，儿曹共此凉。风生桐叶坠，露下稻花香。\n老幸返初服，穷宜归故乡。已无缨可濯，清啸对沧浪。"
        },
        {
            "标题": "作野饮诗後一日复作此篇反之",
            "作者": "陆游",
            "内容": "世事如海沙，巧历不能数。身居忧患中，殆若堕阱虎；又如住败屋，岌岌日撑拄，中夜风雨至，摧压固其所。孰能知其然？徙义以为主。要于一念间，不敢欺仰俯。兢兢日三省，宁可自莽卤？君看昔先师，乃媿不若禹。"
        },
        {
            "标题": "暮秋中夜起坐次前韵",
            "作者": "陆游",
            "内容": "东吴秋令迟，得雨亦良悦。中庭有流萤，烈风吹不灭。披衣起坐久，鼓角参差发。西成虽作劳，农事亦渐歇。老怯岁律残，俛仰忽九月。蟋蟀鸣壁间，媿汝知时节。"
        },
        {
            "标题": "秋来益觉顽健时一出游意中甚适杂赋五字",
            "作者": "陆游",
            "内容": "原野无闲土，乡闾有老人。疾平行已健，秋晚醉差频。啄黍黄鸡嫩，迎霜紫蟹新。百年元任运，一笑却关身。"
        },
        {
            "标题": "南窗",
            "作者": "陆游",
            "内容": "身轻婚嫁毕，耳静市朝疏。褫带脱乌帻，一窗宽有余。"
        },
        {
            "标题": "喜晴",
            "作者": "陆游",
            "内容": "衡门病卧动经旬，岁晚况堪风雨频。晴日一窗殊慰眼，清霜万瓦更宜人。开书顿失昏花坠，试茗初看白乳新。南埭东陂从此好，剩将红蕊插乌巾。"
        },
        {
            "标题": "醉倒歌",
            "作者": "陆游",
            "内容": "曩时对酒不敢饮，侧睨旁观皆贝锦；狂言欲发畏客传，一笑未成忧祸稔。如今醉倒官道边，插花不怕颠狂甚；行人唤起更嵬昂，牧竖扶归犹踔踸。始知人生元自乐，误计作官常檩檩。秋毫得丧何足论，万古兴亡一酣枕。"
        },
        {
            "标题": "秋来益觉顽健时一出游意中甚适杂赋五字",
            "作者": "陆游",
            "内容": "寓世年虽往，安心矣已平。每思丹灶冷，宜觉世缘轻。布被鸡催晓，蓬窗鹊噪晴。呼儿净洗砚，书帖寄青城。"
        },
        {
            "标题": "玉山县南楼晚望",
            "作者": "陆游",
            "内容": "小楼在何许，正在南溪上。空蒙过钓船，断续闻渔唱。征途苦偪仄，舒啸喜清旷。安得此溪水，为我发春酿。"
        },
        {
            "标题": "秋来益觉顽健时一出游意中甚适杂赋五字",
            "作者": "陆游",
            "内容": "藿食筋骸惫，林庐岁月侵。道穷思故友，力尽悔初心。浩浩天知我，悠悠後视今。飘零君勿叹，古瑟有遗音。"
        },
        {
            "标题": "秋来益觉顽健时一出游意中甚适杂赋五字",
            "作者": "陆游",
            "内容": "何许是吾庐？南临古镜湖。园林垂橘柚，门巷落楸梧。床稳龟无息，巢新鹤有雏。邻翁殊耐久，有酒即相呼。"
        },
        {
            "标题": "秋来益觉顽健时一出游意中甚适杂赋五字",
            "作者": "陆游",
            "内容": "斯世本无事，古人谁与归？屏除闲尘尾，收拾旧蓑衣。浩浩观空劫，拳拳讼昨非。云开天万里，辽鹤正孤飞。"
        },
        {
            "标题": "秋来益觉顽健时一出游意中甚适杂赋五字",
            "作者": "陆游",
            "内容": "渡水得鱼舍，乞浆敲竹扉。地偏花带恨，林暖鸟忘归。独往非违世，幽居自息机。晚来清兴极，更喜雨霏霏。"
        },
        {
            "标题": "秋来益觉顽健时一出游意中甚适杂赋五字",
            "作者": "陆游",
            "内容": "万古无穷梦，余年欲散云。身虽迫衰谢，学未废鉏耘。开卷多新得，逢人有旧闻。伏生虽九十，犹冀与斯文。"
        },
        {
            "标题": "秋来益觉顽健时一出游意中甚适杂赋五字",
            "作者": "陆游",
            "内容": "旬日雨频作，一年秋又残。光阴不少贷，怀抱若为宽？小瓮聊寻醉，疏砧已戒寒。定知清夜梦，又过石阑干。"
        },
        {
            "标题": "秋来益觉顽健时一出游意中甚适杂赋五字",
            "作者": "陆游",
            "内容": "穷厄非由命，从来作计疏。妄营资鬼笑，多爱夺狐书。何事能陶写，惟当尽破除。霜晴宜著屐，不敢笑无驴。"
        },
        {
            "标题": "南窗",
            "作者": "陆游",
            "内容": "暄妍一窗日，的皪数枝梅。小鼎煎茶熟，幽人作梦回。新春又将近，晚景但堪哀。用底舒怀抱？残书阖复开。"
        },
        {
            "标题": "秋来益觉顽健时一出游意中甚适杂赋五字",
            "作者": "陆游",
            "内容": "轻装两衣笈，假寝一胡床。唤渡江楼下，逢僧县驿傍。横林生夕霭，孤蝶弄秋光。老惯人间事，无诗寄断肠。"
        },
        {
            "标题": "晚闻庭树鸦鸣有感",
            "作者": "陆游",
            "内容": "鸟鹊栖我庭，将旦辄散去；此岂厌所栖，亦以饮啄故。一饥能驱人，扰扰无晨暮；不然亦已矣，岂乐尘土污。我有茆三间，自少鲜外慕，力耕自足食，鸡豚亦可具。晚虽误收召，疾走如脱兔。六年枫林下，不知岁月度。残骸幸强健，沽酒遍山步。醉归每自笑，不负此芒屦。平生爱方外，虽老冀有遇。秋风送片帆，更上剡溪路。"
        },
        {
            "标题": "晚闻庭树鸦鸣有感",
            "作者": "陆游",
            "内容": "乌鹊栖我庭，将旦辄散去。此岂厌所栖，亦以饮啄故。\n一饥能驱人，扰扰无晨暮。不然亦已矣，岂乐尘土污。\n我有茆三间，自少鲜外慕。力耕自足食，鸡豚亦可具。\n晚虽误收召，疾走如脱兔。六年枫林下，不知岁月度。\n残骸幸强健，沽酒遍山步。醉归每自笑，不负此芒屦。\n平生爱方外，虽老冀有遇。秋风送片帆，更上剡溪路。"
        },
        {
            "标题": "舟过南庄呼村老与饮示以诗二",
            "作者": "陆游",
            "内容": "玄云吞落日，大风东北起。隔林鸣两鸠，当道行众螘。晴来未三日，雨候乃复尔。我场何时乾，嘉谷在泥涬。丰凶岁所有，游惰古所耻。努力教子孙，天公终可倚。"
        },
        {
            "标题": "南门散策",
            "作者": "陆游",
            "内容": "结宇溪一曲，两山左右之。横木以为门，断竹作短篱。本无剥啄客，门牡固不施。甃路坏莫补，石罅生棘茨。野蔓不知名，丹实何累累。村童摘不诃，吾亦爱吾儿。"
        },
        {
            "标题": "南沮水道中",
            "作者": "陆游",
            "内容": "磑舍临湍濑，罾船聚小潭。山形寒渐瘦，雪意暮方酣。久客情怀恶，频来道路谙。家山空怅望，无梦到江南。"
        },
        {
            "标题": "南省宿直二首 其二",
            "作者": "陆游",
            "内容": "颓然静对北窗灯，识字农夫有发僧。但遣奚奴持古锦，何须侍史护青绫。\n尘埃奔走无由息，疾病侵陵不自胜。犹喜眼中多壮观，时看云海化鲲鹏。"
        },
        {
            "标题": "南沮水道中",
            "作者": "陆游",
            "内容": "硙舍临湍濑，罾船聚小潭。山形寒渐瘦，雪意暮方酣。\n久客情怀恶，频来道路谙。家山空怅望，无梦到江南。"
        },
        {
            "标题": "南门晚眺",
            "作者": "陆游",
            "内容": "奚奴前负一胡床，门巷楸梧已渐黄。不历尘埃三伏热，孰知风露九秋凉？萧萧浦漵渔歌晚，漠漠陂塘稻穗香。勿恨行云吞素月，梦回正爱雨淋浪。"
        },
        {
            "标题": "南烹",
            "作者": "陆游",
            "内容": "十年流落忆南烹，初见鲈鱼眼自明。堪笑吾宗轻许可，坐令羊酪僭蒪羹。"
        },
        {
            "标题": "春游",
            "作者": "陆游",
            "内容": "杏花天气喜新晴，白首书生乐太平。小陌秋千虽隔世，名园祓禊尚关情。山林自古流觞地，弦管谁家送酒声？蓴菜鮆鱼初满市，莫将羊酪敌南烹。"
        },
        {
            "标题": "南省宿直",
            "作者": "陆游",
            "内容": "檐角参差散暮霞，重门锁断市声哗。风经绿树鸦栖稳，月入空廊柱影斜。藤纸静临新获帖，铜瓶寒浸欲开花。谁知今夕幽窗梦，又搒扁舟上若耶？"
        },
        {
            "标题": "书况",
            "作者": "陆游",
            "内容": "垂白渭南叟，深居湖上村。贫知蔬食美，闲觉布衣尊。琴谱从僧借，茶经与客论。探梅来直步，沽酒到偏门。细织笼安鹤，频求果饲猿。旧书编未绝，犹足教诸孙。"
        },
        {
            "标题": "新作南门",
            "作者": "陆游",
            "内容": "剪棘移门不费钱，好山无数碧巉然。病夫愦愦真堪笑，反衣狐裘三十年。"
        },
        {
            "标题": "追忆征西幕中旧事",
            "作者": "陆游",
            "内容": "小猎南山雪未消，绣旗斜卷玉骢骄。不如意事常千万，空想先锋宿渭桥。"
        },
        {
            "标题": "食酪",
            "作者": "陆游",
            "内容": "南烹北馔妄相高，常笑纷纷儿女曹。未必鲈鱼芼菰菜，便胜羊酪荐樱桃？"
        },
        {
            "标题": "南省宿直二首 其一",
            "作者": "陆游",
            "内容": "檐角参差散暮霞，重门锁断市声哗。风经绿树鸦栖稳，月入空廊柱影斜。\n藤纸静临新获帖，铜瓶寒浸欲开花。谁知今夕幽窗梦，又榜扁舟上若耶。"
        },
        {
            "标题": "南堂夜坐",
            "作者": "陆游",
            "内容": "老来日月驶，秋令俄更端。蝉号晚愈壮，萤火流空园。西风吹衣裳，萧然谢炎官。饱食一事无，散发坐前轩。河汉西南流，北斗何阑干。坐久光彩变，缺月涌金盆。欲睡复踌躇，草棘露已漙。徂岁何足道，死生付乾坤。"
        },
        {
            "标题": "南堂杂兴八首 其五",
            "作者": "陆游",
            "内容": "奔走当年一念差，归休别觉是生涯。茆檐唤客家常饭，竹院随僧自在茶。\n禅欠遍参宁得髓，诗缘独学不名家。如今百事无能解，只拟清秋上钓槎。"
        },
        {
            "标题": "南堂杂兴",
            "作者": "陆游",
            "内容": "车马无声昼漏长，野人与世已相忘。屏除长物轩楹爽，洗濯尘襟肺腑凉。秋近平郊鸣鹳鹤，日斜荒径下牛羊。兴来欲唤筇枝去，更尽铜炉一炷香。"
        },
        {
            "标题": "南堂与儿辈夜坐",
            "作者": "陆游",
            "内容": "残暑初归肺病苏，胡床清夜集前除。风高木叶危将脱，月上天河淡欲无。鹊影绕枝栖未稳，荷盘擎露重相扶。凄然又起流年感，两鬓如蓬日夜枯。"
        },
        {
            "标题": "游南塔院",
            "作者": "陆游",
            "内容": "小破文书梦，闲成杖履游。涧幽泉激激，院静竹修修。病骨凉如洗，归心浩莫收。船轻不载石，一叶乱沙鸥。"
        },
        {
            "标题": "南堂纳凉",
            "作者": "陆游",
            "内容": "环坐列胡床，儿曹共此凉。风生桐叶墬，露下稻花香。老幸返初服，穷宜归故乡。已无缨可濯，清啸对沧浪。"
        },
        {
            "标题": "南塘晚步记邻里语",
            "作者": "陆游",
            "内容": "唤舟欲泛湖，出门日已暮。顾景遂辍行，老病畏风露。不如上南塘，萧然散予步。季子挟书卷，仲孙奉杖屦。夏秋多杜门，一出惊行路。邻里相与言：穑事凛可惧，群蝗飞蔽日，残啮到竹树；惟兹数里间，若有神物护，天菑幸独薄，岂以此老故？老人亦自笑：病骨日欲仆，鬼神彼何为，与世殊好恶？相期勤自修，此幸岂可屡。"
        },
        {
            "标题": "南堂杂兴",
            "作者": "陆游",
            "内容": "新凉一夜入效墟，晨起衣巾爽有余。燕欲委巢雏尽去，扇犹在手意先疏。题诗又满牛腰束，采乐常携鸦觜锄。湖上从今风月好，不妨随处命篮舆。"
        },
        {
            "标题": "南堂卧观月",
            "作者": "陆游",
            "内容": "河汉横斜星宿稀，卧看凉月入窗扉。恍如北戍梁州日，睡觉清霜满铁衣。"
        },
        {
            "标题": "南堂脊记乃已三十年偶读之怅然有感",
            "作者": "陆游",
            "内容": "一住三山三十载，交亲渐觉眼前稀。长松郁郁偃高盖，新竹森森添旧围。\n沙径雨馀留鸟迹，柴门日落锁烟扉。放翁正倚蒲团稳，辽海从渠万事非。"
        },
        {
            "标题": "南堂杂兴八首 其二",
            "作者": "陆游",
            "内容": "新凉一夜入郊墟，晨起衣巾爽有馀。燕欲委巢雏尽去，扇犹在手意先疏。\n题诗又满牛腰束，采乐常携鸦觜锄。湖上从今风月好，不妨随处命篮舆。"
        },
        {
            "标题": "南堂纳凉二首 其二",
            "作者": "陆游",
            "内容": "浴罢闲无事，悠然寄一床。水风凉醉颊，松月上虚廊。\n岸久乌纱侧，熏馀细葛香。今宵一美睡，何止傲羲皇。"
        },
        {
            "标题": "南堂独坐",
            "作者": "陆游",
            "内容": "晨坐南堂双眼明，南山山色满柴荆。片云忽过失帘影，急雨初来闻竹声。鹦鹉螺深生酒兴，蟾蜍滴古助诗情。野人频约天台去，几緉青鞋了此行。"
        },
        {
            "标题": "南堂杂兴",
            "作者": "陆游",
            "内容": "年过八十更应稀，又向清秋听捣衣。一片雨来书幔黑，数声钟断钓船归。酒垆好事能焚券，齑瓮无情未解围。剩欲出门寻一笑，故人零落叹畴依。"
        },
        {
            "标题": "南堂杂兴八首 其三",
            "作者": "陆游",
            "内容": "蛩声每续蝉声起，桐叶仍兼柳叶凋。懒惰心情疏笔砚，久长生计属渔樵。\n鬋茅旋补东厢屋，伐石新成北港桥。物外高人来往熟，等闲折简也能招。"
        },
        {
            "标题": "南堂晨坐",
            "作者": "陆游",
            "内容": "镜湖清绝似潇湘，晨起焚香坐草堂。日暖游丝垂百尺，花残新蜜酿千房。绿桑糁箔开蚕食，白水翻车浸稻秧。莫道村翁杀风景，也能沽酒答年光。"
        },
        {
            "标题": "南堂杂兴八首 其四",
            "作者": "陆游",
            "内容": "耄齿东归息故庐，聊持顽健托乡闾。未忘麈尾清谈兴，常读蝇头细字书。\n贫甚尚能耕有犊，步轻那叹出无驴。南堂又见秋风起，卧看溪云自捲舒。"
        },
        {
            "标题": "南堂杂兴八首 其八",
            "作者": "陆游",
            "内容": "北连大泽惊秋早，东限连林觉晓迟。数箸药苗留客话，一炉松火约僧棋。\n人间扫迹虽堪笑，物外论心颇自奇。有恨未偿犹绝叹，青城交旧待多时。"
        },
        {
            "标题": "南堂",
            "作者": "陆游",
            "内容": "空堂寂寂暑气清，祇有燕雀无人声。云头忽移帘影失，雨点乱集荷盘倾。\n沟坑水溢鱼鳖喜，庭户风送蛟龙腥。衣巾汗垢为一洗，呼奴举榻临前楹。\n取泉石井试日铸，吾诗邂逅亦已成。何由探借中秋月，与子同游白玉京。"
        },
        {
            "标题": "南园四首",
            "作者": "陆游",
            "内容": "春来归路阅三州，是处跏趺懒出游。一到南园便忘返，亭边绿浸琵琶洲。"
        },
        {
            "标题": "南园四首",
            "作者": "陆游",
            "内容": "南游云海叹茫茫，又泛归舟到栝苍。城郭凄凉叹辽鹤，鬓毛萧飒点吴霜。酴醾可把春无几，弦索初陈燕未央。楼下清溪三百里，溪流不似客愁长。"
        },
        {
            "标题": "南园四首",
            "作者": "陆游",
            "内容": "安用移封向酒泉，醉乡只拟乞南园。更添小阁临滩石，一洗人间歌吹喧。"
        },
        {
            "标题": "南遇大风雨",
            "作者": "陆游",
            "内容": "叹息谁如造物雄，故将意气压衰翁。千群铁马云屯野，百尺金蛇电掣空。身羡渔蓑鸣急雨，心怜鸦阵困狂风。世间变态谁能测，归路斜阳十里红。"
        },
        {
            "标题": "南园观梅",
            "作者": "陆游",
            "内容": "小岭清陂寂寞中，绿樽岁晚与君同。高标赖有诗人识，绝艳真穷造物工。正喜参差横夜月，又惊零落付春风。老谙世事宁多叹，身自人间一转蓬。"
        },
        {
            "标题": "蒸暑思梁州述怀",
            "作者": "陆游",
            "内容": "宣和之末予始生，遭乱不及游司并。从军梁州亦少慰，土脉深厚泉流清。季秋岭谷浩积雪，二月草木初抽萌。夏中高凉最可喜，不省举手驱蚊虻。藏冰一出卖满市，玉璞堆积寒峥嵘。柳阴夜卧千驷马，沙上露宿连营兵。胡笳吹堕漾水月，烽燧传到山南城。最思出甲戍秦陇，戈戟彻夜相摩声。两年剑南走尘土，肺热烦促无时平。荒池昏夜蛙阁合，食案白日蝇营营。何时王师自天下，雷雨澒洞收欃枪。老生衰病畏暑湿，思卜鄠杜开紫荆。"
        },
        {
            "标题": "拟古四首 其二",
            "作者": "陆游",
            "内容": "君看一絇丝，能得几日络。君思几州铁，打此一大错。\n目前岂不快，后悔将奈何。我非通神明，比汝更事多。"
        },
        {
            "标题": "拟古四首 其一",
            "作者": "陆游",
            "内容": "牛迹可使圜，羊角可使直。惟使刚者柔，造物不可得。\n世方贵软熟，刚实不可为。为刚死道傍，已矣何所悲。"
        },
        {
            "标题": "能仁院前有石像丈余盖作大像时样也",
            "作者": "陆游",
            "内容": "江阁欲开千尺像，云龛先定此规模。斜阳徙倚空三叹，尝试成功自古无。"
        },
        {
            "标题": "逆旅书壁二首 其二",
            "作者": "陆游",
            "内容": "骑驴万里行，岁一过秦城。下杜贳春酒，新丰闻晓莺。\n绿槐新巷陌，白骨几公卿。欲觅曲江水，连云禾黍生。"
        },
        {
            "标题": "梅花绝句",
            "作者": "陆游",
            "内容": "疏枝冷蕊谁能画？杨叟江西旧擅名。今日东窗闲拂拭，去人一尺眼先明。"
        },
        {
            "标题": "拟古四首 其三",
            "作者": "陆游",
            "内容": "宁忍千日饥，野葛不可烹。宁枉百里途，捷径不可行。\n自古风俗坏，善士亦沦胥。橘柚禹包贡，后世称木奴。"
        },
        {
            "标题": "送宣书记并寄其兄昙才二公",
            "作者": "陆游",
            "内容": "在吴识昙公，至蜀识才公；弥天宣书记，晚乃得从容。是家固多贤，天遣慰我穷。初秋夏末时，衲子各西东。子独惜此别，共语夜烛红，怪我耐逆境，万事一笑空。子顾知我否，视身如枯蓬；枯蓬未变灭，姑当付之风。家世无高年，我今六十翁，俯仰几时客，结束已匆匆。那将须臾景，更受忧患攻？愿言早来归，相就煮晚菘。"
        },
        {
            "标题": "逆境",
            "作者": "陆游",
            "内容": "步步常由逆境行，极知造物欲其成。磨砻久已尽芒角，烹煮岂容重发生。\n死到面前犹觉小，事于身外孰非轻。出门不必名山去，但见风烟已眼明。"
        },
        {
            "标题": "拟岘台观雪",
            "作者": "陆游",
            "内容": "垂虹亭上三更月，拟岘台前清晓雪。我行万里跨秦吴，此地固应名二绝。\n山川灭没雪作海，乱坠天花自成态。狂歌痛饮豪不除，更忆衔枚驰出塞。\n芦摧苇折号饥鸿，欲傅粉墨无良工。摩挲东绢三叹息，收入放翁诗卷中。\n明朝青天行日毂，万瓦生烟失琼玉。世间成坏本相寻，却看晴山晕眉绿。"
        },
        {
            "标题": "逆旅书壁",
            "作者": "陆游",
            "内容": "驴鞍悬酒榼，僮背负衣囊。但说市朝变，不知岐路长。下程先施药，拂榻静焚香。明旦又西去，河桥秋叶黄。"
        },
        {
            "标题": "逆旅行",
            "作者": "陆游",
            "内容": "古者谓死为归人，此身未死均是客。家为逆旅身在途，久寓遽归初不择。逆旅相看随薄厚，非意相干宁足责？世间何处无溪山，得酒尽醉当堕帻。傍观嘲诮亦其宜，东海定非蠡可测。"
        },
        {
            "标题": "遣怀",
            "作者": "陆游",
            "内容": "山泽荒寒外，门庭寂寞中。厌闻鸠唤雨，常羡鹊知风。逆境嗟行遍，闲愁幸扫空。今晨有奇事，箫鼓赛年丰。"
        },
        {
            "标题": "赠湖上父老十八韵",
            "作者": "陆游",
            "内容": "一镜三百里，环以碧玉峰，天公赐我厚，极目为提封。烟收见石帆，雨霁望卧龙，嵯峨宝林塔，迢递天章钟。兴来思一出，霜晴及初冬。父老舍杖迎，衣冠颇严恭，语我相识久，幸未弃老农，间者传伏枕，喜闻足音跫。贫舍有盘餐，勿责异味重，荞饼新油香，黍酒瓮面浓，已遣买扑握，亦可致噞喁，愿公领此意，秣蹇聊从容。我起为太息，厚意敢不从，吾生行逆境，平地九折邛，况今又老退，如子岂易逢，但愿从今健，衰疾缓见攻，遇兴即扣门，草具烦炊舂，但恐乘月来，妨子睡味浓。"
        },
        {
            "标题": "怀故山",
            "作者": "陆游",
            "内容": "老怯京尘化素衣，无端抛掷钓鱼矶。碧云又见日将暮，芳草不知人念归。\n万事莫论羁枕梦，一身方堕乱书围。岷山学士无消息，空想灯前语入微。"
        },
        {
            "标题": "王成之给事挽歌辞二首 其一",
            "作者": "陆游",
            "内容": "昔溯黄牛峡，曾经白鹭洲。从容参步武，谈笑极风流。\n晚预蓬莱客，时从禊祓游。挥毫看半醉，追想只添愁。"
        },
        {
            "标题": "怀故山",
            "作者": "陆游",
            "内容": "老怯京麈化素衣，无端抛掷钓鱼矶。碧云又见日将暮，芳草不知人念归。万事莫论羁枕梦，一身方堕乱书围。岷山学士无消息，空想灯前语入微。"
        },
        {
            "标题": "念归",
            "作者": "陆游",
            "内容": "江南五月朝暮雨，雨脚才收水流础。酒杯未把愁作病，麈柄欲拈谁共语！有时暂解簿书围，独坐藤床看香缕。林堂渺渺鸠正懽，帘幕阴阴燕新乳。湖川旧隐入我梦，白首忘归独安取。一生花里醉春风，即日愿作扶犁翁。"
        },
        {
            "标题": "年光",
            "作者": "陆游",
            "内容": "无赖年光逐水流，人间随处送悠悠。千帆落浦湘天晚，孤笛吟风鄠县秋。小市莺花时痛饮，故宫禾黍亦闲愁。久留只恐惊凡目，又向西凉上酒楼。"
        },
        {
            "标题": "题旅舍壁",
            "作者": "陆游",
            "内容": "泥淖停牛屋，风埃坐篑床。绛人难讳老，楚客自嫌狂。浪迹江湖大，回头日月长。村村有饼饵，正可不贲粮。"
        },
        {
            "标题": "农舍",
            "作者": "陆游",
            "内容": "农舍虽云苦，君恩讵可忘？茧稠初满簇，麦熟已登场。渺渺开村路，登登筑野塘。但须时雨足，击壤咏时康。"
        },
        {
            "标题": "农舍四首 其三",
            "作者": "陆游",
            "内容": "万钱近县买黄犊，袯襫行当东作时。堪笑江东王谢辈，唾壶麈尾事儿嬉。"
        },
        {
            "标题": "农舍",
            "作者": "陆游",
            "内容": "万钱近县买黄犊，襏襫行当东作时。堪笑江东王谢辈，唾壼尘尾事儿嬉。"
        },
        {
            "标题": "农事稍间有作",
            "作者": "陆游",
            "内容": "架犁架犁唤春农，布谷布谷督岁功。黄云压檐风日美，绿针插水雾雨蒙。年丰远近笑语乐，浦涨纵横舟楫通。东家筑室窗户绿，西舍迎妇花扇红。我方祭灶彻豚酒，盘箸亦复呼邻翁。客归我起何所作，孝经论语教儿童。教儿童，莫匆匆，愿汝日夜勤磨砻，乌巾白紵待至公。"
        },
        {
            "标题": "闲咏园中草木",
            "作者": "陆游",
            "内容": "一树山樱鸟啄残，悬钓半舍亦甘酸。儿童采得争来饷，应念衰翁舌本乾。"
        },
        {
            "标题": "农舍",
            "作者": "陆游",
            "内容": "三农虽隙亦?忙，穑事何曾一夕忘。欲晒胡麻愁屡雨，未收荞麦怯新霜。"
        },
        {
            "标题": "暇日弄笔戏书",
            "作者": "陆游",
            "内容": "胸怀几云梦，形骸一槁木。虽客长安城，未始忘退缩。古来豪杰士，强半死空谷。耐事勿动心，贫贱岂汝独？"
        },
        {
            "标题": "暇日弄笔戏书",
            "作者": "陆游",
            "内容": "天地为我庐，江山为我客。北斗以酌酒，恨我饮量窄。人生但闭户，乌用分菽麦。赠君玉四方，愦愦无皂白。"
        },
        {
            "标题": "农舍",
            "作者": "陆游",
            "内容": "杜门虽与世相违，未许人嘲作计非，长绠云边牵犊过，小舟月下载犁归。"
        },
        {
            "标题": "暇日弄笔戏书",
            "作者": "陆游",
            "内容": "草书学张颠，行书学杨风；平生江湖心，聊寄笔砚中。龙蛇入我腕，疋素忽己穷。余势尚隐辚，此兴嗟谁同！"
        },
        {
            "标题": "夙兴弄笔偶书",
            "作者": "陆游",
            "内容": "忧患熏心少睡眠，鸡号窗白一欣然。道旁岁晚貂裘弊，灯下书成铁砚穿。杜老惯听儿索饭，郑公何啻客无毡。春风不解嫌贫病，尚拟花前醉放颠。"
        },
        {
            "标题": "农事休小葺东园十韵",
            "作者": "陆游",
            "内容": "归老心常逸，新寒体亦康。幸当农事隙，稍治旧园荒。翦辟西山出，萦回北径长。作栏扶弱蔓，换土植孤芳。霜霰篔簹碧，风烟薜荔苍。蝶来翻小翅，鸟下啭幽吭。疏剔岩泉集，耘锄药草香。溪藤裁酒榼，番锦制诗囊。坐久云生石，归迟月满廊。人间胡不乐？拔宅笑君房。"
        },
        {
            "标题": "三三孙十月九日生日翁翁为赋诗为寿",
            "作者": "陆游",
            "内容": "正过重阳一月时，龟堂驩喜抱孙枝。弃繻已足惊关吏，堆笏宁惟取世资？落笔千言犹细事，读书万卷要深期。汝翁豪杰非今士，不用担簦更觅师。"
        },
        {
            "标题": "新黏竹隔作暖阁",
            "作者": "陆游",
            "内容": "骨相元作臞儒酸，况复疾竖乘衰残。鹁姑声急雨方作，乌舅叶丹天已寒。封姨青女交作厄，竹君楮生却怜客。小儿但喜夜炉红，老夫更爱晨窗白。蜗牛负庐亦自容，是岂不足支穷冬？已胜展钵三椽下，莫羡苴茆万户封。"
        },
        {
            "标题": "弄笔",
            "作者": "陆游",
            "内容": "少学文章竟不成，暮年腕弱字欹倾。抽毫欲下还休去，棐几空怜似砥平。"
        },
        {
            "标题": "农舍四首 其一",
            "作者": "陆游",
            "内容": "三农虽隙亦匆忙，穑事何曾一夕忘。欲晒胡麻愁屡雨，未收荞麦怯新霜。"
        },
        {
            "标题": "雪中至近村",
            "作者": "陆游",
            "内容": "荒山风雪岁将残，贷粟迢迢犯苦寒。急燎征裘憩牛屋，旋沽村酒挂驴鞍。清贫彻骨初无憾，老健逢人强自宽。深夜还家未能睡，解囊吹火取诗看。"
        },
        {
            "标题": "东村",
            "作者": "陆游",
            "内容": "雨霁山争出，泥乾路渐通。稍从牛屋後，却过鹳巢东。决决沙沟水，翻翻麦野风。欲归还小立，为爱夕阳红。"
        },
        {
            "标题": "牛饮市中小饮呈坐客",
            "作者": "陆游",
            "内容": "牛饮桥头小市东，店门系马一尊同。已能自置功名外，尚欲相期意气中。褐拥紫茸迎晓日，酒翻红浪醉春风。从今共约无疏索，竹外梅花欲恼公。"
        },
        {
            "标题": "农圃歌",
            "作者": "陆游",
            "内容": "我不如老农，占地亩一锺。东作虽有时，力耕在兹冬。张灯观夜织，高枕听晨舂。时时唤邻里，旨蓄亦可供。我不如老圃，父子日相从。一鉏万事足，不求定远封。春泥翦绿韭，秋雨畦青菘。放筋有余味，岂不烹噞喁？乃者半年病，清镜满衰容。尘生一緉屐，壁倚一枝筇。惟有呻吟声，和合床下蛩。青灯照兀兀，布衲聊自缝。"
        },
        {
            "标题": "农舍",
            "作者": "陆游",
            "内容": "神农之学未为非，日夜勤劳备岁饖。雨畏禾头蒸耳出，润忧麦粒化蛾飞。"
        },
        {
            "标题": "暖阁",
            "作者": "陆游",
            "内容": "裘软胜狐白，炉温等鸽青。纸屏山字样，布被隶书铭。养目帘稀卷，留香户每扃。日晡浓睡起，盥濯诵黄庭。"
        },
        {
            "标题": "书意",
            "作者": "陆游",
            "内容": "病眼犹堪阅世人，难将雪鬓著乌巾。囊中钱尽罢沽酒，涧底雨寒愁束薪。老子那辞徙牛屋，痴人自喜拜车尘。穷通要是儿嬉事，嬾就山僧讲宿因。"
        },
        {
            "标题": "致仕後即事",
            "作者": "陆游",
            "内容": "甑中白饭出新舂，瓮里黄齑细芼葱。一饱坐兼南北美，始知造物念衰翁。"
        },
        {
            "标题": "农家秋晚戏咏",
            "作者": "陆游",
            "内容": "鞭地如镜筑我场，破砻玉粒输官仓。九月野空天欲霜，甑中初喜新粳香。舍边萧萧落叶多，野蚕出茧飞黄蛾。寒蔬种罢醉且歌，只鸡短纸赛园婆。"
        },
        {
            "标题": "鸟啼",
            "作者": "陆游",
            "内容": "野人无历日，鸟啼知四时：二月闻子规，春耕不可迟；三月闻黄鹂，幼妇闵蚕饥；四月鸣布谷，家家蚕上簇；五月鸣鸦舅，苗稚忧草茂。人言农家苦，望晴复望雨；乐处谁得知？生不识官府。葛衫麦饭有即休，湖桥小市酒如油。夜夜扶归常烂醉，不怕行逢灞陵尉。"
        },
        {
            "标题": "偶得长鱼巨蟹命酒小饮盖久无此举也",
            "作者": "陆游",
            "内容": "老生日日困盐齑，异味棕鱼与楮鸡。敢望槎头分缩项，况当霜後得团脐。堪怜妄出缘香饵，尚想横行向草泥。东崦夜来梅已动，一樽芳酝径须携。"
        },
        {
            "标题": "偶得双鲫",
            "作者": "陆游",
            "内容": "酒兴森然不可回，重阳未到菊先开。一双鱍刺明吾眼，催唤厨人斫鱠来。"
        },
        {
            "标题": "偶思蜀道有赋",
            "作者": "陆游",
            "内容": "天回驿畔江如染，凤集城边柳似搓。万事已随流水去，一尊将奈夕阳何！是非无定言何益，穷达徐观得孰多？幸有漂蓑归故里，不妨高枕且酣歌。"
        },
        {
            "标题": "偶怀小益南郑之间怅然有赋",
            "作者": "陆游",
            "内容": "西戍梁州鬓未丝，嶓山漾水几题诗。剑分苍石高皇迹，岩拥朱门老子祠。烧兔驿亭微雪夜，骑驴栈路早梅时。登临不用频凄断，未死安知无後期？"
        },
        {
            "标题": "偶得北虏金泉酒小酌",
            "作者": "陆游",
            "内容": "逆胡万里跨燕秦，志士悲歌泪满巾。未履胡肠涉胡血，一樽先醉范阳春。"
        },
        {
            "标题": "偶观旧诗书叹",
            "作者": "陆游",
            "内容": "吾道运无积，何至堕畦畛。醯鸡舞瓮天，乃复自拘窘。外物岂移人，子顾不少忍。鹤井与狐妖，正可付一哂。繁华梦境闹，零乱空花霣。可怜憨书生，尚学居易稹。我昔亦未免，吟哦琢肝肾，落笔过白雨，聚稿森束笋。幸能悟差早，念念常自悯。安得从硕儒，稽道谢不敏。"
        },
        {
            "标题": "偶得北虏金泉酒小酌",
            "作者": "陆游",
            "内容": "草草杯盘莫笑贫，朱樱羊酪也尝新。灯前耳热颠狂甚，虏酒谁言不醉人？"
        },
        {
            "标题": "题旅舍壁二首 其一",
            "作者": "陆游",
            "内容": "泥淖停牛屋，风埃坐箦床。绛人难讳老，楚客自嫌狂。\n浪迹江湖大，回头日月长。村村有饼饵，正可不赍粮。"
        },
        {
            "标题": "偶得双鲫",
            "作者": "陆游",
            "内容": "今朝溪女留鲜鲫，洒扫茅檐旋置樽。养老不须烦祝鲠，从来楚俗惯鱼餐。"
        },
        {
            "标题": "小舟航湖夜归书触目",
            "作者": "陆游",
            "内容": "遥望湖塘炬火迎，才归村舍雨如倾。畏途回首知安在，催唤儿童暖酒铛。"
        },
        {
            "标题": "偶得海错侑酒戏作",
            "作者": "陆游",
            "内容": "判无神药斸清冥，放贮那憎海物腥。满贮醇醪渍黄甲，密封小瓮饷红丁。从来一饱忘南北，此去千锺任醉醒。添雪更知凭茗碗，山童敲臼隔窗听。"
        },
        {
            "标题": "周洪道招食江西笋归为绝句",
            "作者": "陆游",
            "内容": "色如玉版猫头笋，味抵驼峰牛尾狸。归向妻孥誇至夕，书生寒乞定难医。"
        },
        {
            "标题": "偶出至近村",
            "作者": "陆游",
            "内容": "神爽无酣寝，身闲有剧棋。说诗横楖栗，赊酒挈鸱夷。寺古残香冷，溪深独木危。往来元信步，不是赴幽期。"
        },
        {
            "标题": "偶读陈无己芍药诗云一枝剩欲簪双髻未有人间",
            "作者": "陆游",
            "内容": "少年妄想已痴绝，镜里何堪白发生！纵有倾城何预汝，可怜元未解人情。"
        },
        {
            "标题": "野步至青羊宫偶怀前年尝剧饮于此",
            "作者": "陆游",
            "内容": "锦官门外曳枯筇，此地天教著放翁。万事元无工拙处，一官已付有无中。拏云柏树瘦蛟立，绕郭江流清镜空。欲把酒杯终觉嬾，缓歌会醉落花风。"
        },
        {
            "标题": "秋夕虹桥舟中偶赋",
            "作者": "陆游",
            "内容": "解缆初离小市门，放篙冲破一溪云。露萤合散自成阵，水鸟飞鸣如觅群。枫落河疏秋渐老，河倾斗转夜将分。书生老负功名志，醉里长歌强一欣。"
        },
        {
            "标题": "正月二十日晨起弄笔",
            "作者": "陆游",
            "内容": "深院窗扉晓色迟，新愁宿醉两参差。雨声欲与梦相入，春意不随人共衰。零落残梅临小彴，纵横野水赴清池。物华撩我缘何事？似恐新年渐废诗。"
        },
        {
            "标题": "偶忆万州戏作短歌",
            "作者": "陆游",
            "内容": "峡中天下最穷处，万州萧条谁肯顾？去年正月偶过之，曾为巴人三日住。南浦寻梅雪满舟，西山载酒云生屦。至今梦听竹枝声，灯火纷纷驿前路。残春游客蜀江边，陈迹回思一怆然。渐老定知欢渐少，明年还复忆今年。"
        },
        {
            "标题": "蟠龙瀑布",
            "作者": "陆游",
            "内容": "远望纷珠缨，近观转雷霆。人言水出奇，意使行人惊。人惊我何得，定非水之情。水亦有何情，因物以赋形；处高势趋下，岂乐与石争。退之亦隘人，强言不平鸣。古来贤达士，初亦愿躬耕，意气或感激，邂逅成功名。"
        },
        {
            "标题": "数日不出门偶赋",
            "作者": "陆游",
            "内容": "十二年来一日同，饭蔬略似诵经翁。居家不拟依邻富，报国惟思祝岁丰。冰涧乍通寒溜碧，兰丛新放露芽红。闲门万化俱观尽，那用瞿昙更说空。"
        },
        {
            "标题": "秦皇酒翁下垂钓偶赋",
            "作者": "陆游",
            "内容": "酒瓮山边古钓矶，沙鸥与我共斜晖。目前虽有小得丧，天下岂无公是非！沧海横流何日定，古人复起欲谁归？道边醉倒君奚憾，岂失风尘一布衣！"
        },
        {
            "标题": "偶与客话峡中旧游",
            "作者": "陆游",
            "内容": "我昔旅游秋雨细，建平城东门欲闭。主人迎劳语蝉联，小妇舂炊缟衣袂。长年三老半醉醒，蜀估峡商工算计。须臾灯闇人欲眠，泊船卸驮犹相继。山深水嶮近蛮獠，往往居民杂椎髻。即今屈指四十年，怀抱凄凉真隔世。"
        },
        {
            "标题": "正月十六日园中偶赋",
            "作者": "陆游",
            "内容": "又向柴荆过上元，豪华前事不须论。偶逢花发闲持酒，不得人扶嬾出门。薄技号山曾献玉，荣途染指亦尝鼋。年来洗尽东陵梦，瓜垄萧萧老故园。"
        },
        {
            "标题": "小疾治药偶书二首 其一",
            "作者": "陆游",
            "内容": "禦戎虚上策，治疾阙全功。安得如神禹，常行无事中。"
        },
        {
            "标题": "曝书偶见旧稿有感",
            "作者": "陆游",
            "内容": "日满晴轩理蠹鱼，壮游回首一欷歔！凄凉王粲从军作，零落相如谏猎书。歌吹恍思登北固，弓刀谁记渡南沮？虎头本久功名相，归老林间计未疏。"
        },
        {
            "标题": "游山归偶赋",
            "作者": "陆游",
            "内容": "此生本寄一浮沤，归卧茅茨又四秋。习气未除惟痛饮，幻躯偶健且闲游。买蓑山县云藏市，横笛江城月满楼。与世沈浮最安乐，莫思将相快恩雠。"
        },
        {
            "标题": "枕上偶赋",
            "作者": "陆游",
            "内容": "初夏暑犹薄，纱幮怯夜深。孤萤入窗罅，斜月下墙阴。静养观书眼，穷悲济世心。吾衰亦久矣，徂岁苦駸駸。"
        },
        {
            "标题": "数日不出门偶赋",
            "作者": "陆游",
            "内容": "衰甚身如作茧蚕，经旬不省出茅庵。老僧遣信分茶串，隐士敲门致酒甔。看鹤松阴赏高洁，疏泉石罅得清甘。地偏心远无车马，赖有吾儿与剧谈。"
        },
        {
            "标题": "雨夜排闷二首 其一",
            "作者": "陆游",
            "内容": "羸病愁灯影，羁怀怯雨声。新秋忽已半，垂老若为情。\n金印儿嬉事，青编身后名。何如破窗下，袖手送馀生。"
        },
        {
            "标题": "闲中偶咏",
            "作者": "陆游",
            "内容": "举世纷纷名利间，天公偏赋此身闲。尘衣濯罢沧浪水，茅舍归来会计山。邻舍擎盘分麦饭，野人曳杖叩柴关。酒逋诗债何时了，未死何妨且旋还。"
        },
        {
            "标题": "十一月五日夜半偶作",
            "作者": "陆游",
            "内容": "草径江村人迹绝，白头病卧一书生。窗间月出见梅影，枕上酒醒闻雁声。寂寞已甘千古笑，驰驱犹望两河平。後生谁记当年事，泪溅龙床请北征？"
        },
        {
            "标题": "自遗",
            "作者": "陆游",
            "内容": "踽踽人间未死身，乡闾共敬六朝民。睡无由著缘多感，醉不能成坐一贫。幽屏最憎虫吊夜，狂吟略似鸟鸣春。也知世俗谁知我，犹待君王猎渭滨。"
        },
        {
            "标题": "彷徉",
            "作者": "陆游",
            "内容": "家世由来出楚狂，湖山垂老得彷徉。读书坐嬾常中废，得句因衰己旋忘。万化随缘寓虫臂，百年何处异羊肠？忍饥到死知无恨，免使人嘲作饭囊。"
        },
        {
            "标题": "贫甚作短歌排闷",
            "作者": "陆游",
            "内容": "闲何阔，逢诸葛，畏人常忧不得活。事不谐，问文开，不蹋权门更可哀。\n即今白发如霜草，一饱茫然身已老。惟有躬耕差可为，卖剑买牛悔不早。\n年丰米贱身独饥，今朝得米无薪炊。地上去天八万里，空自呼天天岂知。"
        },
        {
            "标题": "雨中排闷",
            "作者": "陆游",
            "内容": "一春苦沉阴，未省见桃李。已逢暗寒食，更值雨甲子。\n重云失南山，寸步困泥滓。箨龙已"
        },
        {
            "标题": "夏夜对月",
            "作者": "陆游",
            "内容": "薄云归欲尽，残雨久犹滴。月入疏林间，庭户粲珠璧。梅天苦蒸郁，爽气始此夕。岂无一舴艋，放浪江天碧。散发黄鹤楼，醉弄白玉笛，真当舞鱼龙，讵止裂金石。"
        },
        {
            "标题": "排闷六首 其六",
            "作者": "陆游",
            "内容": "风霜九月冷飕飗，湖海飘然一布裘。亲见伏羲初画卦，转头三十万春秋。"
        },
        {
            "标题": "闲中戏赋村落景物",
            "作者": "陆游",
            "内容": "游宦才能薄，还山日月长。买牛捐宝剑，取酒解金章。泉脉疏供啜，松肪炼按方。北窗贪兀傲，南陌喜彷徉。僧过传蓍法，医来寄药囊。泛舟经姥庙，策蹇上伧塘。嬾似嵇中散，痴如顾长康。人间须扫迹，随处是羊肠。"
        },
        {
            "标题": "题旅舍壁",
            "作者": "陆游",
            "内容": "老子残年未易量，出门随处得彷徉。窗棂日淡僧房暖，灶突烟青旅甑香。浊酒可求敲野店，旧题犹在拂颓墙。闲来又取丹经读，夜就松明解布囊。"
        },
        {
            "标题": "蓬莱行",
            "作者": "陆游",
            "内容": "山峭插云海，楼高入烟霄，不知何宫殿，东望郁迢嶢。是时青童君，初散通明朝，风涛中破裂，涌出黄金桥，授我玉芝房，服之尘念消。凡骨一朝换，八极坐可超。"
        },
        {
            "标题": "蓬户",
            "作者": "陆游",
            "内容": "蓬户真堪设爵罗，岁时野老自相过。人情静处看方见，诗句穷来得最多。枕上长歌时激烈，樽前一笑且婆娑。白头万事都经遍，莫为悲伤损太和。"
        },
        {
            "标题": "蓬门",
            "作者": "陆游",
            "内容": "莫笑蓬门雀可罗，老农正要养天和。穿林袅袅孙登啸，叩角呜呜甯戚歌。睡美到明三展转，饭甘捧腹一摩挲。床头更听糟床注，造物私吾亦已多。"
        },
        {
            "标题": "盆池",
            "作者": "陆游",
            "内容": "寒溜初通後，新荷未长时。谁持大圜镜，为我照须眉？"
        },
        {
            "标题": "蓬莱阁闻大风",
            "作者": "陆游",
            "内容": "天风摇荡万松声，卷海颓山得我惊。触灩澦堆秋起柂，鏖皋兰下夜还营。荷戈老气纵横在，看剑新诗欬唾成。兴尽却寻湖上路，醉看月堕斗杓倾。"
        },
        {
            "标题": "盆池",
            "作者": "陆游",
            "内容": "人生何处不儿嬉，一世元知孰是非。汲井埋盆凿苔破，敲针作钓得鱼归。萧萧菰叶风声细，嫋嫋苹花雨点稀。并舍老翁能喜事，为添拳石象苔矶。"
        },
        {
            "标题": "郫县道中思故里",
            "作者": "陆游",
            "内容": "衰发不胜簪，驰驱岂复堪。客魂迷剑外，归思满天南。江路滩声壮，云停雪意酣。空怀小丛碧，细酌破吴柑。"
        },
        {
            "标题": "蓬莱馆午憩",
            "作者": "陆游",
            "内容": "驿门系马听蝉吟，翻动平生万里心。桥畔笛声催日落，城边草色带烟深。关河历历功名晚，岁月悠悠老病侵。忆戍梁州如昨日，凭阑西望一沾襟。"
        },
        {
            "标题": "贫歌",
            "作者": "陆游",
            "内容": "寿居福之首，贫为士之常。造物赋我贫，乃以寿见偿。处常而受福，每恐不得当。掬涧以沃渴，屑柏以为粮；虽云未免饥，何至死道傍。犹胜辽东丁，化鹤还故乡。"
        },
        {
            "标题": "平都山",
            "作者": "陆游",
            "内容": "名山近江步，蜡屐得闲行。奔鹿冲人过，藏丹彻夜明。唐碑多断蚀，梁殿半欹倾。洞口云常涌，檐牙柏再荣。行逢负笼客，卧听送船声。乞我诛茆地，灵苗得共烹。"
        },
        {
            "标题": "贫甚戏作绝句八首 其一",
            "作者": "陆游",
            "内容": "俸禄无馀退即耕，市人指笑太清生。从今惜取青鞋底，祗向云边水际行。"
        },
        {
            "标题": "贫舍写兴",
            "作者": "陆游",
            "内容": "深山木食犹堪饱，上古巢居亦自安。麦饭早庐吾已过，故应高卧有余欢。"
        },
        {
            "标题": "贫居即事",
            "作者": "陆游",
            "内容": "地偏人罕到，秋晚日犹长。病去筇枝赘，家贫菜粥香。流泉通药垄，积雨润书囊。欲谱幽居事，疏慵久未遑。"
        },
        {
            "标题": "贫甚戏作绝句八首 其七",
            "作者": "陆游",
            "内容": "读书但觉惭轮扁，补吏非能去箭张。白发归为林下叟，固应饥不餍糟糠。"
        },
        {
            "标题": "贫病戏书",
            "作者": "陆游",
            "内容": "得米还忧无束薪，今年真欲甑生尘。椎奴跣婢皆辞去，始觉卢仝未苦贫。"
        },
        {
            "标题": "贫中自戏",
            "作者": "陆游",
            "内容": "种枳为篱草结庐，人间知足更谁如？涧深松老忘荣谢，天阔云闲任卷舒。门冷并无残客迹，家贫常读绝编书。有金可散还关念，多事从来笑汉疏。"
        },
        {
            "标题": "贫甚自励",
            "作者": "陆游",
            "内容": "忍病停朝药，捐书省夜灯。都门下第客，山寺退居僧。天每临幽隐，人何与废兴？能轻马千驷，肯慕稷三升！"
        },
        {
            "标题": "贫病戏书",
            "作者": "陆游",
            "内容": "头痛涔涔齿动摇，医骄折简不能招。亦知客疾无根柢，少健还能起负樵。"
        },
        {
            "标题": "贫居即事",
            "作者": "陆游",
            "内容": "守道常违俗，存心不愧天。终年饥过半，动步谤居前。力倦少行立，气昏多睡眠。今宵风月好，扶杖到溪边。"
        },
        {
            "标题": "贫甚戏作绝句",
            "作者": "陆游",
            "内容": "北齑孤坐破三更，庭户无人有月明。数种裤襦秋未赎，羡他邻巷捣衣声。"
        },
        {
            "标题": "贫甚戏作绝句八首 其三",
            "作者": "陆游",
            "内容": "贷米东村待不回，钵盂过午未曾开。饥肠雷动寻常事，但误生台两鹊来。"
        },
        {
            "标题": "贫甚戏作绝句八首 其六",
            "作者": "陆游",
            "内容": "行遍天涯等断蓬，作诗博得一生穷。可怜老境萧萧梦，常在荒山破驿中。"
        },
        {
            "标题": "贫甚戏作绝句八首 其八",
            "作者": "陆游",
            "内容": "籴米归迟午未炊，家人窃闵乃翁饥。不知弄笔东窗下，正和渊明乞食诗。"
        },
        {
            "标题": "贫居时一肉食尔戏作",
            "作者": "陆游",
            "内容": "身老便居僻，山寒喜屋低。时犹赖僧米，那惜贷邻醯。汤饼挑春荠，盘餐设冻齑。怪来食指动，异味得豚蹄。"
        },
        {
            "标题": "频夜梦至南郑小益之间慨然感怀",
            "作者": "陆游",
            "内容": "身似庵居老病僧，罢参不复系行縢。梦中忽在三泉驿，庭树鸣枭鬼弄灯。"
        },
        {
            "标题": "贫居即事",
            "作者": "陆游",
            "内容": "米竭炊烟静，村深客屦稀。庭除荒宿莽，篱落带斜晖。风恶披书卷，鸥驯傍钓矶。邻家殊耐久，相伴荷锄归。"
        },
        {
            "标题": "贫甚戏作绝句",
            "作者": "陆游",
            "内容": "俸禄无余退即耕，市人指笑太清生。从今惜取青鞋底，祗向云边水际行。"
        },
        {
            "标题": "贫居即事",
            "作者": "陆游",
            "内容": "意绪丧家狗，形骸槁木枝。曲肱虽自适，纵理固当饥。买絮初寒後，畦蔬小雨时。穷途何用卜，吾道即蓍龟。"
        },
        {
            "标题": "贫甚戏作绝句",
            "作者": "陆游",
            "内容": "处穷上策更谁如，日晏犹眠为腹虚。尚阙邻僧分供米，敢烦地主送园蔬。"
        },
        {
            "标题": "贫病",
            "作者": "陆游",
            "内容": "贫至今年剧，真无地置锥。判愁停贳酒，忍病罢迎医。性嬾非关老，天穷岂坐诗？秋风还欲到，便可数期颐。"
        },
        {
            "标题": "秋尽自遣",
            "作者": "陆游",
            "内容": "息驾江湖上，推移岁又残。雨添苔晖紫，霜染柏林丹。贫叹耕畴薄，狂依禁网宽。游山携一钵，到寺即开单。"
        },
        {
            "标题": "贫居即事",
            "作者": "陆游",
            "内容": "筮易常逢坎，推星但值箕。老虽齐渭叟，穷不减湘累。巷月鸣衣杵，庖烟爨豆萁。秋深病良已，且复强伸眉。"
        },
        {
            "标题": "贫甚戏作绝句八首 其四",
            "作者": "陆游",
            "内容": "北斋孤坐破三更，庭户无人有月明。数种裤襦秋未赎，羡他邻巷捣衣声。"
        },
        {
            "标题": "贫甚卖常用酒杯作诗自戏",
            "作者": "陆游",
            "内容": "桃李成尘浑不数，海棠也作臙脂雨；清明未到春已空，枝上流莺替人语。逢春日日合醉归，莫笑典衣穷杜甫。生时不肯浇舌本，死後空持酹坟土。门前三百里湖光，天与先生作醉乡。银杯羽化不须叹，多钱使人生窟郎。"
        },
        {
            "标题": "贫病",
            "作者": "陆游",
            "内容": "行年七十尚携鉏，贫悴还如白紵初。好事邻僧勤送米，过门溪友强留鱼。客来旋过墙头酒，睡起闲抽架上书。要信荣枯元不动，胸中浩浩著空虚。"
        },
        {
            "标题": "贫述",
            "作者": "陆游",
            "内容": "寒生肌粟苦衣单，瘦减头围觉帽宽。荒寂在家犹逆旅，穷空养老亦蔬餐。柴青灶突腾烟细，膏尽灯缸照字难。犹喜新醅三斗熟，半窗梅影助清欢。"
        },
        {
            "标题": "贫叹",
            "作者": "陆游",
            "内容": "贫到今年极，萧然四壁家。弊袍生虮虱，粗饭杂泥沙。浩浩乾坤大，茫茫岁月赊。故乡烟水窟，别拟卜生涯。"
        },
        {
            "标题": "贫叹",
            "作者": "陆游",
            "内容": "老叟年年病，书生世世贫。盗宁窥破橐，雀亦弃空囷。屋坏须撑挂，衣穿厌补纫。今朝风日美，且复过比邻。"
        },
        {
            "标题": "贫居即事",
            "作者": "陆游",
            "内容": "月黑枭鸣树，灯残鼠穴墙。床空围纸被，室静爇枫香。不恨言伤直，惟忧欲败刚。回头顾名利，百世永相忘。"
        },
        {
            "标题": "贫乐",
            "作者": "陆游",
            "内容": "萧然曲肱地，自号直心翁。拙宦三灾过，劳生一笑空。新蔬经雨绿，晚稻得霜红。饱食真无事，浩歌明月中。"
        },
        {
            "标题": "贫病",
            "作者": "陆游",
            "内容": "穷愁病思两茫茫，衰发元知合变霜。酒要解酲犹有策，食求祝噎更无方。凋零坐上亲朋少，寂寞人间岁月长。默计有时还自幸，幼安垂老始归乡。"
        },
        {
            "标题": "平云亭",
            "作者": "陆游",
            "内容": "满榼芳醪何处倾，金鳌背上得同行。天垂绿野三边尽，云与朱阑一样平。烟树微茫疑误墨，风松萧瑟有新声。黄花未吐无多恨，也胜湘累拾落英。"
        },
        {
            "标题": "闻婆饼焦",
            "作者": "陆游",
            "内容": "黄泥岭，松森森，幽鸟穿枝时一吟。汝声一何悲，汝语恻我心。连村麦熟饼饵香，我母九泉那得尝！"
        },
        {
            "标题": "平昔",
            "作者": "陆游",
            "内容": "平昔飘然林下僧，更堪衰与病相乘。残年已任身生死，一念犹关道废兴。皎皎初心质天地，兢兢晚节蹈渊冰。子孙勿厌藜羹薄，此是吾家无尽灯。"
        },
        {
            "标题": "平水",
            "作者": "陆游",
            "内容": "水悍溪桥败，沙颓野径移。年华入诗卷，心事付筇枝。雨霁鹁鸠喜，春归鶗鳺知。客庖消底物，麦饭荐蕝丝。"
        },
        {
            "标题": "菩萨蛮",
            "作者": "陆游",
            "内容": "江天淡碧云如扫。苹花零落莼丝老。细细晚波平。月从波面生。\n\n渔家真个好。悔不归来早。经岁洛阳城。鬓丝添几茎。"
        },
        {
            "标题": "系舟平水步",
            "作者": "陆游",
            "内容": "舟尾参差野岸横，屐声穿市得闲行。雨昏茆店炊烟湿，人语蓬窗绩火明。枝上橙香初受摘，担头菰脆正堪烹。渔樵自是平生意，不为衰迟薄宦情。"
        },
        {
            "标题": "平水",
            "作者": "陆游",
            "内容": "旅饭风埃小市傍，却呼拄杖踏斜阳。可怜陌上离离草，一种逢春各短长！"
        },
        {
            "标题": "屏迹",
            "作者": "陆游",
            "内容": "饭熟起开钵，困来徐倒床。无狂安取圣？有短始知长。养道褐怀玉，露才锥出囊。聊须唤儿稚，细细话耕桑。"
        },
        {
            "标题": "书室明暖终日婆娑其间倦则扶杖至小园戏作长",
            "作者": "陆游",
            "内容": "放翁老手竟超然，俗子何由与作缘？百榼旧曾夸席地，一窗今复幻壶天。梦回橙在屏风曲，雨霁梅迎拄杖前。吾忧吾庐得安卧，笑人思颍忆平泉。"
        },
        {
            "标题": "好事近（十二之十一）",
            "作者": "陆游",
            "内容": "平旦出秦关，雪色驾车双鹿。借问此行安往，赏清伊修竹。\n\n汉家宫殿劫灰中，春草几回绿。君看变迁如许，况纷纷荣辱。"
        },
        {
            "标题": "屏迹",
            "作者": "陆游",
            "内容": "昔者航涛江，云山迎我东，击楫誓江神，永托冥冥鸿。十年桑榆暖，万事马牛风。迩来愈屏迹，庭户深蒿蓬。就瓮挹新醅，傍畦撷晚菘。邻曲或念我，小鲜亦时供。喟然抚几叹，恨今已龙锺；向使早十年，何媿柴桑翁！"
        },
        {
            "标题": "平水小憩",
            "作者": "陆游",
            "内容": "蓐食草庵中，肩舆小市东。雾收山淡碧，云漏日微红。酒旆村场近，罾船浦漵通。平生喜行路，小住莫匆匆。"
        },
        {
            "标题": "感昔",
            "作者": "陆游",
            "内容": "三著朝冠入上都，黄封频醉渴相如。马慵立仗宁辞斥？兰偶当门敢怨锄？富贵尚思还此笏，衰残故合爱吾庐。灯前目力依然在，且尽山房万卷书。"
        },
        {
            "标题": "屏迹",
            "作者": "陆游",
            "内容": "屏迹乱山中，观身槁木同。桑麻安旧业，薪水付村童。不散婴儿朴，常存太古风。一钱无用处，那复计囊空。"
        },
        {
            "标题": "平阳驿舍梅花",
            "作者": "陆游",
            "内容": "江路轻阴未成雨，梅花欲过半沾泥。远来不负东皇意，一绝清诗手自题。"
        },
        {
            "标题": "破屋叹",
            "作者": "陆游",
            "内容": "我年四十时，筑舍受一廛；岁月不贷人，殆将五十年。初非楩柟材，既久理岂全。惨淡窘风雨，亦复补破穿。竹椽与绳枢，岂敢求牢坚。今朝忽自顾，衰疾方沉绵，不知此残躯，与屋谁先颠？粥药幸粗给，儿稚满目前。歛藏虽甚薄，犹胜死道边。一笑推枕起，无酒亦陶然。"
        },
        {
            "标题": "夜坐",
            "作者": "陆游",
            "内容": "衰翁不出门，岁月过电雹。窗明地炉暖，袖手坐寂寞。可怜瓶中梅，烂漫几开落；小园亦数树，曾未破一萼。三更北风急，雨雪恐复作。且当勤举杯，莫恨浮蚁浊。"
        },
        {
            "标题": "太息",
            "作者": "陆游",
            "内容": "太息贫家似破船，不容一夕得安眠。春忧水潦秋防旱，左右枝梧且过年。"
        },
        {
            "标题": "破阵子·仕至千锺良易",
            "作者": "陆游",
            "内容": "仕至千钟良易，年过七十常稀。眼底荣华元是梦，身后声名不自知。营营端为谁。\n\n幸有旗亭沽酒，何妨茧纸题诗。幽谷云萝朝采药，静院轩窗夕对棋。不归真个痴。"
        },
        {
            "标题": "仆顷在征四大幕登高望关辅乐之每冀王师拓定",
            "作者": "陆游",
            "内容": "八月残暑退，秋声满庭树。岂无四方志，衰病迫霜露。辽东黄头奴，稔恶天震怒。南北会当一，老我悲不遇。子孙勉西迁，俗厚吾所慕。约己收孤嫠，教子立门户。黍稌暗阡陌，鹑雉足匕箸。永为河渭民，勿惮关山路。"
        },
        {
            "标题": "莆阳饷荔子",
            "作者": "陆游",
            "内容": "江驿山程日夜驰，筠笼初拆露犹滋。星球皱玉虽奇品，终忆戎州绿荔枝。"
        },
        {
            "标题": "琴剑",
            "作者": "陆游",
            "内容": "流尘冉冉琴谁鼓，渍血斑斑剑不磨。俱是人间感怀事，岂无壮士为悲歌？"
        },
        {
            "标题": "游弥牟菩提院庭下有凌霄藤附古楠其高数丈花",
            "作者": "陆游",
            "内容": "绛英翠蔓亦佳哉！零乱空庭码瑙杯。遍雨新花天有意，定知闲客欲闲来。"
        },
        {
            "标题": "曝旧画",
            "作者": "陆游",
            "内容": "故箧开缄一怆情，断缣残幅尚知名。翩翩戏鹊如相语，汹汹惊涛觉有声。柳暗正当烟未歛，花穠仍值雨初晴。百年手泽存无几，虫蠹尘侵秖涕横。"
        },
        {
            "标题": "夜听竹间雨声",
            "作者": "陆游",
            "内容": "解酲不用酒，听雨神自清；治疾不用药，听雨体自轻。我居万竹间，萧瑟送此声。焚香倚蒲团，袖手坐三更。人古不自觉，忿欲投隙生。起歃檐间雨，更与此君盟。"
        },
        {
            "标题": "禅室",
            "作者": "陆游",
            "内容": "早誇剧饮无勍敌，晚觉安禅有宿因。赫赫心光谁障碍，绵绵鼻息自轻匀。\n蒲龛纸帐藏身稳，香椀灯笼作梦新。勿为霜寒忆温暖，少林立雪彼何人。"
        },
        {
            "标题": "禅室",
            "作者": "陆游",
            "内容": "早夸剧饮无勍敌，晚觉安禅有宿因。赫赫心光谁障碍，绵绵鼻息自轻匀。蒲龛纸帐藏身稳，香碗灯笼作梦新。勿为霜寒忆温暖，少林立雪彼何人。"
        },
        {
            "标题": "游弥牟菩提院庭下有凌霄藤附古楠其高数丈花已零落满地",
            "作者": "陆游",
            "内容": "绛英翠蔓亦佳哉，零乱空庭码瑙杯。遍雨新花天有意，定知闲客欲闲来。"
        },
        {
            "标题": "舟次浦口",
            "作者": "陆游",
            "内容": "吾孽本自作，此生元有涯。三江去浩荡，一橹任呕哑。卖药村村市，炊粳处处家。相逢喜亡恙，不敢厌暄哗。"
        },
        {
            "标题": "游学射山遇景道人",
            "作者": "陆游",
            "内容": "肩舆适青郊，飞屐登翠麓。余霜未泫瓦，晨日初挂木。推门觅黄冠，避客似奔鹿。虽无与晤语，清坐意亦足。岂知逢此士，旷度超世俗。欣然同一笑，齿颊粲冰玉。探囊赠奇草，甘香胜芎菊。试临清镜照，衰发森已绿。出门恣幽讨，老僊有遗躅，丹灶虽已空，药丸遍山谷。嗟予迫迟暮，冠盖厌追逐，结茅远人境，此计亦已熟。若人真我友，玉字当共读。客来不知处，鸡犬望云屋。"
        },
        {
            "标题": "雨欲作步至浦口",
            "作者": "陆游",
            "内容": "雨作千山暗，风来万木号。放怀忘世事，徐步出亭皋。野处惟知遯，心期不复豪。宋清捐善药，须贾遗绨袍。宁乞陶翁食？难餔楚客糟。精心穷易老，余力及庄骚。杖屦时行乐，锄耰惯作劳。正令朝夕死，犹足遂吾高。"
        },
        {
            "标题": "七十一翁吟",
            "作者": "陆游",
            "内容": "七十一翁心事阑，坐叨祠禄养衰残。樽中无酒但清坐，架上有书犹纵观。吏部齿摇心怅望，将军髀满泪丸澜。客来共饭增羞涩，小摘山蔬不掩盘。"
        },
        {
            "标题": "七十二岁吟",
            "作者": "陆游",
            "内容": "七十人言自古稀，我今过二未全衰。读书似走名场日，许国如骑战马时。秋晚雁来空自感，夜阑酒尽不胜悲。渭滨星霣逾千载，一表何人继出师！"
        },
        {
            "标题": "七十三吟",
            "作者": "陆游",
            "内容": "七十三年事事新，涵濡幸作六朝民。发无可白方为老，酒不能赊始觉贫。末路已悲身是客，此心犹与物为春。柴门勿谓常岑寂，时有乡邻请药人。"
        },
        {
            "标题": "七月四日夜赋",
            "作者": "陆游",
            "内容": "楼角西南月一钓，晚瓜落刃酒新篘。仙家又怆银河别，太史新班玉历秋。衰病岁时良冉冉，穷愁身世转悠悠。莫因乞巧嘲儿女，我亦飘然水上浮。"
        },
        {
            "标题": "凄凄行",
            "作者": "陆游",
            "内容": "凄凄重凄凄，恻恻复恻恻，我媿思旷傍，人谁子思侧？兴邦在人材，岩穴当物色。如何清庙器，老死山南北！小儒虽微陋，一饭亦忧国；岂无一得愚，欲献惧非职。"
        },
        {
            "标题": "七月十一日见落叶",
            "作者": "陆游",
            "内容": "叶雕非一日，盛夏则已然，一叶复一叶，及此摇落天。晨起坐堂上，散若飞鸟翩，昔时可藏鸦，今欲不庇蝉。顾视庭中草，亦复非阡眠。百谷秋皆成，是谓造化权。岂为草木计，而欲求两全？物理贵见微，勇退差为贤。"
        },
        {
            "标题": "七侄岁暮同诸孙来过偶得长句",
            "作者": "陆游",
            "内容": "雨垫林宗一角巾，萧条村路并烟津。四朝遇主终身困，八世为儒举族贫。行摘残蔬循废圃，卧闻饥雀噪空囷。封胡羯末皆佳甚，剩喜团栾一笑新。"
        },
        {
            "标题": "七月十日到故山削瓜瀹茗翛然自适",
            "作者": "陆游",
            "内容": "镜湖清绝胜吴松，家占湖山第一峰。瓜冷霜刀开碧玉，茶香铜碾破苍龙。壮心自笑老犹在，狂态极知人不容。击壤穷阎歌帝力，未妨尧舜亦亲逢。"
        },
        {
            "标题": "七月一日夜坐舍北水涯戏作",
            "作者": "陆游",
            "内容": "兀傲胡床酒半醒，钓筒收尽数舟横。风生细葛无三伏，月上疏林正四更。北斗离离低欲尽，明河脉脉去无声。斥僊岂复尘中恋，便拟骑鲸返玉京。"
        },
        {
            "标题": "七月二日夜赋",
            "作者": "陆游",
            "内容": "鄙人志趣在渔樵，四十年来负圣朝。本耻弹冠良易挂，未尝刻印敢烦销？盈盈微月生江渚，嫋嫋清笳下郡谯。衰病逢秋真一洗，井床桐叶已先飘。"
        },
        {
            "标题": "七月十八夜枕上作",
            "作者": "陆游",
            "内容": "电掣光如昼，雷轰意未平。乱云俄卷尽，孤月却徐行。露草蛩相语，风枝鹊自惊。一凉吾事足，美睡到窗明。"
        },
        {
            "标题": "七月十七夜五更起坐至旦",
            "作者": "陆游",
            "内容": "秋容淡如水，昨暮到江城。世事违高枕，年华入短檠。书中固多味，身外尽浮名。倚壁方清啸，蓬窗已送明。"
        },
        {
            "标题": "七月十七日大雨极凉",
            "作者": "陆游",
            "内容": "吴中七月热未已，渴乌呀呀井无水。炎官护前不少歛，树头敢望秋风起。天公老手亦岂难，雨来黑云如坏山；瓦沟淙淙万银竹，变化只在须臾间。老夫挑灯北窗下，山童夜归泥过踝。草根促织有底忙？缣衣未赎还慨慷。"
        },
        {
            "标题": "十月十四夜梦与客分题得早行",
            "作者": "陆游",
            "内容": "蓐食寒灯下，脂车小市傍。驿门犹淡月，街树正清霜。触目关河异，兴懹道路长。丈夫当自力，双鬓易苍苍。"
        },
        {
            "标题": "葺小圃及东斋",
            "作者": "陆游",
            "内容": "山翁作园沼，安乐及禽鱼。凡草犹当养，芳兰可得锄？初非治一室，亦岂爱吾庐。暮境虽云迫，心期故有余。"
        },
        {
            "标题": "葺舍",
            "作者": "陆游",
            "内容": "蚁知将雨先移穴，燕护新雏迭守巢。补漏支倾吾可笑，呼奴乘屋更添茅。"
        },
        {
            "标题": "起晚自嘲",
            "作者": "陆游",
            "内容": "辛苦一生何所获，老向东阡与南陌。头眩眼暗牙齿疏，能作人间几时客？尔来偷惰更可笑，卧听场中打新麦。老鸡失旦也似侬，引颈一呼窗已白。"
        },
        {
            "标题": "乞奉祠未报食且不继",
            "作者": "陆游",
            "内容": "富贵常求系日绳，厄穷却羡弃家僧。强颜始觉贫为害，对镜方嗟老可憎。出户风霜欺短褐，读书父子共昏灯。圣师梦奠二千载，一卷遗言终可凭。"
        },
        {
            "标题": "乞祠久未报",
            "作者": "陆游",
            "内容": "圣朝未许领丛祠，拥褐清羸不自支。邓禹有灵应笑拙，周公无梦固知衰。得闲要及身安日，到死应无睡足时。七百日来尘满抱，今朝湔祓有新诗。"
        },
        {
            "标题": "葺圃",
            "作者": "陆游",
            "内容": "种树书频读，齐民术屡窥。曾求竹醉日，更问柳眠时。卢橘初非橘，蒲葵不是葵。因而辨名物，甘作老樊迟。"
        },
        {
            "标题": "憩归州光孝寺寺後有冢近岁或发之得宝玉剑佩",
            "作者": "陆游",
            "内容": "秭归城畔蹋斜阳，古寺无僧昼闭房。残佩断钗陵谷变，苫茆架竹井闾荒。虎行欲与人争路，猿啸能令客断肠。寂寞倚楼搔短发，剩题新恨付巴娘。"
        },
        {
            "标题": "起晚戏作",
            "作者": "陆游",
            "内容": "睡到僧廊响木鱼，庄周蝴蝶两蘧蘧。数声林下华亭鹤，一卷床头笠泽书。云子甑香炊熟後，露芽瓯浅点尝初。若论身逸心无事，台省诸公恐不如。"
        },
        {
            "标题": "雨霁出游书事",
            "作者": "陆游",
            "内容": "十日苦雨一日晴，拂拭拄杖西村行。清沟泠泠流水细，好风习习吹衣轻。四邻蛙声已合合，两岸柳色争青青。辛夷先开半委地，海棠独立方倾城。春工遇物初不择，亦秀燕麦开芜菁。荠花如雪又烂熳，百草红紫那知名。小鱼谁取置道侧，细柳穿颊危将烹。欣然买放寄吾意，草莱无地苏疲氓。"
        },
        {
            "标题": "迁鸡栅歌",
            "作者": "陆游",
            "内容": "乌鸡买来逾岁年，庭中赤帻何昂然。吾孙初生畏晨唱，家人共议欲汝捐。鸟穷必啄奴岂惮，鸡卖将烹吾所怜。贵人贱畜虽古训，物理宁不思两全。旧栖况亦苦沮洳，新栅幸可图守坚。东园稍去房奥远，挟雌将雏从此迁。竹箪朝暮有余粒，瓦缶亦自盛清泉。喈喈风雨守汝职，腷膊勿恤惊吾眠。"
        },
        {
            "标题": "秋日泛镜中憩千秋观",
            "作者": "陆游",
            "内容": "病起重来理钓丝，扁舟迨及素秋时。旧交犹有青山在，幽趣唯应白鸟知。冉冉年光行老矣，茫茫世路欲何之？秦皇酒榼苔封遍，虚负霜螯左手持。"
        },
        {
            "标题": "三峡歌",
            "作者": "陆游",
            "内容": "神女庙前秋月明，黄牛峡里暮猿声。危途性命不容恤，百丈牵船侵夜行。"
        },
        {
            "标题": "舟中偶书",
            "作者": "陆游",
            "内容": "老子西游万里回，江行长夏亦佳哉！昼眠初起报茶熟，宿酒半醒闻雨来。汉口船开催叠鼓，淮南帆落亚高桅。四方本是丈夫事，白首自怜心未灰。"
        },
        {
            "标题": "乾道初予自临川归锺陵李德远范周士送别於西",
            "作者": "陆游",
            "内容": "十五年前宿战平，长亭风雨夜连明，无端老作天涯客，还听当时夜雨声。"
        },
        {
            "标题": "前有樽酒行",
            "作者": "陆游",
            "内容": "虚堂雨过生凉颸，劝君一醉君勿辞。去年不知今岁事，明年万事今得知？旧时扶床同戏儿，还乡问讯令人悲。冢丘累累在者谁？纸钱雨湿抱树枝。君去六十有几时？更望七十何其痴！求师学道亦已迟，谢客努力从鸱夷。"
        },
        {
            "标题": "前诗感慨颇深犹吾前日之言也明日读而悔之乃复作此然亦未能超然物外也",
            "作者": "陆游",
            "内容": "身世今如一老僧，病馀残发雪鬅鬙。湖桑埭下渔舟雨，道树山前野店灯。\n涧水潺湲供洗钵，松风萧飒入行縢。世人欲觅何由得，觌面相逢唤不应。"
        },
        {
            "标题": "钱清夜渡",
            "作者": "陆游",
            "内容": "轻舟夜绝江，天阔星磊磊。地势下东南，壮哉水所汇。月出半天赤，转盼离巨海，清晖流玉宇，草木尽光彩。男子志功名，徒死不容悔。坐思黄河上，横戈被重铠。晚途虽益困，此志顾常在。一日天胜人，丑虏安足醢！"
        },
        {
            "标题": "前诗感慨颇深犹吾前日之言也明日读而悔之乃",
            "作者": "陆游",
            "内容": "身世今如一老僧，病余残发雪鬅鬙。湖桑埭下渔舟雨，道树山前野店灯。涧水潺湲供洗钵，松风萧飒入行縢。世人欲觅何由得，觌面相逢唤不应。"
        },
        {
            "标题": "乾封驿早行",
            "作者": "陆游",
            "内容": "己巳被驿书，乙亥戒徂两，扶衰犯霜露，疲惫不可状。夜行星满天，晨起鸡初唱，槁枝烧代烛，冻菜撷供饷。三年走万里，天幸苟亡恙。深知赋材薄，自笑得名妄。宣温望玉座，何以待谘访？春江色如蓝，归舟行可榜。"
        },
        {
            "标题": "乾道之初卜居三山今四十年八十有一感事抒懹",
            "作者": "陆游",
            "内容": "乾道之初结草庐，三朝六见纪元初。年光抛掷虽加倍，生计萧条愈不如。目暗欲盲停夜课，发残无几怯晨梳。市声风便犹关耳，未死终当更徙居。"
        },
        {
            "标题": "前有樽酒行二首 其一",
            "作者": "陆游",
            "内容": "虚堂雨过生凉飔，劝君一醉君勿辞。去年不知今岁事，明年万事今得知。\n旧时扶床同戏儿，还乡问讯令人悲。冢丘累累在者谁，纸钱雨湿抱树枝。\n君去六十有几时，更望七十何其痴。求师学道亦已迟，谢客努力从鸱夷。"
        },
        {
            "标题": "钱道人赞",
            "作者": "陆游",
            "内容": "栟榈冠，青芒屩，上天下夫不骑鹤。唤作神仙渠不肯，道是凡人我又划，会稽城中且賣藥。"
        },
        {
            "标题": "前有樽酒行",
            "作者": "陆游",
            "内容": "绿酒盎盎盈芳樽，清歌嫋嫋留行云。美人千金织宝裙，水沈龙脑作燎焚。问君胡为惨不乐？四纪妖氛暗幽朔；诸人但欲口击贼，茫茫九原谁可作！丈夫可为酒色死？战场横尸胜床笫。华堂乐饮自有时，少待擒胡献天子。"
        },
        {
            "标题": "秋日次前辈新年韵",
            "作者": "陆游",
            "内容": "孤生虽永弃，要亦是黎元。渺渺烟中路，冥冥海上村。小滩看鹭立，平野送鸦翻。即欲掩关卧，南山犹未昏。"
        },
        {
            "标题": "夜归",
            "作者": "陆游",
            "内容": "晡时捩柂离西兴，钱清夜渡见月升。浮桥沽酒市嘈囋，江口过埭牛凌兢。寒齑煮饼坐茆店，小鲜供馔寻鱼罾。偶逢估客问姓字，欢笑便足为交朋。须臾一饱各散去，帆席健快如超腾。云门戍楼鼓坎坎，山尾佛塔灯层层。夜分到家趋篝火，樨子惊起头鬅鬙。道途辛苦未暇说，一尊且复驱严凝。"
        },
        {
            "标题": "壬辰十月十三日自阆中还兴元游三泉龙门十一",
            "作者": "陆游",
            "内容": "胜地惜轻别，短筇成後游。门呀一境异，木落四山秋。野鸽翔深窦，蟠蛟擅古湫。栈危萦峭壁，桥迥跨奔流。白雨穿林至，腥风卷地浮。真成起衰病，不但洗孤愁。登陟知难再，吟哦为小留。回头即万里，雪满戴溪舟。"
        },
        {
            "标题": "乾道初予自临川归锺陵李德远范周士送别於西",
            "作者": "陆游",
            "内容": "故人已作山头土，倦客犹鄣陌上尘。十五年间真一梦，又骑羸马涉西津。"
        },
        {
            "标题": "湖山",
            "作者": "陆游",
            "内容": "浅井供茶灶，分流浣布沙。此泉吾所爱，百用给山家。"
        },
        {
            "标题": "遣舟迎子遹因寄古风十四韵",
            "作者": "陆游",
            "内容": "今日拆汝书，一读眼为明。知汝即日归，明当遣舟迎。\n想汝片帆东，翩若飞鸿征。薄暮过梅市，咿讴双橹声。\n到家亦尚早，城楼初发更。草草一尊酒，为汝手自倾。\n夜分不能寐，顿忘衰病婴。岂惟病良已，白头黑丝生。\n暂别亦不恶，益重父子情。自今日相守，北窗同短檠。\n六经焰久伏，百氏方纵横。世俗摈孤学，未易口舌争。\n此责在学者，草莱勿自轻。汝壮父未死，相勉在力行。"
        },
        {
            "标题": "荞麦初熟刈者满野喜而有作",
            "作者": "陆游",
            "内容": "城南城北如铺雪，原野家家种荞麦。霜晴收敛少在家，饼饵今冬不忧窄。胡麻压油油更香，油新饼美争先尝；猎归炽火燎雉兔，相呼置酒喜欲狂。陌上行歌忘恶岁，小妇红妆穗簪髻。诏书宽大与天通，逐熟淮南几误计。"
        },
        {
            "标题": "自立秋前病过白露犹未平遣怀二首 其一",
            "作者": "陆游",
            "内容": "门冷荒车辙，囊空别醉乡。懒行眠亦好，倦话默何伤。\n野叟占幽梦，山僧送秘方。病怀虽忽忽，随事答年光。"
        },
        {
            "标题": "遣怀二首 其二",
            "作者": "陆游",
            "内容": "风月资吟啸，渔樵约往还。贫犹能酿酒，病不废游山。\n乱石卧牛马，流泉鸣佩环。豁除羁旅日，犹有半生闲。"
        },
        {
            "标题": "乾明阮观画",
            "作者": "陆游",
            "内容": "唐年兰若占闲坊，名画萧条半在亡。簌簌疏篁常似雨，阴阴古屋自生凉。入门叠鼓初催讲，唤马斜阳欲满廊。显晦熟思真有数，万金奇迹弃颓墙。"
        },
        {
            "标题": "投梁参政",
            "作者": "陆游",
            "内容": "浮生无根株，志士惜浪死。鸡鸣何预人，推枕中夕起。游也本无奇，腰折百僚底。流离鬓成丝，悲吒泪如洗。残年走巴峡，辛苦为斗米，远冲三伏热，前指九月水。回首长安城，未忍便万里。袖诗叩东府，再拜求望履。平生实易足，名幸污黄纸，但忧死无闻，功不挂清史。颇闻匈奴乱，天意殄蛇豕。何时嫖姚师，大刷渭桥耻？士各奋所长，儒生未宜鄙。覆毡草军书，不畏寒堕指。"
        },
        {
            "标题": "桥南纳凉",
            "作者": "陆游",
            "内容": "曳杖来追柳外凉，画桥南畔倚胡床。月明船笛参差起，风定池莲自在香。半落星河知夜久，无穷草树觉城荒。碧筒莫惜颓然醉，人事还随日出忙。"
        },
        {
            "标题": "三山卜居今三十有三年矣屋陋甚而地有余数世",
            "作者": "陆游",
            "内容": "印累累，绶若若，换君朱颜君不觉。冠如箕，剑拄颐，苍头庐儿笑君痴。不如短褐归乡舍，上毕租庸下婚嫁。横陂引水莳禾黍，高陆犁荒种桑柘。比邻毕出观夜场，老稚相呼作春社。鸡争舂米茅檐底，犬吠行人槿篱罅。数椽幸可传子孙，此地它年名陆村。藜羹一饱能世守，殊胜养牛并上尊。"
        },
        {
            "标题": "樵夫",
            "作者": "陆游",
            "内容": "酸澀涧边果，青红巖际花。贪随狙狖去，风雨未还家。"
        },
        {
            "标题": "三山卜居今三十有三年矣屋陋甚而地有余数世",
            "作者": "陆游",
            "内容": "再见封侯未为快，一掷成卢安用再？世间得意固多矣，堪笑穷人事常败。我生出仕四十年，寸进恰如船上埭。即今卧病茅檐里，回首穷通竟何在！荆山之下玉抵鹊，两京春齐论斤卖。苏秦煌煌佩六印，尼父栖栖厄陈蔡。玄保美官辄见思，东野出门常有碍。躬耕至老岂不佳，子孙当以吾为戒。"
        },
        {
            "标题": "醉书秦望山石壁",
            "作者": "陆游",
            "内容": "秋雨初霁开长空，夜天无云吐白虹，擘波浴海出日月，破山卷地驱雷风。昆仑黄流泻浩浩，太华巨掌摩穹穹。平生所怀正如此，拜赐虚皇称放翁。放翁七十饮千锺，耳目未废头未童。向来楚汉何足道，真觉万古无英雄。行穷禹迹亦安往，聊借旷快洗我胸。涛澜屡犯蛟灵怒，涧谷或与精灵逢。黄金铸就决河塞，俘献颉利长安宫。不如醉笔扫青嶂，入石一寸豪健惊天公。"
        },
        {
            "标题": "余得木杖于秦望山中今三十年矣陇蜀万里未尝",
            "作者": "陆游",
            "内容": "提携到处觉身轻，楚泽秦关不计程。只道维摩无侍者，谁知上座是同行。青鞋白拂真相称，湘竹溪藤误得名。珍重从今常倚壁，住庵吾欲过浮生。"
        },
        {
            "标题": "自立秋前病过白露犹未平遣怀二首 其二",
            "作者": "陆游",
            "内容": "饥能坚志节，病可养精神。不动成罴卧，微劳学鸟伸。\n功名知幻境，忧患笑前身。药裹吾何厌，秋灯作梦新。"
        },
        {
            "标题": "樵夫",
            "作者": "陆游",
            "内容": "酸涩涧边果，青红岩际花。贪随狙狖去，风雨未还家。"
        },
        {
            "标题": "亲旧书来多问近况以诗答之",
            "作者": "陆游",
            "内容": "耐辱推颓百不能，居然老病住庵僧。流年速似一弹指，更事多於三折肱。庭树影中闻夜汲，邻机声里对寒灯。沈诗任笔俱忘尽，酒户新来却少增。"
        },
        {
            "标题": "听事前紫薇花二本甚盛戏题绝句",
            "作者": "陆游",
            "内容": "红药紫薇西省春，从来惟惯对词臣。问囚自是麤官分，无奈名花解笑人。"
        },
        {
            "标题": "西村",
            "作者": "陆游",
            "内容": "乱山深处小桃源，往岁求浆忆叩门。高柳簇桥初转马，数家临水自成村。荿林风送幽禽语，坏壁苔侵醉墨痕。一首清诗记今夕，细云新月耿黄昏。"
        },
        {
            "标题": "枕上闻禽声",
            "作者": "陆游",
            "内容": "屏掩轻寒酒半消，断香残梦两无憀。开年春意遽如许，破晓一声婆饼焦。"
        },
        {
            "标题": "秋晓闻禽声五韵",
            "作者": "陆游",
            "内容": "秋晓风露佳，天宇旷以清。鸟雀当此时，意乐有和声；人独不自喜，乃欲鸣不平。世事虽万端，但可笑绝缨。君看郊与岛，徒自残其生。"
        },
        {
            "标题": "简僧求秦望山拄杖",
            "作者": "陆游",
            "内容": "老病龙钟不自持，饱知藤杖可扶衰。明朝欲入天台去，试就高人乞一枝。"
        },
        {
            "标题": "禽声",
            "作者": "陆游",
            "内容": "布谷布谷天未明，架犁架犁人起耕。宦途不似农家乐，东作西成过此生。"
        },
        {
            "标题": "冬夜",
            "作者": "陆游",
            "内容": "百钱买菅席，锦茵亦何加；疋布缝麤裘，安用狐腋奢。昨者南山僧，松肪寄一车，可以照读书，坚坐待朝霞。顾影为发笑，山童双髻丫。一掬琴高鱼，聊用荐夜茶。"
        },
        {
            "标题": "禽言四首 其二",
            "作者": "陆游",
            "内容": "拔笋拔笋，入箐不辞风雨窘。养成会见高拂云，取供口腹初不忍。\n独持两把慰倚门，慈颜一笑如春温。"
        },
        {
            "标题": "题夷坚志後",
            "作者": "陆游",
            "内容": "笔近反离骚，书非支诺皋。岂惟堪史补，端足擅文豪。驰骋空凡马，从容立断鳌。陋儒那得议，汝辈亦徒劳。"
        },
        {
            "标题": "华发",
            "作者": "陆游",
            "内容": "华发萧萧老蜀关，倦飞可笑不知还。人生只似驹过隙，世事莫惊雷破山。光景半销樽酒里，英豪或隐博徒间。车帷闭置真何乐，书剑飘然未厌闲。"
        },
        {
            "标题": "送芮国器司业",
            "作者": "陆游",
            "内容": "此心知我岂非天，双鬓皤然气浩然。曾见灰寒百僚底，真能山立万夫前。洛城霜重听宫漏，霅水云深著钓船。拈起吾宗安乐法，人生何处不随缘。"
        },
        {
            "标题": "穷途",
            "作者": "陆游",
            "内容": "穷途多感慨，老境少知闻。酒里闲消日，书中自策勋。全躯希碌碌，扫轨厌纷纷。每愧吾乡老，头童念致君。"
        },
        {
            "标题": "送芮国器司业",
            "作者": "陆游",
            "内容": "往岁淮边虏未归，诸生合疏论危机。人材衰靡方当虑，士气峥嵘未可非。万事不如公论久，诸贤莫与众心违。还朝此段宜先及，岂独遗经赖发挥。"
        },
        {
            "标题": "平生",
            "作者": "陆游",
            "内容": "平生涉世似虚舟，不著胸中一点愁。已用浮云看富贵，肯缘华屋叹山丘？戴溪寒酿千峰雪，严濑声酣七里秋。好景人间随处有，未埋白骨且闲游。"
        },
        {
            "标题": "雨夜闭门行老死，亦足慰平生。",
            "作者": "陆游",
            "内容": "小雨收仍落，孤灯翳复明。衰残书易忘，忧患梦多惊。熠熠萤矜暗，翻翻雀转更"
        },
        {
            "标题": "上元後连数日小雨作寒戏作",
            "作者": "陆游",
            "内容": "烟笼天阙青鸳湿，水涨官河画鷁浮。解赋春阴三十首，不应惟有宋鄜州。"
        },
        {
            "标题": "浮生",
            "作者": "陆游",
            "内容": "浮生真是寄邮亭，短鬓匆匆失故青。睡少始知愁有力，病增方叹药无灵。谋生嬾似逢秋燕，访旧疏於欲旦星。自笑若为销此恨，浊醪聊复倒余瓶。"
        },
        {
            "标题": "上元後连数日小雨作寒戏作",
            "作者": "陆游",
            "内容": "拟拨残书出郭行，浮云忽已败春晴。穷阎今雨无车马，卧听深泥溅履声。"
        },
        {
            "标题": "陶渊明云三径就荒松菊犹存盖以菊配松也余读",
            "作者": "陆游",
            "内容": "菊花如端人，独立凌冰霜；名纪先秦书，功标列仙方。纷纷零落中，见此数枝黄。高情守幽贞，大节凛介刚。乃知渊明意，不为泛酒觞。折嗅三叹息，岁晚弥芬芳。"
        },
        {
            "标题": "长相思·悟浮生",
            "作者": "陆游",
            "内容": "悟浮生。厌浮名。回视千钟一发轻。从今心太平。\n\n爱松声。爱泉声。写向孤桐谁解听。空江秋月明。"
        },
        {
            "标题": "上元後连数日小雨作寒戏作",
            "作者": "陆游",
            "内容": "春风催暖入园林，一片云生又作阴。留得梅花三日住，谁云造物本无心？"
        },
        {
            "标题": "上元後连数日小雨作寒戏作",
            "作者": "陆游",
            "内容": "呼儿取酒敌春寒，病起驼裘剩觉宽。万事不妨高枕卧，始知老子耐悲欢。"
        },
        {
            "标题": "吾年过八十",
            "作者": "陆游",
            "内容": "吾年过八十，久已弃朝簪。化蝶有残梦，焦桐无赏音。溪声喧夜旦，野色变晴阴。欲讲平生学，茫然不可寻。"
        },
        {
            "标题": "赠目眇者",
            "作者": "陆游",
            "内容": "达人所遇有生涯，高卧穷阎自一家。阅世正嫌岩下电，开樽且看雾中花。"
        },
        {
            "标题": "吾年过八十",
            "作者": "陆游",
            "内容": "八十又过二，自言名放翁。斧丘遗寿栎，云海寄冥鸿，酒挂驴鞍侧，诗投药笈中。灞城逢蓟叟，共语莫匆匆。"
        },
        {
            "标题": "雨後复小雪",
            "作者": "陆游",
            "内容": "雨雪来无已，冬春忽欲交。贱贫安淡薄，老钝耐讥嘲。村酒儿能取，农书手自钞。暮年真个嬾，屋漏旋添茆。"
        },
        {
            "标题": "雨霰作雪不成大风散云月色皎然",
            "作者": "陆游",
            "内容": "数间茅屋寄蓬蒿，天遣来归息我劳。月可一庭陈素练，风酣万木起惊涛。病侵齿发才虽尽，酒挟江山气尚豪。安得人间掣鲸手，共提笔阵法庄骚？"
        },
        {
            "标题": "登灌口庙东大楼观岷江雪山",
            "作者": "陆游",
            "内容": "我生不识柏梁建章之宫殿，安得峨冠侍游宴。又不及身在荥阳京索间，擐甲横戈夜酣战。\n胸中迫隘思远游，溯江来倚岷山楼。千年雪岭阑边出，万里云涛坐上浮。\n禹迹茫茫始江汉，疏凿功当九州半。丈夫生世要如此，赍志空死能无叹。\n白发萧条吹北风，手持卮酒酹江中。姓名未死终磊磊，要与此江东注海。"
        },
        {
            "标题": "功名",
            "作者": "陆游",
            "内容": "少年妄意慕功名，老眼看来一发轻。金甲虽如朝邑尉，羊裘终媿富春生。连娟落月依山尽，寂寞寒潮蘸岸平。要识放翁新得意，蓼花多处钓舟横。"
        },
        {
            "标题": "十二月十日暮小雪即止",
            "作者": "陆游",
            "内容": "夜来一雪苦匆匆，千里浓云忽扫空。换得月明良不恶，未须过计虑蝗虫。"
        },
        {
            "标题": "青村寺",
            "作者": "陆游",
            "内容": "十年淹泊望修门，临水登山几断魂。短鬓星星身欲老，小楼微月宿青村。"
        },
        {
            "标题": "乍晴风日已和泛舟至扶桑埭徘徊西村久之",
            "作者": "陆游",
            "内容": "十日风雨今日晴，衰病忽减思闲行。接篱一幅烟雾薄，舴艋八尺凫鷖轻。亭亭孤塔远天碧，曲曲深巷斜阳明。数家茅屋门昼掩，不闻人声闻碓声。身似庞公不入城，东阡南陌饯余生。新年倘有丰年喜，买酒渔村看太平。"
        },
        {
            "标题": "乍晴至园中",
            "作者": "陆游",
            "内容": "药笈渔竿每自随，枯筇短帽恰相宜。投林但有穷猿喜，伏枥元无老骥悲。岩溜甘寒通碧沼，野梅清绝隔疏篱。放翁老甚情怀嬾，那办题诗寄所思！"
        },
        {
            "标题": "乍晴出游",
            "作者": "陆游",
            "内容": "八十山翁病不支，出门也赋喜晴诗。小楼酒旆阑街处，深巷人家晒练时。本借微风欹帽影，却乘新暖弄鞭丝。归来幸有流香在，剩伴儿童一笑嬉。"
        },
        {
            "标题": "梅花绝句",
            "作者": "陆游",
            "内容": "池馆登临雪半消，梅花与我两无聊。青羊宫里应如旧，肠断春风万里桥！"
        },
        {
            "标题": "青山白云歌",
            "作者": "陆游",
            "内容": "青山白云翁，放浪酒中死；埋骨长松根，夜夜听溪水。松老会作薪，骨朽会作尘；但留千载狂名在，知我它年自有人。"
        },
        {
            "标题": "自笑",
            "作者": "陆游",
            "内容": "左车第二牙辞去，团坐无生话又新。堪笑按摩井洗沐，未忘贪爱梦中身。"
        },
        {
            "标题": "青羊宫小饮赠道士",
            "作者": "陆游",
            "内容": "青羊道士竹为家，也种玄都观里花。微雨晴时看鹤舞，小窗幽处听蜂衙。药罏宿火荧荧暖，醉袖迎风猎猎斜。老我一官真漫浪，会来分子淡生涯。"
        },
        {
            "标题": "杂咏",
            "作者": "陆游",
            "内容": "青羊宫中竹暗天，白马庙畔柏如山。琴尊处处可消日，车马纷纷自欠闲，"
        },
        {
            "标题": "清都行",
            "作者": "陆游",
            "内容": "积雨初收晓寒重，野人忽作清都梦。宫墙柳色绿如染，仰视修门岌飞动。\n元章久已葬岷山，安得翩翩并驰鞚。春光如昔交旧少，肺肝欲写谁堪共。\n颇闻天阍有疑事，通明殿下方佥议。约君切勿负初心，天上人间均一是。"
        },
        {
            "标题": "清都行",
            "作者": "陆游",
            "内容": "积两初收晓寒重，野人忽作清都梦。宫墙柳色绿如染，仰视修门岌飞动。元章久已葬岷山，安得翩翩并驰鞚？春光如昔交旧少，肺肝欲写谁堪共？颇闻天阍有疑事，通明殿下方佥议。约君切勿负初心，天上人间均一是。"
        },
        {
            "标题": "舟出下牢关",
            "作者": "陆游",
            "内容": "大舸凌惊涛，飞渡青玉峡。虚壁云蒙蒙，阴洞风飒飒。拂天松盖偃，入水山脚插。炎曦忽摧破，亭午手忘箑。悬知今夜喜，月白宿沙夹。旷哉七泽游，盟鸥不须歃。"
        },
        {
            "标题": "春游",
            "作者": "陆游",
            "内容": "平生乐行役，不耐常闭户。今朝新雨霁，一笑整巾屦。青猿导幽蹊，春草伴微步。虽云尊酒薄，蔬果亦略具。辛夷发高枝，杨柳吹堕絮。行歌不知远，落日呼野渡。横林已栖鸦，浅水犹立鹭。归来意颇豪，古锦有新句。"
        },
        {
            "标题": "送王龟龄著作赴会稽大宗丞",
            "作者": "陆游",
            "内容": "大将上兵符，军容备扫除。恭惟陛下圣，方采直臣书。忽报分司去，还寻入幕初。宗藩虽旧识，莫遣得亲疏。"
        },
        {
            "标题": "书意",
            "作者": "陆游",
            "内容": "饮酒以散愁，服药以去病，区区赖外物，岂足语性命。清晨坐堂上，万事一袖手，愁病初无根，孰谓药与酒？掀髯笑嵇阮，举袂谢和缓，气住则神住，时至骨自换。"
        },
        {
            "标题": "送张野夫寺丞牧滁州",
            "作者": "陆游",
            "内容": "皇天方忧九州裂，建隆真人仗黄钺。阵云冷压清流关，贼垒咿嘤气如发。逋诛猾虏入槛车，北风吹乾草头血。一龙上天三百年，旧事空闻遗老说。金印斗大谁作州，公子玉面苍髯虯。赋诗健笔挟风雨，论兵辩舌森戈矛。别君帐饮灞桥头，长歌为君宽旅愁。战场遗迹傥可画，尺素寄我关河秋。"
        },
        {
            "标题": "清暑",
            "作者": "陆游",
            "内容": "穿竹清我魂，散发吹我顶。虚窗听鸣蝉，小槛看汲井。扫地长物空，漱泉齿颊冷。厨人具浆粉，童子鬻山茗。微云未必雨，且喜收树影。残书置不视，乐此清昼永。既夕即搒舟，门外绿千顷。世事何足论，平生慕箕颍。"
        },
        {
            "标题": "蔬饭",
            "作者": "陆游",
            "内容": "春事已阑珊，山村未褪寒。笋生初入馔，荠老尚登盘。僧饭时分钵，园蔬不仰官。枯肠更禁搅，姑置密云团。"
        },
        {
            "标题": "过绿杨桥",
            "作者": "陆游",
            "内容": "过县东驰十里遥，行吟不觉度溪桥。硙轮激水无时息，酒旆迎风尽日摇。\n半掩店门灯煜煜，横穿村市马萧萧。秦吴万里行几遍，莫恨尊前绿鬓凋。"
        },
        {
            "标题": "十一月上七日蔬饭骡岭小店",
            "作者": "陆游",
            "内容": "新粳炊饭白胜玉，枯松作薪香出屋；冰蔬雪菌竞登盘，瓦钵毡巾俱不俗。晓途微雨压征尘，午店清泉带修竹。建溪小春初出碾，一碗细乳浮银粟。老来畏酒厌刍豢，却喜今朝食无肉。尚嫌车马苦縻人，会入青云骑白鹿。"
        },
        {
            "标题": "予好把酒常以小户为苦戏述",
            "作者": "陆游",
            "内容": "我非恶旨酒，好饮而不能。方其临觞时，直欲举斗升。若有物制之，合龠已不胜。岂独观者笑，心亦甚自憎。正如疾逆虏，愤切常横膺，蹭蹬忽衰老，何由效先登？上天无长梯，系日无长绳，可叹固非一，壮志空飞腾。"
        },
        {
            "标题": "晴窗读书自勉",
            "作者": "陆游",
            "内容": "今日雪始晴，遶舍鸟乌乐。老来少睡眠，虽病亦早作。岂无案上书，可与共寂寞。弦歌始风雅，次第窥灏噩。高明仰河汉，曲折穷脉络。唐虞诚未远，洙泗亦如昨。委佩闻都俞，避席承博约。膏肓幸施砭，幽閟欣纳钥。天全鲁壁藏，不堕秦火虐。吾生百世余，其敢负所托！"
        },
        {
            "标题": "夜意",
            "作者": "陆游",
            "内容": "心清知睡少，气定觉神凝。但有一无媿，何妨百不能。灯昏如隔雾，砚冷欲生冰。兀尔遗身世，东窗待日升。"
        },
        {
            "标题": "夜坐园中至夜分",
            "作者": "陆游",
            "内容": "岸巾闲倚胡床坐，步屧还扶拄杖行。渐近秋清知病减，尽捐世累觉心平。翻翻双鹊风枝爽，熠熠孤萤露草明。更欲裴回尽幽兴，丽谯传漏报三更。"
        },
        {
            "标题": "晴甫一日复大风雨连日不止遣怀",
            "作者": "陆游",
            "内容": "书剑当年隘九州，白头归卧一窗幽。染成草色春犹浅，老尽梅花雨未休。复句已无前辈赏，开编时与古人游。山房小瓮今朝熟，不恨尊前自献酬。"
        },
        {
            "标题": "蜻蜓浦",
            "作者": "陆游",
            "内容": "舍北蜻蜓浦，新秋偶一来。菱丝烟际老，芡觜露中开。渔火明还灭，沙禽去却回。吾行兴无尽，舟子莫相催。"
        },
        {
            "标题": "夜泛蜻蜓浦",
            "作者": "陆游",
            "内容": "四顾水无际，三更月未生。偶成摇楫去，不减御风行。烟浦渔歌断，芦洲鬼火明。还家人已睡，小立叩柴荆。"
        },
        {
            "标题": "渔扉",
            "作者": "陆游",
            "内容": "蜻蜓浦上一渔扉，回首人间万事非。卖药山城携鹤去，看碑野寺策驴归。偶因束带悲腰减，常为梳头感发稀。午睡定知无客搅，曲肱闲看雨霏霏。"
        },
        {
            "标题": "晴和出游湖山间",
            "作者": "陆游",
            "内容": "日出气稍和，呼船渡烟津。微风西南来，水面生鱼鳞。适此一日佳，聊娱百年身。捋须俯船舷，一笑彼何人？闰余春事早，已觉阳和新，梅花处处开，幽香袭衣巾。久病喜我出，问讯倾乡邻。舟回不须速，看涌白玉轮。"
        },
        {
            "标题": "新晴野步",
            "作者": "陆游",
            "内容": "吹尽浮云旋作晴，郊原高下水纵横。烟芜漫漫如添色，谷鸟关关已变声。迨酒贱时须痛饮，得人扶处尽闲行。隔湖遥指兰亭路，邻叟追随羡眼明。"
        },
        {
            "标题": "顷岁从戎南郑屡往来兴凤间暇日追怀旧游有赋",
            "作者": "陆游",
            "内容": "昔戍蚕丛北，频行凤集南。烽传戎垒密，驿远客程贪。春尽花犹坼，云低雨半含。种畲多菽粟，蓺木杂松柟。妇汲惟陶器，民居半草庵。风烟迷栈阁，雷霆起湫潭。城郭秦风近，村墟蜀语参。快心逢旷野，刮目望浮岚。考古时兴感，无诗每自惭。嘉陵最堪忆，迎马柳毵毵。"
        },
        {
            "标题": "蜻蜓浦夜泊",
            "作者": "陆游",
            "内容": "风雨忽如秋已深，短篷今夜系枫林。溪翁那问市朝事，蔬食不生杯炙心。横截烟波飞健鹘，远投沙渚落羁禽。斯游谁道伤幽独，犹有残钟伴苦吟。"
        },
        {
            "标题": "闻雁",
            "作者": "陆游",
            "内容": "蜻蜓浦中闻雁声，寒侵短褐客愁生。忽思大散关头路，雪压蒙毡夜下程。"
        },
        {
            "标题": "穷居",
            "作者": "陆游",
            "内容": "厄穷心自乐，寂寞道常尊。老病频辞客，嬉游不出村。淖糜均列鼎，徒步当华轩。不但终吾世，犹堪遗子孙。"
        },
        {
            "标题": "秋冬之交杂赋",
            "作者": "陆游",
            "内容": "避俗嫌林浅，安贫觉屋宽。地炉烧葑火，土榻藉薄团。稚子夸藜糁，高僧辍芋残。霜寒固难出，不怕笑蹒跚。"
        },
        {
            "标题": "秋冬之交杂赋",
            "作者": "陆游",
            "内容": "蓬户终年闭，灵台一事无。贫犹能自活，衰未藉人扶。儿学无歆异，孙啼有启呱。东邻麴道士，折简也能呼。"
        },
        {
            "标题": "书幸",
            "作者": "陆游",
            "内容": "富贵不可为，祸机发须臾，贫贱不可为，饥寒死路衢。我亦贫贱者，死期幸少纾。春雨两耕犊，西畴破烟芜；秋风一钓舟，南浦宿菰蒲。辛勤异退之，亦复有屋庐。堂北凿明窗，可以陈琴书。文章不传世，自适亦有余。"
        },
        {
            "标题": "秋旦",
            "作者": "陆游",
            "内容": "将旦溪风急，新秋天宇宽。凉生竖裁褐，爽入缩缝冠。拊翼鸡频唱，争枝雀正讙。一箪吾已足，芋豆亦加餐。"
        },
        {
            "标题": "穷居",
            "作者": "陆游",
            "内容": "半世伥伥信所之，穷居仍抱暮年悲。烧金术误囊衣薄，种黍年凶酒味醨。大厦万间空有志，後车千乘更无期。掩书常笑城南杜，麻屦还朝授拾遗。"
        },
        {
            "标题": "秋冬之交杂赋",
            "作者": "陆游",
            "内容": "霁日收残霭，微霜作早寒。桐凋无宿叶，水退出新滩。室小才容膝，门低每触冠。平生只此是，何物动忧端！"
        },
        {
            "标题": "秋冬之交杂赋",
            "作者": "陆游",
            "内容": "岭下晨炊黍，津头暮系船。寒潮吞别浦，老木惨苍烟。市徙新山步，耕侵古庙堧。闲人不蓄帻，散发醉江天。"
        },
        {
            "标题": "幽居",
            "作者": "陆游",
            "内容": "穷老苦畏事，雅意在丘壑；结茆镜湖上，卒岁安寂寞。有门常嬾开，壁间挂双屩。犹恨未远人，静夜闻城角。"
        },
        {
            "标题": "穷居",
            "作者": "陆游",
            "内容": "羸病无时已，穷居只自悲。巾偏非雨垫，衣弊岂尘缁。米尽时炊稗，樽空惯啜漓。逐贫虽有赋，乞食未成诗。"
        },
        {
            "标题": "秋风曲",
            "作者": "陆游",
            "内容": "秋风吹雨鸣窗纸，壮士不眠推枕起。床头金尽尊酒空，枥马相看泪如洗。鸿门霸上百万师，安西北庭九千里。帐前画角声入云，陇上铁衣光照水。横飞渡辽健如鹘，谈笑不劳投马箠。堂堂羽檄从天下，夜半斫营孱可鄙。拾萤读书定何益，投笔取封当努力。百斤长刀两石弓，饱将两耳听秋风。"
        },
        {
            "标题": "秋波媚",
            "作者": "陆游",
            "内容": "曾散天花蕊珠宫。一念堕尘中。铅华洗尽，珠玑不御，道骨仙风。\n\n东游我醉骑鲸去，君驾素鸾从。垂虹看月，天台采药，更与谁同。"
        },
        {
            "标题": "秋冬之交杂赋",
            "作者": "陆游",
            "内容": "碓舍临寒水，渔舟弄夕霏。乌将九子过，雉挟两雌飞。浮世萍无蔕，流年弩发机。常思南郑日，县驿跨骡归。"
        },
        {
            "标题": "穷居有感",
            "作者": "陆游",
            "内容": "孤村烟草暮凄迷，笠子蓑衣自架犁。生计似蛛聊补网，弊庐如燕旋添泥。人亡耆旧多时学，地废陂湖失古堤。迂阔自知无著处，敢因穷厄怨推挤。"
        },
        {
            "标题": "穷老",
            "作者": "陆游",
            "内容": "穷老宁须叹，吾生得已多。风埃弃朝帻，烟雨弄渔蓑。富屋乌爰止，闲门爵可罗。人生只此是，得酒且高歌。"
        },
        {
            "标题": "穷居戏咏",
            "作者": "陆游",
            "内容": "赋分虽云薄，谋生亦自疏。但令书有种，敢恨食无余。身病慵行立，庭荒废扫除。寒温虽泛礼，犹辱间何如。"
        },
        {
            "标题": "穷居",
            "作者": "陆游",
            "内容": "仕宦初何得，穷居半士农。清宵叔夜锻，平旦伯鸾舂。马磨犹支日，牛衣亦过冬。湖中有啸父，何计得相从？"
        },
        {
            "标题": "秋冬之交杂赋",
            "作者": "陆游",
            "内容": "雾雨林塘晚，风霜聚落寒。衣冠存简朴，农圃傋艰难。舂簸荞供饵，蒸炊豆作团。此心如古井，无地起涛澜。"
        },
        {
            "标题": "秋後一日风雨",
            "作者": "陆游",
            "内容": "炎歊数日剧，荡涤及秋初。病叶风吹尽，鸣蝉雨打疏。趁凉谋社酒，乘润理园蔬。分喜宁无处，蒲中鱍鱍鱼。"
        },
        {
            "标题": "秋怀十首末章稍自振起亦古义也",
            "作者": "陆游",
            "内容": "暑退财几时，忽已迫霜露；西风一何厉，落叶纷满路。老翁衰可笑，日夜念墐户；衣裘先关怀，膏火亦当具。酒尤不可缓，倾听糟床注。供盘柿栗耳，何敢议雉兔！"
        },
        {
            "标题": "秋怀十首以竹药闭深院琴樽开小轩为韵",
            "作者": "陆游",
            "内容": "小人方盛时，瓦砾视黄金；及其大势去，或不遗一簪。郿坞今尚存，遗戒岂不深。所以栗里翁，惟蓄一素琴。"
        },
        {
            "标题": "秋怀十首以竹药闭深院琴樽开小轩为韵",
            "作者": "陆游",
            "内容": "天镜环千峰，苍翠立云表。渔舟破浪来，泛泛一叶小。云门若耶间，迨此素秋杪。登览不可迟，去若孤鸿矫。"
        },
        {
            "标题": "秋花叹",
            "作者": "陆游",
            "内容": "秋花如义士，荣悴相与同；岂比轻薄花，四散随春风。黄菊抱残枝，寂寞卧寒雨；拒霜更可怜，和蔕浮烟浦。古来结交意，正要共死生。读我秋花诗，可代丹鸡盟。"
        },
        {
            "标题": "秋怀十首末章稍自振起亦古义也",
            "作者": "陆游",
            "内容": "辟尘当以犀，濯缨当以水；龟堂一炷香，世念去如洗。人生天地间，太仓一稊米，哀哉不自悟，役役以至死！孰能从我游，趺坐燔柏子；夜半清磬声，悠然从定起。"
        },
        {
            "标题": "秋霁遣怀",
            "作者": "陆游",
            "内容": "陆生少日心胆壮，万里凭陵寄疏放；玉关曾誓马革裹，沧海岂忧鱼腹葬。人生富贵本细事，钓筑逢时俱将相。正令不遇亦何慊，药鑱丹炉老青嶂。今年秋晚苦多雨，三十六溪新绿涨。极知世事不足论，霁日小舟行可榜。"
        },
        {
            "标题": "秋旱方甚七月二十八夜忽雨喜而有作",
            "作者": "陆游",
            "内容": "嘉谷如焚稗草青，沉忧耿耿欲忘生。钧天九奏箫韶乐，未抵虚檐泻雨声。"
        },
        {
            "标题": "书幸二首 其一",
            "作者": "陆游",
            "内容": "富贵不可为，祸机发须臾。贫贱不可为，饥寒死路衢。\n我亦贫贱者，死期幸少纾。春雨两耕犊，西畴破烟芜。\n秋风一钓舟，南浦宿菰蒲。辛勤异退之，亦复有屋庐。\n堂北凿明窗，可以陈琴书。文章不传世，自适亦有馀。"
        },
        {
            "标题": "秋怀十首末章稍自振起亦古义也",
            "作者": "陆游",
            "内容": "我昔闻关中，水深土平旷；泾渭贯其间，沃壤谁与抗？桑麻郁千里，黍林高一丈；潼华临黄河，古出名将相。沦陷七十年，北首增惨怆。犹期垂老眼，一睹天下壮！"
        },
        {
            "标题": "秋获後即事",
            "作者": "陆游",
            "内容": "秋获春耕力尚余，雨中襏襫种寒蔬。筑居正可茨生草，出市何妨借蹇驴。老境朝晡数匙饭，腐儒生死一编书。敲门忽有岷山使，惭愧交情未作疏。"
        },
        {
            "标题": "秋怀十首末章稍自振起亦古义也",
            "作者": "陆游",
            "内容": "遇酒幸一醉，遇饭幸一饱；或遇空无时，岂复有他巧？乡邻哀其穷，叩户馈麋?。欣然出舍傍，菘韭青落爪。饥羸曾未起，吟讽已稍稍。袖手北窗前，枯肠困搜搅。"
        },
        {
            "标题": "秋怀十首末章稍自振起亦古义也",
            "作者": "陆游",
            "内容": "改朔甫再宿，月见西南隅，纤纤一银勾，挂空疑有无。我行青枫岸，远水浮双凫。新寒入短衣，感此风霜初。颇欲呼小艇，东村行芋区。衣薄且言归，烟火望吾庐。"
        },
        {
            "标题": "秋怀十首以竹药闭深院琴樽开小轩为韵 其六",
            "作者": "陆游",
            "内容": "小人方盛时，瓦砾视黄金。及其大势去，或不遗一簪。\n郿坞今尚存，遗戒岂不深。所以栗里翁，惟蓄一素琴。"
        },
        {
            "标题": "秋获歌",
            "作者": "陆游",
            "内容": "墙头累累柿子黄，人家秋获争登场。长碓捣珠照地光，大甑炊玉连村香。万人墙进输官仓，仓吏炙冷不暇尝。讫事散去喜若狂，醉卧相枕官道傍。数年斯民厄凶荒，转徙沟壑殣相望，县吏亭长如饿狼，妇女怖死儿童僵。岂知皇天赐丰穰，亩收一锺富万箱。我愿邻曲谨盖藏，缩衣节食勤耕桑，追思食不餍糟糠，勿使水旱忧尧汤。"
        },
        {
            "标题": "秋怀十首末章稍自振起亦古义也",
            "作者": "陆游",
            "内容": "雨滴大梧叶，风转孤蓬窠，秋色固凄怆，二物感人多。日月行黄道，倏过如飞梭，大计百年间，贵贱俱销磨。东家及西舍，更代哭与歌。若无杯中物，如此摇落何！"
        },
        {
            "标题": "秋获後即事",
            "作者": "陆游",
            "内容": "多稼如云接百城，村村鼓乐赛西成。顿宽公赋私逋责，一洗儿啼妇叹声。社酒粥醲供晚酌，秋菰玉洁芼晨烹。放翁醉饱摩便腹，自炙亮瓯试雪坑。"
        },
        {
            "标题": "秋怀十首以竹药闭深院琴樽开小轩为韵 其九",
            "作者": "陆游",
            "内容": "天镜环千峰，苍翠立云表。渔舟破浪来，泛泛一叶小。\n云门若耶间，迨此素秋杪。登览不可迟，去若孤鸿矫。"
        },
        {
            "标题": "秋怀十首以竹药闭深院琴樽开小轩为韵",
            "作者": "陆游",
            "内容": "世事本何常，贺吊更在门。弃为沟中断，亦何羡牺樽？祸福要其终，愚智始可言。君看骊山墓，何若杨王孙？"
        },
        {
            "标题": "秋怀十首以竹药闭深院琴樽开小轩为韵",
            "作者": "陆游",
            "内容": "丈夫素所学，致主齐羲轩。恨无同志人，徒欲起九原。痛哭惊世俗，著书成空言。岁月去衮衮，吾其死空村！"
        },
        {
            "标题": "秋怀十首以竹药闭深院琴樽开小轩为韵",
            "作者": "陆游",
            "内容": "吾道久寂寞，不绝如一绵。至人隐市麈，我辈何由见？安得世外士，与之共谈醼？僧话亦或佳，聊可过竹院。"
        },
        {
            "标题": "秋稼渐登识喜",
            "作者": "陆游",
            "内容": "门外新场滑似油，早禾已庆十分收。虹霓不隔郊原雨，蜩蚻争催巷陌秋。人乐风传迎社鼓，路长水溅采莲舟。老翁自笑无它事，欲隐墙东学侩牛。"
        },
        {
            "标题": "秋怀十首以竹药闭深院琴樽开小轩为韵 其二",
            "作者": "陆游",
            "内容": "短裘入重云，长镵求灵药。人蔘四体具，狗杞群吠恶。\n采实去条枚，摘花弃跗萼。长啸忽蹑空，天台赴幽约。"
        },
        {
            "标题": "秋怀十首末章稍自振起亦古义也",
            "作者": "陆游",
            "内容": "短蓑榜轻舟，时过野僧舍。长衫挂数珠，亦入法华社。平生无拣择，生死均早夜，余年犹几何，久已付造化。常嫌乐天佞，却肯退之骂，君看佛骨表，自是无生话。"
        },
        {
            "标题": "秋怀十首以竹药闭深院琴樽开小轩为韵",
            "作者": "陆游",
            "内容": "今日天微寒，处处菊花开。永怀杜拾遗，抱病起登台。古路逢僧过，湿云闻雁来。我亦秋风客，诗成有余哀。"
        },
        {
            "标题": "秋感二首 其一",
            "作者": "陆游",
            "内容": "扶杖龙钟迫耄期，江湖木落更堪悲。醉中光景似得志，梦里朋侪如少时。\n落笔龙蛇仲蒙帖，满怀风月季长诗。前朝名胜凋零尽，百岁关心只自知。"
        },
        {
            "标题": "秋怀十首末章稍自振起亦古义也",
            "作者": "陆游",
            "内容": "皇天本无心，万物各有时。飞鸿何预人，南翔每如期。仰看霜露坠，俯叹草木衰。英英篱下菊，秀色独满枝。岂无一樽酒，相与斟酌之。耋老天所佚，行歌复何疑？"
        },
        {
            "标题": "秋怀十首末章稍自振起亦古义也",
            "作者": "陆游",
            "内容": "秋高天薄寒，夹衣已出笥；团团素纨扇，时至自当弃。明年机中练，与我亦何异？宫妾感物悲，此岂丈夫事？吾曹一出门，所遇皆有义。夷齐死千年，高风邈难嗣。"
        },
        {
            "标题": "秋晴出游",
            "作者": "陆游",
            "内容": "雨余清冷近霜天，拄杖闲拖不挂钱。黄叶舞风初簌簌，碧渠通溜正溅溅。无情日驭工催老，耐事天公听放颠。薄暮行歌并湖去，有人偷样画臞僊。"
        },
        {
            "标题": "秋怀十首以竹药闭深院琴樽开小轩为韵",
            "作者": "陆游",
            "内容": "短裘入重云，长鑱求灵药。人葠四体具，狗杞群吠恶。采实去条枚，摘花弃跗萼。长啸忽蹑空，天台赴幽约。"
        },
        {
            "标题": "秋怀十首以竹药闭深院琴樽开小轩为韵",
            "作者": "陆游",
            "内容": "我非王子猷，赋性亦爱竹。舍外地十亩，不艺凡草木。长吟杂清啸，触目皆此族。更招竹林人，枕藉糟与曲。"
        },
        {
            "标题": "秋晴园中山禽绝多有感而赋",
            "作者": "陆游",
            "内容": "九日秋阴一日晴，山禽应喜我闲行。幽吭弄暖闲相命，劲翮凌风远有声。熟果啄余看核堕，细枝衔得欲巢成。名园美荫不飞去，似比交朋犹有情。"
        },
        {
            "标题": "秋晴出游",
            "作者": "陆游",
            "内容": "雨馀清冷近霜天，拄杖闲拖不挂钱。黄叶舞风初簌簌，碧渠通溜正溅溅。\n无情日驭工催老，耐事天公听放颠。薄暮行歌并湖去，有人偷样画癯仙。"
        },
        {
            "标题": "秋晴欲出城以事不果",
            "作者": "陆游",
            "内容": "古人已去不可回，今人日夜归泉台。浮生细看只此是，到死自苦何为哉？矜名饰诈竟一世，忍寒触热忘其骸。不令金樽映翠杓，坐待白骨生苍苔。清秋九月瘴如洗，白盐千仞高崔嵬。荒庭落叶不可扫，惟有丛菊争先开。瀼西黄柑霜落爪，溪口赤梨丹染腮，熊肪玉洁美香饭，鮓脔花糁宜新醅。南窗病起亦萧散，甚欲往探城西梅。一官底处不败意，正用此时持事来！"
        },
        {
            "标题": "秋近",
            "作者": "陆游",
            "内容": "石榴萱草并成空，又见墙阴苋叶红。茶酽颇妨千里梦，簟凉初怯五更风。新瓜落刃冰盘里，晚燕添巢画阁中。身健流年俱可乐，故人自欠一尊同。"
        },
        {
            "标题": "秋来瘦甚而益健戏作",
            "作者": "陆游",
            "内容": "莫笑形羸不自支，清虚正与老人宜。矛头淅米谁能食，甑里生尘却自奇。独钓又逢秋晚後，安眠常到日高时。迩来久雨墙垣壤，砟竹东冈自作篱。"
        },
        {
            "标题": "秋郊有怀",
            "作者": "陆游",
            "内容": "漫漫荞麦花，如雪覆平野；离离豆子荚，数枝忽堪把。颇忆故乡时，屏迹谢车马，水宿依蟹舍，泥行没牛骻。作劳归薄暮，浊酒倾老瓦，缕飞绿鲫脍，花簇赬鲤鮓。弃官虽未决，世念亦已且，浩歌续楚狂，幽怀欣独写。"
        },
        {
            "标题": "秋郊有怀",
            "作者": "陆游",
            "内容": "秋山瘦益奇，秋水浅可涉。出城西风劲，拂帽吹脱叶。新霜拆栗罅，宿雨饱豆荚，枯柳无鸣蜩，寒花有穿蝶。郊行得幽旷，颇觉耳目惬。断云北山来，欣然与之接。挂冠易事尔，看镜叹勋业。永怀桑乾河，夜渡拥马鬣。"
        },
        {
            "标题": "秋郊有怀",
            "作者": "陆游",
            "内容": "檐头买双兔，市店取斗酒；还家扫北窗，欢言酌亲友。家贫气未馁，礼薄情更厚。高吟金石裂，健笔龙蛇走。酒阑起出门，孤月挂衰柳。大笑各散归，吾辈可不朽。官身缚简书，此乐宁复有？怅望秦稽云，凭高一搔首。"
        },
        {
            "标题": "小集",
            "作者": "陆游",
            "内容": "乌桕遮山路，红蕖满野塘。病苏身渐健，秋近夜微凉。\n杯酌随宜具，渔歌尽意长。儿曹娱老子，团坐说丰穰。"
        },
        {
            "标题": "秋尽自遣",
            "作者": "陆游",
            "内容": "老健非颐摄，羁穷为折除。人情看已惯，身在不论余。席下钱虽尽，缾中粟有储。行歌混樵牧，吾计未全疏。"
        },
        {
            "标题": "秋郊有怀四首 其一",
            "作者": "陆游",
            "内容": "漫漫荞麦花，如雪覆平野。离离豆子荚，数枝忽堪把。\n颇忆故乡时，屏迹谢车马。水宿依蟹舍，泥行没牛胯。\n作劳归薄暮，浊酒倾老瓦。缕飞绿鲫脍，花簇赪鲤鲊。\n弃官虽未决，世念亦已且。浩歌续楚狂，幽怀欣独写。"
        },
        {
            "标题": "秋晴见天际飞鸿有感",
            "作者": "陆游",
            "内容": "新晴天宇色正青，群鸿高骞在冥冥。儿童相呼共仰视，我亦扶杖来中庭。丰年到处稻粱满，胡不暂下栖沙汀？应须江海寄旷快，肯为霜雪嗟飘零！书生可笑不自喜，憔悴久翦笼中翎。鸥波万里每媿杜，鹤化千载知非丁。风前哀号漫激烈，月下孤影常伶竮。诗成欲写复嬾去，诵似溪友声泠泠。"
        },
        {
            "标题": "秋郊有怀四首 其三",
            "作者": "陆游",
            "内容": "楚人固多孱，妄谓秋可悲。宁知河岳间，气俗乐此时。\n壮士鸣雕弓，健马嚼枯萁。日驰三百里，榆关赴战期。\n阵云压龙庭，杀气摇参旗。炽火燎狐兔，倒泻黄金卮。\n勒铭燕然石，千载镇胡儿。安能空山里，冻研哦清诗。"
        },
        {
            "标题": "去新春才旬馀霁色可爱",
            "作者": "陆游",
            "内容": "宦游强半侍仙祠，况是悬车耄及时。厚薄人情穷易见，阴晴天气病先知。\n绿樽一醉真当勉，白发千茎莫自疑。野渡山村梅柳动，身闲何处不熙熙。"
        },
        {
            "标题": "去新春才旬余霁色可爱",
            "作者": "陆游",
            "内容": "宦游强半侍僊祠，况是悬车耄及时。厚薄人情穷易见，阴晴天气病先知。绿樽一醉真当勉，白发千茎莫自疑。野渡山村梅柳动，身闲何处不熙熙？"
        },
        {
            "标题": "秋晴每至园中辄抵暮戏示儿子",
            "作者": "陆游",
            "内容": "老翁七十如童儿，置书不观事游嬉；园中垒瓦强名塔，庭下埋盆聊作池。青蒲红蓼共掩映，病棕瘦竹相扶持。衰颓已作老骥卧，来往尚如黄犊驰。但知身存百无害，莫问老健能几时。汝勤挟筴乃堪笑，且共饭豆羹秋葵。"
        },
        {
            "标题": "秋怀十首以竹药闭深院琴樽开小轩为韵",
            "作者": "陆游",
            "内容": "惟王居法宫，玉帛来四裔。一朝启戎心，边城或昼闭。养生能体此，皆可阅千岁。利欲喜乘人，日夜劝自励。"
        },
        {
            "标题": "秋来益觉顽健时一出游意中甚适杂赋五字十首 其二",
            "作者": "陆游",
            "内容": "何许是吾庐，南临古镜湖。园林垂橘柚，门巷落楸梧。\n床稳龟无息，巢新鹤有雏。邻翁殊耐久，有酒即相呼。"
        },
        {
            "标题": "秋日晨起",
            "作者": "陆游",
            "内容": "翻树鸦知旦，横空雁戒寒。但欣苏肺渴，未暇议衣单。粥鼎汤初沸，香篝火半残。读书心渐嬾，顾影一长叹。"
        },
        {
            "标题": "秋日遣怀",
            "作者": "陆游",
            "内容": "秋夜坐东窗，残雨时一滴。四壁无人声，心境两虚寂。吾方游物初，超然谢形役。一毫傥未尽，何往非勍敌。"
        },
        {
            "标题": "秋来益觉顽健时一出游意中甚适杂赋五字十首 其九",
            "作者": "陆游",
            "内容": "万古无穷梦，馀年欲散云。身虽迫衰谢，学未废锄耘。\n开卷多新得，逢人有旧闻。伏生虽九十，犹冀与斯文。"
        },
        {
            "标题": "秋日遣怀",
            "作者": "陆游",
            "内容": "晨几手作墨，午窗身磑茶：岂惟要小劳，亦以御百邪。儿童不解此，倾心逐纷华。君看如山祸，萌在一念差。"
        },
        {
            "标题": "秋日次前辈新年韵",
            "作者": "陆游",
            "内容": "残年垂九十，云鬓不胜繁。卖屦籴炊米，典衣租废园。山深云满屋，夜静月当门。邻曲时相过，扶行赖稚孙。"
        },
        {
            "标题": "秋日遣怀",
            "作者": "陆游",
            "内容": "西来浮涛江，东眺俯镜湖。其中绵千里，郁郁桑麻区。禹葬有遗窆，粤亡无故墟。秋风吹短褐，望古空踌躇。"
        },
        {
            "标题": "秋日怀东湖",
            "作者": "陆游",
            "内容": "罨画池边小钓矶，垂竿几度到斜晖，青苹叶动知鱼过，朱阁帘开看燕归。岁晚官身空自闵，途穷世事巧相违。边州客少巴歌陋，谁与愁城略解围？"
        },
        {
            "标题": "秋来益觉顽健时一出游意中甚适杂赋五字十首 其三",
            "作者": "陆游",
            "内容": "原野无闲土，乡闾有老人。疾平行已健，秋晚醉差频。\n啄黍黄鸡嫩，迎霜紫蟹新。百年元任运，一笑却关身。"
        },
        {
            "标题": "秋日焚香读书戏作",
            "作者": "陆游",
            "内容": "世事无端自纠纷，放翁隐几对炉熏。好官何恨输玄保，奇字犹须属子云。婆律一铢能敌国，水沉盈握有兼斤。闭门莫怪常终日，不是高人不遣闻。"
        },
        {
            "标题": "秋日村舍",
            "作者": "陆游",
            "内容": "会稽城南古大泽，霜晴水落烟波迮。寒风萧萧凋榉柳，暖日晖晖秀荞麦。传闻新诏募新军，复道公车纳群策。忠诚所感金石开，勉建功名垂竹帛。"
        },
        {
            "标题": "秋来益觉顽健时一出游意中甚适杂赋五字十首 其七",
            "作者": "陆游",
            "内容": "穷阨非由命，从来作计疏。妄营资鬼笑，多爱夺狐书。\n何事能陶写，惟当尽破除。霜晴宜著屐，不敢笑无驴。"
        },
        {
            "标题": "秋日遣怀",
            "作者": "陆游",
            "内容": "自我归故山，不知岁月徂。念虽迫霜露，忧国犹区区。老不能上疏，泰阶陈六符。安得子元子，同歌于蒍于！"
        },
        {
            "标题": "秋日遣怀",
            "作者": "陆游",
            "内容": "野风声如潮，溪水色可染。浮云时翳日，亦作雨数点。行歌虽放浪，未至越绳检。萧然茅三间，送老此山崦。"
        },
        {
            "标题": "秋日次前辈新年韵",
            "作者": "陆游",
            "内容": "老人常独处，一笑比河清。终日无来客，三年不入城。高眠听酒滴，危坐对云生。矫首羲皇世，吾其享大羹？"
        },
        {
            "标题": "秋日遣怀",
            "作者": "陆游",
            "内容": "今年秋气早，风露应时令；晨起换熟衣，残暑已退听。松声满庭户，萧然失衰病。人众何足言，天固不可胜。"
        },
        {
            "标题": "秋日遣怀",
            "作者": "陆游",
            "内容": "离离上药苗，郁郁灵芝荣，我昔逢异人，琐细皆能名。击石以取火，薪桂持煎烹，五云夜覆鼎，谈笑得长生。"
        },
        {
            "标题": "秋日次前辈新年韵",
            "作者": "陆游",
            "内容": "旧交多隽杰，离散各何之？骐骥志千里，鹪鹩巢一枝。青云迷故步，白首负明时。幸有残书卷，犹堪付小儿。"
        },
        {
            "标题": "秋日次前辈新年韵",
            "作者": "陆游",
            "内容": "浮家久居蜀，下峡晚还东。天际孤帆远，花前百榼空。旅游浑似梦，年运遂成翁。欲话峨眉月，无人可与同。"
        },
        {
            "标题": "秋日出游戏作",
            "作者": "陆游",
            "内容": "薄云韬日未成雨，野水啮沙争赴溪。书册嬾看聊作伴，酒壶不饮亦常携。"
        },
        {
            "标题": "秋日村舍",
            "作者": "陆游",
            "内容": "川云惨惨欲成雨，宿麦苍苍初覆土。芋肥一本可专车，蟹壮两螫能敌虎。村村婚嫁花簇檐，庙庙祷祠神降语。儿孙力稼供赋租，千年万年报明主。"
        },
        {
            "标题": "秋日出游戏作",
            "作者": "陆游",
            "内容": "箬帽蓑衣自道宜，不论晴雨著无时。半醒半醉人争看，是圣是凡谁得知？"
        },
        {
            "标题": "秋日次前辈新年韵五首 其一",
            "作者": "陆游",
            "内容": "孤生虽永弃，要亦是黎元。渺渺烟中路，冥冥海上村。\n小滩看鹭立，平野送鸦翻。即欲掩关卧，南山犹未昏。"
        },
        {
            "标题": "秋日次前辈新年韵五首 其五",
            "作者": "陆游",
            "内容": "残年垂九十，雪鬓不胜繁。卖屦籴炊米，典衣租废园。\n山深云满屋，夜静月当门。邻曲时相过，扶行赖稚孙。"
        },
        {
            "标题": "秋日怀东湖",
            "作者": "陆游",
            "内容": "小阁东头罨画池，秋来长是忆幽期。身如巢燕临归日，心似堂僧欲动时。病思羁怀惟付酒，西风落日更催诗。故知岁暮常多感，不独当年宋玉悲。"
        },
        {
            "标题": "秋晴",
            "作者": "陆游",
            "内容": "身健心闲百虑轻。秋晴未必减春晴。晨窗暖日烘花气，午枕微风送鸟声。韫玉砚凹宜墨色，冷金牋滑助诗情。少年风味嗟犹在，虚道归休学力耕。"
        },
        {
            "标题": "秋来益觉顽健时一出游意中甚适杂赋五字十首 其八",
            "作者": "陆游",
            "内容": "寓世年虽往，安心疾已平。每思丹灶冷，宜觉世缘轻。\n布被鸡催晓，蓬窗鹊噪晴。呼儿净洗砚，书帖寄青城。"
        },
        {
            "标题": "秋日步至湖桑埭西",
            "作者": "陆游",
            "内容": "伏枕衰方剧，搘筇气忽增。细泉鸣暗窦，疏树映孤灯。断雁寒依渚，强鱼健脱罾。行缠已无用，却作在家僧。"
        },
        {
            "标题": "秋日遣怀",
            "作者": "陆游",
            "内容": "胸中何所有，世界如河沙；区区吞云梦，何至为客夸。初见卖苑冰，青门已无瓜。天河正不远，秋风乘客槎。"
        },
        {
            "标题": "乙巳秋暮独酌",
            "作者": "陆游",
            "内容": "山阴老道士，寄情鱼鸟中。幽户绿萝月，孤舟白苹风。岂无小瓮熟，尊杓谁与同？邂逅得知心，一见叹犹龙。"
        },
        {
            "标题": "秋日杂咏",
            "作者": "陆游",
            "内容": "久雨初睛喜欲迷，青鞋踏遍舍东西。忽然来到柳桥下，露湿蓼花红一溪。"
        },
        {
            "标题": "秋日山居晏起",
            "作者": "陆游",
            "内容": "年年睡债苦相关，好梦长随苦角残。作意归来偿宿负，透窗遮莫已三竿。"
        },
        {
            "标题": "秋日闻蝉",
            "作者": "陆游",
            "内容": "断角斜阳触处愁，长亭搔首晚悠悠。世间最是蝉堪恨，送尽行人更送秋。"
        },
        {
            "标题": "秋日遣怀八首 其八",
            "作者": "陆游",
            "内容": "晨几手作墨，午窗身硙茶。岂惟要小劳，亦以禦百邪。\n儿童不解此，倾心逐纷华。君看如山祸，萌在一念差。"
        },
        {
            "标题": "秋日山居四首 其四 夜坐",
            "作者": "陆游",
            "内容": "老懒开编早欠伸，强搔短发照青荧。齑盐二十年前梦，尚想长廊撼夜铃。"
        },
        {
            "标题": "秋日杂咏",
            "作者": "陆游",
            "内容": "五百年前贺季真，再来依旧作闲人。一生看尽佳风月，不负湖山不负身。"
        },
        {
            "标题": "秋日杂咏",
            "作者": "陆游",
            "内容": "叶底珍禽不受呼，弄风小蝶点残芜。舍南舍北秋光好，到处皆成一画图。"
        },
        {
            "标题": "秋日杂咏",
            "作者": "陆游",
            "内容": "菰蒲风起暮萧萧，烟歛林疏见断桥。白蟹（上制下鱼）鱼初上市，轻舟无数去乘潮。"
        },
        {
            "标题": "秋日徙倚门外久之",
            "作者": "陆游",
            "内容": "舍前烟水似潇湘，白首归来爱故乡。五亩山园郁桑柘，数椽茅屋映菰蒋。翻翻小繖船归郭，渺渺长歌月满塘。却掩柴荆了无事，篆盘重点已残香。"
        },
        {
            "标题": "秋赛",
            "作者": "陆游",
            "内容": "柳姑庙前烟出浦，冉冉萦空青一缕；须臾散作四山云，明日来为社公雨。小巫屡舞大巫歌，士女拜祝肩相摩，芳茶绿酒进杂遝，长鱼大胾高嵯峨。常年徵科烦箠楚，县家血湿庭前土。妻啼儿号不敢怨，期会常忧累官府。今年家家有余粟，县符未下输先足。木刻吏，蒲作鞭，自然粟帛如流泉，储积不愁无九年！"
        },
        {
            "标题": "秋日杂咏",
            "作者": "陆游",
            "内容": "都门初出若登仙，弄水穿云喜欲颠。只恐光阴巳无几，不知又过十三年。"
        },
        {
            "标题": "秋晚寓叹",
            "作者": "陆游",
            "内容": "幽梦鸡呼觉，孤愁雨滴成。天高那可问，年往若为情？孱虏犹遗育，神州未削平。登高西北望，衰涕对谁倾？"
        },
        {
            "标题": "秋日杂咏",
            "作者": "陆游",
            "内容": "桐叶吹残柳亦稀，溪头倚杖立斜晖。谁知老子无穷喜，待得吾儿小艇归？"
        },
        {
            "标题": "秋思绝句",
            "作者": "陆游",
            "内容": "枳棘编篱昼掩门，桑麻遮路不知村。平生诗句传天下，白首还家自灌园。"
        },
        {
            "标题": "秋晚村舍杂咏",
            "作者": "陆游",
            "内容": "村巷翳桑麻，萧然野老家。园丁种冬菜，邻女卖秋茶。啄木矜奇服，牵牛蔓碧花。一樽虽草草，笑语且喧哗。"
        },
        {
            "标题": "秋晚书感",
            "作者": "陆游",
            "内容": "丘冢相望故旧空，放翁犹复寄沤中。少眠危坐待窗白，得酒细倾生颊红。虽媿蛟龙起云雨，尚胜鱼鸟困池笼。秋来莫道无游兴，野渡村桥处处通。"
        },
        {
            "标题": "秋思二首 其一",
            "作者": "陆游",
            "内容": "乌帽翩翩九陌尘，杖藜谁记岸纶巾。遗簪见取终安用，弊帚虽微亦自珍。\n廊庙似闻怜老病，云山渐欲属闲身。墙隅苜蓿秋风晚，独倚门扉感慨频。"
        },
        {
            "标题": "秋晚思梁益旧游三首 其二",
            "作者": "陆游",
            "内容": "忆昔西行万里馀，长亭夜夜梦归吴。如今历尽风波恶，飞栈连云是坦途。"
        },
        {
            "标题": "秋社二首 其二",
            "作者": "陆游",
            "内容": "浦溆渔歌远，茆茨绩火明。新凉迎病起，乐事及秋成。\n社肉分初至，官壶买旋倾。残年得家食，何以报时清。"
        },
        {
            "标题": "秋晚思梁益旧游",
            "作者": "陆游",
            "内容": "忆昔西行万里余，长亭夜夜梦归吴。如今历尽风波恶，飞栈连云是坦途。"
        },
        {
            "标题": "秋晚书感",
            "作者": "陆游",
            "内容": "牺象初心岂愿才，沟中虽断不须哀。吾生自信云舒卷，客态谁论燕去来？夕露正看沾草棘，晨霜已见落楸槐。耄年闭户真无憾，葑火更阑熟芋魁。"
        },
        {
            "标题": "秋晚岁登戏作",
            "作者": "陆游",
            "内容": "水落沙痕出，天高野气严。饼香油乍压，齑美韭新腌。裘褐风霜逼，衡茆醉梦兼。菊花香满把，聊得儗陶潜。"
        },
        {
            "标题": "秋思四首 其一",
            "作者": "陆游",
            "内容": "湖边一夜霜，庭树无秋声。懒不近笔砚，何以纾幽情。\n但有一睡耳，展转无由成。起拥地炉暖，坐待天窗明。"
        },
        {
            "标题": "秋晚村舍杂咏二首 其二",
            "作者": "陆游",
            "内容": "秋晚年中熟，湖乡未寂寥。步头横画舫，柳外出朱桥。\n潮壮知多蟹，霜迟不损荞。家家新酿美，邻里递相邀。"
        },
        {
            "标题": "秋晚寓叹",
            "作者": "陆游",
            "内容": "野处仍多病，经年无与游。僧庸几市井，医傲过公侯。不睡愁逢夜，无衣怯到秋。一端聊自慰，问事有长头。"
        },
        {
            "标题": "秋思绝句",
            "作者": "陆游",
            "内容": "一片云生便作阴，东轩草树共萧森。秋风岂必关人事，自是衰翁感慨深。"
        },
        {
            "标题": "秋思绝句",
            "作者": "陆游",
            "内容": "烟草茫茫楚泽秋，牧童吹笛唤归牛。九衢不是风尘少，一点能来此地不？"
        },
        {
            "标题": "秋思绝句",
            "作者": "陆游",
            "内容": "黄蛱蝶轻停曲槛，红蜻蜓小过横塘。老人未肯杀风景，睡起熏笼重炷香。"
        },
        {
            "标题": "秋日杂咏",
            "作者": "陆游",
            "内容": "久雨初晴喜欲迷，青鞋踏偏舍东西。忽然来到柳桥下，露湿蓼花红一溪。"
        },
        {
            "标题": "秋树",
            "作者": "陆游",
            "内容": "秋风一夜吹桥树，明日来看已非故。吴中九月霜尚薄，落叶半随飞鸟去。老人心事感凋零，只欲逢秋醉不醒。范宽用意真难解，偏写丹枫作画屏。"
        },
        {
            "标题": "秋晚衰疾稍平聊识喜怀",
            "作者": "陆游",
            "内容": "世事纷纷博局中，岂知造物贷衰翁。短筇倚壁知身健，小甑炊粳喜岁丰。霜近平郊多雁落，雨频断港有船通。更余一事生诗兴，乌柏新添数叶红。"
        },
        {
            "标题": "秋社",
            "作者": "陆游",
            "内容": "雨馀残日照庭槐，社鼓鼕鼕赛庙回。又见神盘分肉至，不堪沙雁带寒来。\n书因忌作闲终日，酒为治聋醉一杯。记取镜湖无限景，蘋花零落蓼花开。"
        },
        {
            "标题": "秋晚寓叹",
            "作者": "陆游",
            "内容": "老叹交朋尽，闲知日月长。著书终覆瓿，得句漫投囊。霜树昏鸦黑，风帘小蠂黄。村醪如水薄，也复答年光。"
        },
        {
            "标题": "秋晚岁登戏作",
            "作者": "陆游",
            "内容": "漫漫荞铺白，累累橘弄黄。未论痴腹饱，已觉醉魂香。曳杖行歌里，抛书倦枕傍。轩车虽已矣，终媿食官仓。"
        },
        {
            "标题": "秋日杂咏",
            "作者": "陆游",
            "内容": "十里秋风画角哀，夕阳光景亦佳哉！正疑白鹭归何晚，一片雪从天际来。"
        },
        {
            "标题": "秋晚村舍杂咏二首 其一",
            "作者": "陆游",
            "内容": "村巷翳桑麻，萧然野老家。园丁种冬菜，邻女卖秋茶。\n啄木矜奇服，牵牛蔓碧花。一樽虽草草，笑语且喧哗。"
        },
        {
            "标题": "秋晚寓叹",
            "作者": "陆游",
            "内容": "荷叶枯已尽，菊花残更香。带酲尝野橘，和梦听啼螿。鬓畔流年速，灯前旧话长。寒龟且未死，不必恨楮床。"
        },
        {
            "标题": "秋社",
            "作者": "陆游",
            "内容": "浦漵渔歌远，茆茨绩火明。新凉迎病起，乐事及秋成。社肉分初至，官壶买旋倾。残年得家食，何以报时清？"
        },
        {
            "标题": "秋思绝句",
            "作者": "陆游",
            "内容": "荣悴元知岂有常，纷纷草木占年光。霜风一扫知何在，楚客从来枉断肠。"
        },
        {
            "标题": "秋晚寓叹六首 其一",
            "作者": "陆游",
            "内容": "荷叶枯已尽，菊花残更香。带酲尝野橘，和梦听啼螀。\n鬓畔流年速，灯前旧话长。寒龟且未死，不必恨支床。"
        },
        {
            "标题": "秋思绝句",
            "作者": "陆游",
            "内容": "胸次本来容具区，自私盆盎一何愚！片帆忽逐秋风起，聊试人间万里途。"
        },
        {
            "标题": "秋夕大风松声甚壮戏作短歌",
            "作者": "陆游",
            "内容": "人生不自怜，坐受外物械。荣华难把玩，俄顷皆变坏。山栖亦何有，耳目差旷快。秋郊多烈风，夜壑起松籁。初闻尚萧瑟，髣佛听严濑；忽如倒巨浸，便欲翻大块；又疑楚汉战，澒洞更胜败；不然六月雨，雷电奔百怪。三更势稍歛，铁马归入塞。孰能从吾游，洗汝胸次隘？"
        },
        {
            "标题": "秋思三首 其一",
            "作者": "陆游",
            "内容": "乌桕微丹菊渐开，天高风送雁声哀。诗情也似并刀快，剪得秋光入卷来。"
        },
        {
            "标题": "秋晚散步门外",
            "作者": "陆游",
            "内容": "栗里归栽菊，青门隐卖瓜。羸躯病天色，衰鬓怯年华。野旷乌声乐，溪清雁影斜。门退，也拟筑堤沙。"
        },
        {
            "标题": "秋晚思梁益旧游",
            "作者": "陆游",
            "内容": "幅巾筇杖立篱门，秋意萧条欲断魂。恰似嘉陵江上路，冷云微雨湿黄昏。"
        },
        {
            "标题": "秋晚雨中作",
            "作者": "陆游",
            "内容": "新雁南来岁又残，萧萧风雨暗江干。客疏似悉尔来病，酒薄不禁如许寒。草络篱头花尚碧，树当浦口叶初丹。醉来且拥黄紬睡，莫问何时后土乾。"
        },
        {
            "标题": "秋社",
            "作者": "陆游",
            "内容": "明朝逢社日，邻曲乐年丰。稻蟹雨中尽，海氛秋後空。不须谀土偶，正可倚天公。酒满银杯绿，相呼一笑中。"
        },
        {
            "标题": "秋晚思梁益旧游",
            "作者": "陆游",
            "内容": "沧波极目江乡恨，衰草连天塞路愁。三十年间行万里，不论南北怯登楼。"
        },
        {
            "标题": "秋晚寓叹",
            "作者": "陆游",
            "内容": "十里丹枫岸，三家小麦村。山多妨极目，秋晚易消魂。火举船过埭，人行犬吠门。穷愁已如许，那更雨昏昏！"
        },
        {
            "标题": "秋词",
            "作者": "陆游",
            "内容": "东吴七月暑未艾，川云忽兴天昼晦。蔽空雨点弩发机，平地成渠屋穿背。早禾玉粒自天泻，村北村南喧地碓。大牲如阜酒如江，相唤龙祠作秋赛。"
        },
        {
            "标题": "秋暑夜兴",
            "作者": "陆游",
            "内容": "寂寂空廊络纬鸣，消摇岸帻近南荣。闲眠簟作波纹冷，新浴衣如蝉翼轻。微雨已收云尽散，众星俱隐月徐行。呼童持烛开藤纸，一首清诗取次成。"
        },
        {
            "标题": "秋晚病起",
            "作者": "陆游",
            "内容": "心静病良已，翛然巾履轻。灰深地炉暖，日出纸窗明。宿雨全消瘴，新霜剩得晴。井梧殊可念，无叶送秋声。"
        },
        {
            "标题": "秋思四首 其三",
            "作者": "陆游",
            "内容": "稽山九十翁，病起无气力。拥杖牧鸡豚，乃是老人职。\n一杯芋糁羹，孙子唤翁食。既饱负朝阳，自愧尔何德。"
        },
        {
            "标题": "秋暑夜起追凉",
            "作者": "陆游",
            "内容": "漱罢寒泉弄月明，浩然风露欲三更。曲阑干畔踟躇久，静听空廊络纬声。"
        },
        {
            "标题": "秋晚村舍杂咏",
            "作者": "陆游",
            "内容": "秋晚年中熟，湖乡未寂寥。步头横画舫，柳外出朱桥。潮壮知多蟹，霜迟不损荞。家家新酿美，邻里递相邀。"
        },
        {
            "标题": "秋晚湖上",
            "作者": "陆游",
            "内容": "已过西成赛庙期，家家下麦不容迟。夕阳遍野人归後，秋水生滩鹭集时。灵药不治怀抱恶，好诗空益鬓毛衰。从来未识苏司业，愁绝西风满酒旗。"
        },
        {
            "标题": "秋晚三首 其三",
            "作者": "陆游",
            "内容": "世事无穷似弈棋，不如常采故山芝。萧萧鸡犬三家聚，莽莽风烟十里陂。\n幸有浊醪从客醉，常忧黠鬼笑人痴。清秋乐处君知否，庭下幽花渐可移。"
        },
        {
            "标题": "秋社",
            "作者": "陆游",
            "内容": "雨余残日照庭槐，社鼓冬冬赛庙回。又见神盘分肉至，不堪沙雁带寒来。书因忌作闲终日，酒为治聋醉一杯。记取镜湖无限景，苹花零落蓼花开。"
        },
        {
            "标题": "秋晚幽居",
            "作者": "陆游",
            "内容": "吴中秋晚气犹和，疾竖其如此老何？鸟语渐稀人睡美，木阴初薄夕阳多。扫园日日成幽趣，抚枕时时亦浩歌。车辙久空君勿叹，文殊自解问维摩。"
        },
        {
            "标题": "秋夜出门观月",
            "作者": "陆游",
            "内容": "六十衰翁适得闲，一秋无事掩柴关。雁来惨淡沙场外，月出苍茫云海间。饮酒已衰犹爱客，著书初毕可藏山。此生终羡渔家乐，小艇常冲夕霭还。"
        },
        {
            "标题": "秋夜感旧十二韵",
            "作者": "陆游",
            "内容": "冷萤缀蓬根，忽复照高树。年光逝不留，百感集迟暮。往者秦蜀间，慷慨事征戍。猿啼鬼迷店，马噤飞石舖。危岭高入云，朽栈劣容步。天近星宿大，江恶蛟鼍怒。意气颇自奇，性命那复顾。最怀清渭上，冲雪夜掠渡。封侯细事尔，所冀垂竹素。兜鍪竟何成，岂独儒冠误？当时妄校尉，旗纛今照路。浩歌遂成章，聊慰老不遇。"
        },
        {
            "标题": "秋夜泊舟亭山下",
            "作者": "陆游",
            "内容": "逢水逢山到处留，可怜身世寄孤舟。一汀苹露渔村晚，十里荷花野店秋。羽檄未闻传塞外，金椎先报击衙头。煌煌太白高千丈，那得功名取次休。"
        },
        {
            "标题": "秋夕露坐作",
            "作者": "陆游",
            "内容": "银河半落露华清，南斗阑干北斗明。冉冉方悲老将至，纤纤又叹月初生。酒床细滴香浮瓮，衣杵相闻声满城。万卷读书无用处，却将耕稼报升平。"
        },
        {
            "标题": "秋夜感遇十首以孤村一犬吠残月几人行为韵",
            "作者": "陆游",
            "内容": "昔遇高皇帝，同朝多伟人。哀哉逝不留，焄蒿返苍旻。存者才一二，相望不得亲。秋风闻雁过，老泪沾衣巾。"
        },
        {
            "标题": "秋夜感遇十首以孤村一犬吠残月几人行为韵",
            "作者": "陆游",
            "内容": "畏首复畏尾，吾身其余几？虽云食不足，健决岂不伟。蓬窗对亲旧，情话来亹亹。何以永今朝，沽酒刺圈豨。"
        },
        {
            "标题": "秋夜池上作",
            "作者": "陆游",
            "内容": "短发飕飕病骨轻，临池闲看露荷倾。月明何与浮云事，正向圆时故故生。"
        },
        {
            "标题": "秋夜即事",
            "作者": "陆游",
            "内容": "鸟宿牛归户欲扃，灯前老子影伶俜。湿云不散初闻雁，深竹微明尚有萤。一卷旧书开蠹简，半升浊酒倒余瓶。乘闲欲拟归来作，小草斜行满曲屏。"
        },
        {
            "标题": "秋夜读书有感二首 其二",
            "作者": "陆游",
            "内容": "齿发凋残志有馀，一编聊复遂吾初。老来每恨无同学，梦里犹曾得异书。\n家世偏憎慕青紫，儿童切莫话龙猪。正令世世皆农圃，廉让何妨化里闾。"
        },
        {
            "标题": "秋夜感遇十首以孤村一犬吠残月几人行为韵",
            "作者": "陆游",
            "内容": "唐虞治巍巍，洙泗道益明。岂知秦汉後，佛老起纵横。诗书虽仅存，韶頀无遗声。书生幸有闻，未死犹力行。"
        },
        {
            "标题": "秋夜独酌",
            "作者": "陆游",
            "内容": "壮志随年减，羁愁与夜长。月高寒晖淡，花坼露丛香。仕畏谗销骨，归判酒腐肠。青灯写孤影，相劝尽余觞。"
        },
        {
            "标题": "秋兴",
            "作者": "陆游",
            "内容": "樵风溪上弄扁舟，濯锦江边忆旧游。豪竹哀丝真昨梦，爽砧繁杵又惊秋。坠枝橘熟初堪翦，浮瓮醅香恰受篘。莫道身闲总无事，孤灯夜夜写清愁。"
        },
        {
            "标题": "秋夜感遇十首以孤村一犬吠残月几人行为韵",
            "作者": "陆游",
            "内容": "竭作朝筑陂，独劳暮鉏菜。草烟栏犊卧，船响篱犬吠。残年迫耄及，农事不敢废。儿曹强学余，努力事舂磑。"
        },
        {
            "标题": "秋夕书事",
            "作者": "陆游",
            "内容": "点点秋灯晚，翻翻宿鸟还。雨添羁枕睡，书伴小窗闲。僧阁荒寒外，渔村缥缈间。画工今代少，谁为写家山？"
        },
        {
            "标题": "秋夜观月",
            "作者": "陆游",
            "内容": "梦回残烛耿房栊，杳杳江天叫断鸿。病骨不禁风露重，披衣小立月明中。"
        },
        {
            "标题": "秋兴四首 其二",
            "作者": "陆游",
            "内容": "敛尽残云见夕阳，门前䆉稏渐登场。经年都得几回醉，一雨顿惊如许凉。\n耐事尚能心似铁，放歌仍忘发成霜。颐生底用从人问，此是山翁肘后方。"
        },
        {
            "标题": "秋兴夜饮",
            "作者": "陆游",
            "内容": "成都城中秋夜长，灯笼蜡纸明空堂。高梧月白绕飞鹊，衰草露湿啼寒螿。堂上书生读书罢，欲眠未眠偏断肠。起行百匝几叹息，一夕绿发成秋霜。中原日月用胡历，幽州老酋著柘黄。荣河温洛底处所，可使长作旃裘乡。百金战袍雕鹘盘，三尺剑锋霜雪寒。一朝出塞君试看，旦发宝鸡暮长安。引剑酣歌亦壮哉。要君共覆手中杯。秋鸿阵密横江去，暮角声酣战雨来。莫恨皇天无老眼，请看白骨有青苔。中年倍觉流光速，行矣西郊又见梅。"
        },
        {
            "标题": "秋晓书感",
            "作者": "陆游",
            "内容": "天公息我半生劳，寄傲江湖亦足豪。淡尽月痕知夜艾，飘残桐叶喜秋高。读书时亦挂牛角，对酒正须持蟹螯。纵有故人终自绝，安能从汝望绨袍。"
        },
        {
            "标题": "秋夜二首 其一",
            "作者": "陆游",
            "内容": "灯欲残时酒半消，断砧疏雨共无憀。老来万事浑非昔，惟有诗情似灞桥。"
        },
        {
            "标题": "秋夕书事",
            "作者": "陆游",
            "内容": "垂老虽堪叹，为谋亦未疏。闷赊邻巷酒，闲读後身书。大嚼宁须肉，徐行可当车。秋来欢喜事，菽粟有新储。"
        },
        {
            "标题": "秋夜独坐闻里中鼓吹声",
            "作者": "陆游",
            "内容": "收尽浮云见素娥，青天脉脉映明河。时平里巷吹弹闹，岁熟人家嫁娶多。高会不知清夜永，散归想见醉颜酡。小窗灯火晶荧处，也有人廔七月歌。"
        },
        {
            "标题": "秋夜读书示儿子",
            "作者": "陆游",
            "内容": "久病少睡眠，往往中夕起，呼灯取书读，不能尽数纸。喟然置之叹，生世後阙里。持蠡欲测海，遽复迫老死。人生各有业，唐虞本吾事。诗书脱秦厄，天意固在此。异端塞穹壤，作俑孰为始？神禹逝不还，吾其如洚水！"
        },
        {
            "标题": "秋夜遣怀",
            "作者": "陆游",
            "内容": "六年归卧水云乡，本自无闲可得忙？羸病岂知身尚健，迂疏真与世相忘。霜清水落年华晚，月黑枭鸣夜漏长。琐琐井蛙何足计，一篇秋水笑蒙庄。"
        },
        {
            "标题": "秋夜独过小桥观月",
            "作者": "陆游",
            "内容": "湖上萧萧叶落频，小桥东畔岸纶巾。乍圆素月升寒璧，欲散微云蹙细鳞。有酒便应遗世事，得闲随处胜官身。笑谈但恨朋游少，安得幽人与卜邻。"
        },
        {
            "标题": "秋夜感遇十首以孤村一犬吠残月几人行为韵 其二",
            "作者": "陆游",
            "内容": "今日天气佳，驾言适山村。种枳作短篱，叠石成高垣。\n牲酒赛秋社，箫鼓迎新婚。所愿在仕者，努力苏元元。"
        },
        {
            "标题": "秋兴",
            "作者": "陆游",
            "内容": "白发萧萧欲满头，归来三见故山秋。醉凭高阁乾坤迮，病入中年日月遒。百战铁衣空许国，五更画角只生愁。明朝烟雨桐江岸，且占丹枫系钓舟。"
        },
        {
            "标题": "秋夜感遇十首以孤村一犬吠残月几人行为韵",
            "作者": "陆游",
            "内容": "颁历如昨日，俯仰芳岁残。蜩蚻方鸣秋，碪杵已戒寒。书生赋予薄，何适不艰难。粱肉固所美，食淡心始安。"
        },
        {
            "标题": "秋夕书事",
            "作者": "陆游",
            "内容": "秋夕初多露，渔家半掩扉。鹊飞山月出，犬吠市船归。影瘦悲形瘁，冠偏感发稀。眼中无宿士，老我欲畴依？"
        },
        {
            "标题": "秋夜感遇十首以孤村一犬吠残月几人行为韵",
            "作者": "陆游",
            "内容": "前年蒙趣召，渡江当六月，顾惭衰病躯，触热朝行阙。君恩虽屡下，恐惧乞骸骨，飘然返柴荆，所愧已黔突。"
        },
        {
            "标题": "秋夜感遇十首以孤村一犬吠残月几人行为韵",
            "作者": "陆游",
            "内容": "长康有三绝，吾独得其一，寓世八十年，一痴万事毕。世问所谓黠，正类褌中虱，燂汤会有时，为计谁得失？"
        },
        {
            "标题": "秋夜感遇十首以孤村一犬吠残月几人行为韵",
            "作者": "陆游",
            "内容": "我梦游异境，乌帽跨小蹇，桑麻夹阡陌，山川旷何远！俗有太古风，萧散到鸡犬。钟鸣忽惊觉，所造恨犹浅。"
        },
        {
            "标题": "秋夜歌",
            "作者": "陆游",
            "内容": "书生白首无处著，病卧空斋夜萧索。茶铛飕飕候汤熟，灯檠簌簌看烬落。山童唤起已复倒，顾影自笑如孤鹤。人言富贵堕骇机，一生穷愁正不恶。架上故裘破见肘，床头残酒倾到脚。问君何以鏖霜风，悠然卧听山城角。"
        },
        {
            "标题": "秋晓倚阑",
            "作者": "陆游",
            "内容": "云罅纤纤玉一钩，小庭风露更清柔。老来朋旧凋零尽，独倚阑干特地愁。"
        },
        {
            "标题": "秋夜观月",
            "作者": "陆游",
            "内容": "谁琢天边白玉盘，亭亭破雾上高寒。山房无客儿贪睡，常恨清光独自看。"
        },
        {
            "标题": "秋夜感遇十首以孤村一犬吠残月几人行为韵",
            "作者": "陆游",
            "内容": "今日天气佳，驾言适山村。种枳作短篱，叠石成高垣。牲酒赛秋社，箫鼓迎新婚。所愿在仕者，努力苏元元。"
        },
        {
            "标题": "秋夜遣怀",
            "作者": "陆游",
            "内容": "江云傍檐山雨细，羁客空堂卧荒翳。心如秋燕不安巢，迹似春萍本无柢。官身奔走何时定，病眼蒙笼惟欲闭。壮游不复记坠鞭，夜语谁能怀拥髻？诗情已减但微吟，酒戒渐坚才小哜。从今更拟著幽襌，半世伥伥真误计。"
        },
        {
            "标题": "秋晚书懹",
            "作者": "陆游",
            "内容": "颓然兀兀复腾腾，万事惟除死未曾。无奈喜欢闲弄水，不胜顽健远寻僧。唤船野岸横斜渡，问路云山曲折登。却笑吾儿多事在，夜分未灭读书灯。"
        },
        {
            "标题": "秋夜风雨暴至",
            "作者": "陆游",
            "内容": "风声掠野来，澒洞如翻涛。雨声集庭木，桐叶声最豪。残暑一洗空，凛然念绨袍。秋榖已登场，欲忘终岁劳。东舍捉鹅鸭，西舍烹豚羔。篱落开寒花，房栊压小槽。贫贱何所叹，乐岁成吾高。却拾墙角檠，拂拭贺汝遭。"
        },
        {
            "标题": "秋夕排闷十韵",
            "作者": "陆游",
            "内容": "湖海双归棹，蓬蒿一病翁。幽居天镜北，别墅石帆东。云岫翩孤鹤，烟汀渺断鸿。一从生白发，几见落丹枫？独立中庭月，欹眠满院蛩。藜羹晨糁白，葑火夜炉红。物外缘虽薄，尘中念已空。放鱼从长者，累塔伴群童。野寺观冬忏，业祠祷岁丰。行歌与坐睡，处处现神通。"
        },
        {
            "标题": "秋望",
            "作者": "陆游",
            "内容": "千里郊原俯莽苍，三江烟水接微茫。横林虫镂无全叶，新雁风惊有断行。神禹祠庭遗剑佩，先秦金石古文章。一尊莫恨盘餐薄，终胜登楼忆故乡。"
        },
        {
            "标题": "秋夕书事",
            "作者": "陆游",
            "内容": "寂寂青枫岸，萧萧白版扉。端居常嬾动，偶出却忘归。时泰徵科简，师还驿置稀。江村日无事，烟火自相依。"
        },
        {
            "标题": "秋夜二首 其二",
            "作者": "陆游",
            "内容": "落叶鸣遥夜，啼螀送暮秋。不知何许笛，故作此时愁。\n青海三年戍，黄旗万里侯。何如石帆下，烟雨钓沧洲。"
        },
        {
            "标题": "秋夜二首 其二",
            "作者": "陆游",
            "内容": "夜雨凄凉客思迷，闻砧却是梦回时。人人解说悲秋事，不似诗人彻底知。"
        },
        {
            "标题": "秋夜闻雨",
            "作者": "陆游",
            "内容": "香断灯昏小幌深，不堪病里值秋霖；惊回万里关河梦，滴碎孤臣犬马心。清似钓船闻急濑，悲於静院听繁砧。玉峰老去情怀恶，稳受千茎雪鬓侵。"
        },
        {
            "标题": "秋雨书感",
            "作者": "陆游",
            "内容": "晨起开门雪满簪，东岗一径得幽寻。断云残雨岁华晚，丹实碧花秋意深。林下已悲身老病，人间犹与俗浮沉。床头小瓮今朝熟，又唤邻翁共浅斟。"
        },
        {
            "标题": "秋夜感遇十首以孤村一犬吠残月几人行为韵 其五",
            "作者": "陆游",
            "内容": "竭作朝筑陂，独劳暮锄菜。草烟栏犊卧，船响篱犬吠。\n残年迫耄及，农事不敢废。儿曹强学馀，努力事舂硙。"
        },
        {
            "标题": "入秋游山赋诗略无阙日戏作五字七首识之以野",
            "作者": "陆游",
            "内容": "束发初学诗，妄意薄风雅。中年困忧患，聊欲希屈贾。宁知竟卤莽，所得才土苴；入海殊未深，珠玑不盈把。老来似少进，遇兴颇倾泻；犹能起後生，黄河吞钜野！"
        },
        {
            "标题": "秋阴出游",
            "作者": "陆游",
            "内容": "遮日云生忽复收，黄鸦鸣唤伴林鸠。也知雨意逢秋作，未害山翁竟日游。陌上驿亭双只堠，烟中渔钓两三舟。归迟不是寻诗料，秣蹇民家偶小留。"
        },
        {
            "标题": "秋夜读书",
            "作者": "陆游",
            "内容": "一雨濯残热，秋气忽已深。青灯照空廊，重露滴高林。危坐读周易，会我平生心。夜分徐掩卷，闲弄床上琴。帘外初斜河，屋头已横参。人生每如此，利欲安能侵！"
        },
        {
            "标题": "秋夜读书",
            "作者": "陆游",
            "内容": "门前客三千，帐下兵十万，人生可意事，随手风雨散。不如一编书，相伴过昏旦，岂惟洗贫病，亦足捍患难。老夫垂八十，岩电尚烂烂，孤灯对细字，坚坐常夜半。吾儿幸能继，书亦未残断，安知不遭时，清庙荐玉瓒；不然老空山，亦足化里閈。我死斯言存，观者有追叹。"
        },
        {
            "标题": "秋夜感遇十首以孤村一犬吠残月几人行为韵 其八",
            "作者": "陆游",
            "内容": "畏首复畏尾，吾身其馀几。虽云食不足，健决岂不伟。\n蓬窗对亲旧，情话来亹亹。何以永今朝，沽酒刺圈豨。"
        },
        {
            "标题": "秋夜读书",
            "作者": "陆游",
            "内容": "读书喜夜长，著书悲齿暮。平生企前哲，凛有庸人惧。吾庐大泽中，地旷北风怒。徂年凋草木，寒气逼霜露。灯昏老眼闇，钝马行恶路。投枕卷未终，吾衰叹非故。"
        },
        {
            "标题": "秋雨不止排闷",
            "作者": "陆游",
            "内容": "放翁愁坐茆斋里，泥潦连村不得行。夜夜湿星占雨候，时时老木送秋声。小诗旋录兼行草，薄酒新篘任浊清。身世正如萍在水，略无根柢也能生。"
        },
        {
            "标题": "秋月曲",
            "作者": "陆游",
            "内容": "旧时家住长安城，万户千门秋月明，紫陌朱楼歌吹海，酣宴不觉银河倾。受降城头更奇绝，莽莽平沙千里月，选兵夜出打番营，铁马蹴冰冰欲裂。塞月未落成功回，腰鼓横笛如春雷。长安高楼岂不乐，与此相去何辽哉！丈夫志在垂不朽，漆胡骷髅持饮酒，举头云表飞金盘，痛饮不用思长安。"
        },
        {
            "标题": "感愤秋夜作",
            "作者": "陆游",
            "内容": "月昏当户树突兀，风恶满天云往来。太阿匣藏不见用，孤愤书成空自哀。吾辈赤心本贯日，昔人白骨今生苔。荣河温洛不可见，青海玉关安在哉！"
        },
        {
            "标题": "秋雨初霁徙倚门外有作",
            "作者": "陆游",
            "内容": "三十馀年此结庐，客来不用笑迂疏。前身已预兰亭会，老眼曾窥禹穴书。\n浮瓮社醅香出屋，登场秋稼穗盈车。萧萧蓬鬓虽衰矣，追逐乡邻尚有馀。"
        },
        {
            "标题": "秋雨排闷十韵",
            "作者": "陆游",
            "内容": "今夏久无雨，从秋却少晴。空蒙迷远望，萧瑟送寒声。衣润香偏著，书蒸蠹欲生。坏檐闻瓦堕，涨水见堤平。沟溢池鱼出，天低塞雁征。萤飞明闇庑，蛙闹杂疏更。药醭时须焙，舟闲任自横。未忧荒楚菊，直恐败吴粳。夜永灯相守，愁深酒细倾。浮云会消散，鼓笛赛西成。"
        },
        {
            "标题": "秋夜示儿辈",
            "作者": "陆游",
            "内容": "吴下当时薄阿蒙，岂知垂老叹途穷。秋砧巷陌昏昏月，夜烛帘栊袅袅风。缩项(左鱼右扁)鱼收晚钓，长腰粳米出新砻。儿曹幸可团栾语，忧患如山一笑空。"
        },
        {
            "标题": "秋夜书怀",
            "作者": "陆游",
            "内容": "断香漠漠绕藤床，新月娟娟转画廊。乡远每劳千里梦，雨悭未放九秋凉。衰迟分作骥伏枥，敛退敢求锥出囊。剩喜今年有奇事，严遵滩下系归航。"
        },
        {
            "标题": "秋夜斋中",
            "作者": "陆游",
            "内容": "木落烟深江上村，暮秋萧瑟不堪论。雁如著意频惊枕，月似知愁故入门。营道数峰新石友，广陵一曲古桐孙。亦知长物终安取，聊与儿曹洗睡昏。"
        },
        {
            "标题": "秋雨初霁徙倚门外有作",
            "作者": "陆游",
            "内容": "三十余年此结庐，客来不用笑迂疏。前身已预兰亭会，老眼曾窥禹穴书。浮瓮社醅香出屋，登场秋稼穗盈车。萧萧蓬鬓虽衰矣，追逐乡邻尚有余。"
        },
        {
            "标题": "秋雨渐凉有怀兴元",
            "作者": "陆游",
            "内容": "八月山中夜渐长，雨声灯影共凄凉。遥知南郑风霜早，已有寒熊犯猎场。"
        },
        {
            "标题": "入秋游山赋诗略无阙日戏作五字七首识之以野",
            "作者": "陆游",
            "内容": "怕事真驽痾，老作入都梦。头颅今何似，尚复堪自送。联裾预登瀛，策马从上雍，年衰当亟去，恩大容力控。虽言解朝籍，尚予待祠俸。明年即八十，日月难把弄。著书则已矣，努力谋社瓮。"
        },
        {
            "标题": "秋夜有感",
            "作者": "陆游",
            "内容": "候虫何唧唧，岁晚声出壁，不惟嬾妇惊，感此白头客。壮年事征戍，万里不得息，扬颿凌秋涛，策马赴山驿。日照蛟鼍涎，雪印豺虎迹，谁知七尺躯，幸脱九死厄。前年补畿郡，入对瞻玉色，报恩无死所，再拜衰泪滴。即今故山归，愈叹老境逼。不眠中夜起，仰视星历历。中原何时定？铜驼卧荆棘。灭胡恨无人，有复不易识。"
        },
        {
            "标题": "秋雨书感",
            "作者": "陆游",
            "内容": "新舂赤米摘青蔬，一饱从来不愿余。门外久无温卷客，架中宁有热官书？浊醪未废时时啜，短发犹须日日梳。自笑少年风味在，满川烟雨正愁予！"
        },
        {
            "标题": "秋雨叹",
            "作者": "陆游",
            "内容": "点点滴滴雨到明，凄凄恻恻梦不成。窗间残灯暗欲灭，匣中孤剑铿有声。少年读书忽头白，一字不试空虚名。公车自荐心实耻，新丰独饮人所惊。太行千仞插云立，黄流万里从天倾。遗民久愤污左衽，孱虏何足烦长缨。霜风初高鹰隼击，天河下洗烟尘清。投笔急装须快士，令人绝忆独孤生。"
        },
        {
            "标题": "秋夜感遇十首以孤村一犬吠残月几人行为韵 其九",
            "作者": "陆游",
            "内容": "昔遇高皇帝，同朝多伟人。哀哉逝不留，焄蒿返苍旻。\n存者才一二，相望不得亲。秋风闻雁过，老泪沾衣巾。"
        },
        {
            "标题": "秋雨渐凉有怀兴元",
            "作者": "陆游",
            "内容": "十年前在古梁州，痛饮无时不惯愁。最忆夜分歌舞歇，卧听秦女擘箜篌。"
        },
        {
            "标题": "秋雨初霁试笔",
            "作者": "陆游",
            "内容": "墨入红丝点漆浓，闲将倦笔写秋容。雨声已断时闻滴，云气将归别起峰。斜日半穿临水竹，好风遥送隔城钟。远游更动轻舟兴，太息何人解见从？"
        },
        {
            "标题": "入秋游山赋诗略无阙日戏作五字七首识之以野",
            "作者": "陆游",
            "内容": "我行剡中路，茆店连溪桥。驴弱我亦饥，解鞍雨萧萧。投床得小憩，炊黍烹药苗。举手谢主人，去路盘山腰。沃洲在何许？秋叶红未凋。游僧不可逢，聊须问归樵。"
        },
        {
            "标题": "入秋游山赋诗略无阙日戏作五字七首识之以野",
            "作者": "陆游",
            "内容": "吾才如蹇人，何计逐奔马；吾文如丑女，惟藉粉黛假。向来已归休，毕志向林下。块然一愚公，初不系用舍。国恩定难报，衰涕时一洒。人本不胜天，岂复论众寡。"
        },
        {
            "标题": "秋夜书感",
            "作者": "陆游",
            "内容": "阑干斗插酉，惨淡河络角。开岁财属尔，草木忽摇落。平生历畏涂，赤手犯蛟鳄。幸收垂尽日，归卧一丘壑。乡邻怪此老，肮脏尚如昨。使无湖海宽，朝市何处著？诸公方衮衮，一士要谔谔。谋食古所羞，终身美藜藿。"
        },
        {
            "标题": "秋雨渐凉有怀兴元",
            "作者": "陆游",
            "内容": "清梦初回秋夜阑，床前耿耿一灯残。忽闻雨掠蓬窗过，犹作当时铁马看。"
        },
        {
            "标题": "秋夜舟中作",
            "作者": "陆游",
            "内容": "沽酒黄叶村，炊饭红蓼岸。居人不孰何，正作渔父看。渔父我所羡，尚恐不得作。读书端自痴，游宦亦何乐？四顾泽茫茫，仰视天离离。长歌入云去，月落斗未欹。"
        },
        {
            "标题": "秋雨中作",
            "作者": "陆游",
            "内容": "灯前剧论与谁同？中岁朋侪亦已空。行道敢希千载上，会心聊付一编中。雨侵坏甃新苔绿，秋入横林数叶红。莫怪又生湖海兴，此身元自是孤篷。"
        },
        {
            "标题": "秋夜思南郑军中",
            "作者": "陆游",
            "内容": "五丈原头刁斗声，秋风又到亚夫营。昔如埋剑常思出，今作闲云不计程。盛事何由观北伐，後人谁可继西平？眼昏不奈陈编得，挑尽残灯不肯明。"
        },
        {
            "标题": "秋夜感遇十首以孤村一犬吠残月几人行为韵",
            "作者": "陆游",
            "内容": "月生东山口，宿鸟惊相呼。我起立苍茫，怳在白玉壶。饥鹘掠危巢，大鱼跃平湖。作意赋新诗，佳夕不可孤。"
        },
        {
            "标题": "囚山",
            "作者": "陆游",
            "内容": "垣屋参差绿树边，囚山光景饯华颠。平川极目思秦地，大泽浮空忆楚天。刺虎射麋俱已矣，举杯开剑忽凄然。此生终遣英雄笑，棘没铜驼六十年。"
        },
        {
            "标题": "秋雨叹",
            "作者": "陆游",
            "内容": "淙淙雨声泻高秋，稻粱浸澜雨不休。志士仁人万行泪，孤臣孽子无穷忧。一身穷困未暇恤，如此无事理有不？圣言古训举不验，简编可用汗马牛？呜呼有粟吾得食，夜睡何时得安席？我生犹及宣和年，建炎以来身所历。高皇一言感天地，盗贼千群扫无迹。疽囊虽惨固可医，谁为圣代施鍼石！"
        },
        {
            "标题": "入秋游山赋诗略无阙日戏作五字七首识之以野",
            "作者": "陆游",
            "内容": "我昔西游边，万里持一剑，风餐不自恤，露宿未尝厌，栈危余汉烧，山断有秦堑，敢夸胡羊美，但怀巴酒酽。回首四十年，远游每关念。秋风跨蹇驴，尚喜道傍店。"
        },
        {
            "标题": "夏雨初霁题斋壁",
            "作者": "陆游",
            "内容": "楸花楝花照眼明，幽人浴罢葛衣轻。燕低去地不盈尺，鹊喜傍檐时数声。对弈轩窗消永昼，晒丝院落喜新晴。忽惊重五无多日，采缕缠筒吊屈平。"
        },
        {
            "标题": "衢州道中作",
            "作者": "陆游",
            "内容": "耿耿孤忠不自胜，南来清梦遶觚棱。驿门上马千峰雪，寺壁题诗一砚冰。疾病时时须药物，衰迟处处少交朋。无情最恨寒沙雁，不为愁人说杜陵。"
        },
        {
            "标题": "闲思",
            "作者": "陆游",
            "内容": "睡美精神足，心空忿欲轻。读书无定课，饮酒不成酲。日日东轩坐，时时北渚行。最奇乌桕下，侧帽听秋莺。"
        },
        {
            "标题": "衢州早行",
            "作者": "陆游",
            "内容": "邻鸡已三号，残烛无一寸。参差发行橐，迢递望前顿。满靴霜若雪，破面风抵刃。敢辞行路难，渐喜京邑近。少年奉朝请，亲见尧授舜。飘然如脱叶，蹭蹬垂七闰。风埃暗征袍，岁月集衰鬓。余生迫归休，周行愧英俊。"
        },
        {
            "标题": "三峡歌",
            "作者": "陆游",
            "内容": "我游南宾春暮时，蜀船曾系挂猿枝。云迷江岸屈原塔，花落空山夏禹祠。"
        },
        {
            "标题": "屈平庙",
            "作者": "陆游",
            "内容": "委命仇雠事可知，章华荆棘国人悲。恨公无寿如金石，不见秦婴系颈时。"
        },
        {
            "标题": "龋齿",
            "作者": "陆游",
            "内容": "人生天地间，本非金石坚，况复历岁久，蠹坏无复全。龋齿虽小疾，颇解妨食眠，昨暮作尤剧，颊辅相钓联。欲起嬾衣裳，欲睡目了然，恨不弃残骸，蜕去如蛇蝉。或当学金丹，挥手凌云烟，逢师定悠悠，丹成在何年？"
        },
        {
            "标题": "草堂",
            "作者": "陆游",
            "内容": "南出湖壖有废堤，草堂只在鹳巢西。清风满榻眠初起，落叶平沟路欲迷。新酒已知迎社熟，秋莺犹作傍檐啼。邻翁相遇饶言笑，共喜年丰米价低。"
        },
        {
            "标题": "书喜",
            "作者": "陆游",
            "内容": "欹斜古屋枕江干，恩赐残骸许挂冠。杵臼有声聊足食，羊牛识路自归阑。不求客恕陶潜醉，肯受人怜范叔寒？儿辈渐还家暖热，预知灯火话团栾。"
        },
        {
            "标题": "求月桂",
            "作者": "陆游",
            "内容": "重重汗简拥衰翁，百里家山梦不通。病眼可令常寂寞，烦君为致数枝红。"
        },
        {
            "标题": "征妇怨效唐人作",
            "作者": "陆游",
            "内容": "万里安西久宿师，东风吹草又离离。玉壼贮满伤春泪，锦字挑成寄远诗。击虏将军方战急，押衣敕使尚归迟。妆台宝镜尘昏尽，发似飞蓬自不知。"
        },
        {
            "标题": "书喜",
            "作者": "陆游",
            "内容": "攲斜古屋枕江干，恩赐残骸许挂冠。杵臼有声聊足食，羊牛识路自归阑。\n不求客恕陶潜醉，肯受人怜范叔寒。儿辈渐还家暖热，预知灯火话团栾。"
        },
        {
            "标题": "瞿唐行",
            "作者": "陆游",
            "内容": "四月欲尽五月来，峡中水涨何雄哉！浪花高飞暑路雪，滩石怒转晴天雷。千艘万舸不敢过，篙工柂师人胆破。人人阴拱待势衰，谁敢轻行犯奇祸。一朝时去不自由，山腹空有沙痕留。君不见陆子岁暮来夔州，瞿唐峡水平如油。"
        },
        {
            "标题": "乙巳早春",
            "作者": "陆游",
            "内容": "故故啼莺傍曲廊，飞飞戏蝶度横塘。病来对酒心虽怯，老去逢花眼尚狂。床拥琴书供枕藉，帘通风月索平章。一丘一壑从来事，起就功名未苦忙。"
        },
        {
            "标题": "感旧",
            "作者": "陆游",
            "内容": "凛凛隆中相，临戎遂不还。尘埃出师表，草棘定军山。壮气河潼外，雄名管乐间。登堂拜遗像，千载媿吾颜。"
        },
        {
            "标题": "犬鸡",
            "作者": "陆游",
            "内容": "小犬一何警，日夜吠篱落。老鸡则不然，平旦方喔喔。勤惰各其性，於我何厚薄？糠粞一施之，且复慰寂寞。"
        },
        {
            "标题": "尤延之侍郎屡求作遂初堂诗诗未成延之去国因",
            "作者": "陆游",
            "内容": "印何累累绶若若，只堪人看公何乐。忽然捩柁开布颿，慰满平生一丘壑。遂初筑堂今几时，年年说归真得归。异书名刻堆满屋，久伸欲起遭书围。舍之出游公岂误，绿发朱颜已非故；请将勋业付诸郎，身践当年遂初赋。"
        },
        {
            "标题": "去年余佐京口遇王嘉叟从张魏公督师过焉魏公",
            "作者": "陆游",
            "内容": "河亭挈手共徘徊，万事宁非有数哉！黄阁相君三黜去，青云学士一麾来。中原故老知谁在，南岳新丘共此哀。火冷夜窗听急雪，相思时取近书开。"
        },
        {
            "标题": "送全州赵都曹",
            "作者": "陆游",
            "内容": "霜叶无停声，脂车有行色。正悲南浦秋，又送清湘客。啼饥儿颊红，待养亲发白。努力事上官，世路日已迫。"
        },
        {
            "标题": "所居堂极凉虽三伏常有秋意也偶得长句",
            "作者": "陆游",
            "内容": "高栋虚檐六月凉，野人谁遣寄华堂？炎威自避重重幕，清吹时生曲曲廊。白苎出箱开叠雪，甘瓜随刃落轻霜。凭谁为报金羁客，满帽京尘有底忙？"
        },
        {
            "标题": "雀啄粟",
            "作者": "陆游",
            "内容": "坡头车败雀啄粟，桑下饷来乌攫肉。乘时投隙自谓才，苟得未必为汝福。忍饥蓬蒿固亦难，要是少远弹射辱。老农辍耒为汝悲，岂信江湖有鸿鹄。"
        },
        {
            "标题": "睡起",
            "作者": "陆游",
            "内容": "风约飞花满曲廊，萧然无客共焚香。瓮醅力重初投枕，鼻鼾声豪已撼床。栩栩梦游心自适，昏昏起坐日方长。静凭一几吾何恨，笑杀穿帘燕子忙。"
        },
        {
            "标题": "杂感",
            "作者": "陆游",
            "内容": "世事纷纷无已时，劝君杯到不须辞。但能烂醉三千日，楚汉兴亡总不知。"
        },
        {
            "标题": "霜风",
            "作者": "陆游",
            "内容": "霜风近海夜飕飕，敢效庸人念褐裘。关吏虽通西域贡，王师犹护北平秋。黄旗驰奏有三捷，金印酬功多列侯。愿补颜行身已老，区区畎亩亦私忧。"
        },
        {
            "标题": "感物",
            "作者": "陆游",
            "内容": "提壶劝客饮，架犁课农耕。鸠方喜归还，蚁又以族行。大化职雨阳，我窗更晦明。芸芸观万物，一笑了此生。"
        },
        {
            "标题": "群儿",
            "作者": "陆游",
            "内容": "野行遇群儿，呼笑运甓忙，共为小浮图，嶙峋当道旁，蚬壳以注灯，碗足以焚香，须臾一哄散，无益亦何伤。古来富贵人，峨冠登庙堂，諆谟一悖谬，县宇失太康，坐令安业民，血喋而尸僵，传呼一朝宠，遗患日月长。均为儿戏尔，祸机孰深藏？我作群儿诗，持用砭世肓。"
        },
        {
            "标题": "人日饭昭觉",
            "作者": "陆游",
            "内容": "天涯羁旅逢人日，病起消摇集宝坊。雪水初融锦江涨，梅花半落绿苔香。家山松桂年年长，幕府文书日日忙。自笑余生有几许，一庵借与得深藏。"
        },
        {
            "标题": "自述",
            "作者": "陆游",
            "内容": "早畏危机避巧丸，长安未到意先阑。心如老马虽知路，身似鸣蛙不属官。闲驾柴车无远近，旋沽村酒半甜酸。群儿何足劳情恕，胸次从初抵海宽。"
        },
        {
            "标题": "人日偶游民家小园有山茶方开",
            "作者": "陆游",
            "内容": "人日西郊路，晨光射浅滩。停桡喜萧散，照影叹衰残。社酒香浮瓮，春蔬绿满盘。山茶虽慰眼，不似海云看。"
        },
        {
            "标题": "壬寅新春",
            "作者": "陆游",
            "内容": "半生常是道边人，岁晚初收事外身。浊酒一樽聊永日，小园三亩亦新春。尚无枕寄邯郸梦，那有衣沾京洛尘。门外烟波三百里，此心惟与白鸥亲。"
        },
        {
            "标题": "人日雪",
            "作者": "陆游",
            "内容": "病卧江村不厌深，貂裘无奈晓寒侵。非贤那畏蛇年至？多难却愁人日阴。嫋嫋孤云生翠壁，霏霏急雪洒青林。一盂饭罢无余事，坐看生台下冻禽。"
        },
        {
            "标题": "人寿至耄期",
            "作者": "陆游",
            "内容": "人寿至耄期，如位至王公；非以德将之，往往不克终。非必皆大恶，过取固多凶。吾今垂九十，追逐群众中。筋骸胜拜起，耳目未盲聋。强健天所借，正与富贵同。一念媿屋漏，一言诳孩童，老无朋友规，日夜勤自攻。"
        },
        {
            "标题": "思蜀",
            "作者": "陆游",
            "内容": "白首躬耕遇洊饥，江南自笑欲畴依？凌烟勋业无人许，濯锦园林有梦归。心似游僧思远适，身如败将陷重围。客来强欲相宽释，每说人生七十稀。"
        },
        {
            "标题": "病卧",
            "作者": "陆游",
            "内容": "病卧东斋怕揽衣，年来真与世相违。横林蠹叶秋先觉，别浦骄云暝不归。岁月惟须付樽酒，江山竟是属渔矶。邻翁一夕成今古，愈信人生七十稀。"
        },
        {
            "标题": "人日东园",
            "作者": "陆游",
            "内容": "岁首未入春，风气已稍和。我睡意慵起，如此鸣禽何！驾言之东园，落海亦已多。江南无坚冰，绿池生微波。挹彼蒲萄醅，酌我鹦鹉螺，虽无丝与竹，倚树自高歌。矫首东南望，稽山郁嵯峨。儿曹幸力穑，老子得婆娑。"
        },
        {
            "标题": "壬戌正月十四日",
            "作者": "陆游",
            "内容": "老子居然健，上元如许晴。湖平波不起，天阔月徐行。散发渔舟稳，临风野笛清。安能拥笳鼓，万里将幽并。"
        },
        {
            "标题": "日晚散步湖上遇小雨",
            "作者": "陆游",
            "内容": "暮色苍苍日初落，寒声策策风正作。湖边倚杖堤上行，病起聊试游山脚。平生出门轻万里，老去谢客专一壑。风涛澒洞鲛鳄横，阊阖崔嵬鬼神恶。春芜二顷叱黄犊，老学为农元不错。兜鍪蝉冕俱扫空，雨笠香新织青篛。"
        },
        {
            "标题": "夜寒遣兴",
            "作者": "陆游",
            "内容": "道人颓然寄北窗，愁魔百万一笑降。夜阑酒渴有奇梦，吞楚七泽吴三江。孤村萧萧雨解雪，寒犬噤卧饥鼠啮。拥衾危坐待天明，白首忍穷心似铁。"
        },
        {
            "标题": "斋中杂兴十首以丈夫贵壮健惨戚非朱颜为韵",
            "作者": "陆游",
            "内容": "琅琅诵诗书，尚记两髦髧；谁料七十年，沉滞终坎窞。炊突映茅庐，日暮烟惨惨，忍穷端已熟，抚事空自感。狂言悔噬脐，众訾惊破胆。尚有爱书心，还如嗜菖歜。"
        },
        {
            "标题": "忍穷",
            "作者": "陆游",
            "内容": "短褐财遮骭，孤烟仅续炊。久穷方有味，古语不吾欺。坚坐忘昏旦，残年迫耄期。尚余书满屋，手校付吾儿。"
        },
        {
            "标题": "病中",
            "作者": "陆游",
            "内容": "风雨暗江天，幽窗起复眠。忍穷安晚境，留病压灾年。客助修琴料，僧分买药钱。余生均逆旅，未死且陶然。"
        },
        {
            "标题": "日暮南窗纳凉",
            "作者": "陆游",
            "内容": "冠盖尘沙得我憎，脱巾聊喜发鬅鬙。素娥东涌行空阔，清吹南来扫郁蒸。团扇正闲看破墨，矮床欹卧怯文藤。扁舟归去应尤乐，莫羡金盘赐苑冰。"
        },
        {
            "标题": "融州寄松纹剑",
            "作者": "陆游",
            "内容": "十年学剑勇成癖，腾身一上三千尺；术成欲试酒半酣，直蹑丹梯削青壁。青壁一削平无踪，浩歌却过连花峰；世人仰视那得测，但怪雪刃飞秋空。老胡畏诛奉约束，假息渔阳连上谷。愿闻下诏遣材官，耻作腐儒常碌碌。"
        },
        {
            "标题": "舍外弥望皆青秧白水喜而有赋",
            "作者": "陆游",
            "内容": "此地天教著放翁，舍傍烟树晚空蒙。一无可恨得归老，寸有所长能忍穷。东作己趋尧旧俗，南薰方咏舜遗风。谢安勋业能多少，枉是??起剡中。"
        },
        {
            "标题": "杂感",
            "作者": "陆游",
            "内容": "忍穷待死十年间，老子谁知老更顽？溪友留鱼供晚酌，邻僧送米续朝餐。"
        },
        {
            "标题": "日出入行",
            "作者": "陆游",
            "内容": "吾闻开阖来，白日行长空；扶桑谁曾到？崦嵫不可穷。但见旦旦升天东，但见暮暮入地中，使我倏忽成老翁，镜里衰鬓成霜蓬。我愿一日一百二十刻，我愿一生一千二百岁，四海诸公常在座，绿酒金尊终日醉。高楼锦绣中天开，乐作画鼓如春雷。劝尔白日无西颓，常行九十万里胡为哉？"
        },
        {
            "标题": "日暮自大汇村归",
            "作者": "陆游",
            "内容": "笋舆伊轧暮山昏，水败陂塘路仅存。出谷钟声知过寺，隔林人语喜逢村。庙壖荒寂新犁地，堤草凄迷旧烧痕。儿子念翁霜露冷，遥持炬火出柴门。"
        },
        {
            "标题": "读书",
            "作者": "陆游",
            "内容": "稽古衰犹力，翻书夜达晨。思人频掩卷，感事忽沾巾。世阅几春梦，身今一老民。忍穷端已惯，蔬食又经旬。"
        },
        {
            "标题": "入城寓榻开元",
            "作者": "陆游",
            "内容": "羸僮倦马困长堤，借榻禅房日未西。熟睡觉来闲隐几，庭楸阴转乳鸦啼。"
        },
        {
            "标题": "如梦令·独倚博山峰小",
            "作者": "陆游",
            "内容": "独倚博山峰小。翠雾满身飞绕。只恐学行云，去作阳台春晓。春晓。春晓。满院绿阳芳草。"
        },
        {
            "标题": "入城舟中作",
            "作者": "陆游",
            "内容": "棹边蘸岸挼蓝水，篷外横空破墨山。更著滩头一行鹭，此身真在画图间。"
        },
        {
            "标题": "山园杂赋",
            "作者": "陆游",
            "内容": "藤阴初覆架，菱蔓渐穿萍。水绕篱根绿，山从树罅青。长辞帝所梦，不媿草堂灵。赖有黄醅法，终年任醉醒。"
        },
        {
            "标题": "入冬病体差健而贫弥甚戏作",
            "作者": "陆游",
            "内容": "乞骸自喜脱风尘，北陌东阡负耒身。梦里相逢无竖子，面间时出有真人。闲凭曲几还终日，不出衡门动过旬。送老齑盐君勿笑，天教成就一生贫。"
        },
        {
            "标题": "儒生",
            "作者": "陆游",
            "内容": "儒生安义命，所遇委之天。用可重九鼎，穷宁直一钱？虽云发种种，未害腹便便。高卧茅檐下，羹藜法不传。"
        },
        {
            "标题": "肉食",
            "作者": "陆游",
            "内容": "平生爱枯淡，老病未免肉。杀戒苦难持，贪境则易熟。鄙夫五鼎少，达士一瓢足。纷纷刀机间，断者岂复续。习闻谓当然，乍见可痛哭。长安多贵人，得此试一读。"
        },
        {
            "标题": "送邢刍甫入闽",
            "作者": "陆游",
            "内容": "君行正及荔枝丹，想见临觞为破颜。此外但宜烹茗雪，伤生不用擘蚝山。"
        },
        {
            "标题": "送子修入闽",
            "作者": "陆游",
            "内容": "士生万里合鹏抟，憔悴青衫且自宽。薄禄及亲虽共喜，远途将父亦诚难。关山可厌风麈恶，蓬荜应思菽水欢。只道耄年心似铁，诗成也作鼻辛酸。"
        },
        {
            "标题": "入梅",
            "作者": "陆游",
            "内容": "微雨轻云已入梅，石榴萱草一时开。碑偿宿诺淮僧去，卷录新诗蜀使回。墨试小螺看斗砚，茶分细乳玩毫杯。客来莫诮儿嬉事，九陌红尘更可哀！"
        },
        {
            "标题": "入局",
            "作者": "陆游",
            "内容": "残年困简牍，静坐忆渔樵。鄙意惭轻出，殊恩免早朝。微霜凋绿树，寒日满朱桥。怅望沧波友，弓旌岂易招！"
        },
        {
            "标题": "入云门小憩五云桥",
            "作者": "陆游",
            "内容": "谷雨初过换夹衣，园林零落到蔷薇。鸣鸠日暖遥相应，雏燕风柔渐独飞。台省多才吾辈拙，江湖久客暮年归。云门蹋月方清绝，且倚溪桥看夕霏。"
        },
        {
            "标题": "雨中作三首 其三",
            "作者": "陆游",
            "内容": "短鬓白如丝，梅花似旧时。掩屏愁入梦，隐几雨催诗。\n病为阴天剧，春缘闰岁迟。非关畏车马，衰甚实难支。"
        },
        {
            "标题": "入秋游山赋诗略无阙日戏作五字七首识之以野",
            "作者": "陆游",
            "内容": "周南太史公，道家蓬莱山，麈凡不可料，亦复居其间。屡奏乞骸骨，宽恩许投闲，羽衣碧玉简，尚缀僊官班。黄精扫白发，面有孺子颜。简寂吾家旧，飘然时往还。"
        },
        {
            "标题": "溽暑",
            "作者": "陆游",
            "内容": "溽暑雨将作，南风来解围。幽花临砌坼，乳燕傍巢飞。腰斧劙桑去，携篮采药归。翻怜少年老，叠雪诧宫衣。"
        },
        {
            "标题": "入秋游山赋诗略无阙日戏作五字七首识之以野店山桥送马蹄为韵 其一",
            "作者": "陆游",
            "内容": "束发初学诗，妄意薄风雅。中年困忧患，聊欲希屈贾。\n宁知竟卤莽，所得才土苴。入海殊未深，珠玑不盈把。\n老来似少进，遇兴颇倾泻。犹能起后生，黄河吞钜野。"
        },
        {
            "标题": "夜与子遹说蜀道因作长句示之",
            "作者": "陆游",
            "内容": "忆自梁州入剑门，关山无处不消魂。亚松托宿逢秋雨，小柏经行听晓猿。当日只知悲客硌，归来终亦老江村。吾儿生晚那知此，聊对青灯与细论。"
        },
        {
            "标题": "小舟航湖夜归书触目",
            "作者": "陆游",
            "内容": "电掣半空云黯黮，船浮积水浪凭陵。茫然不辨身何处，犹喜东南见塔灯。"
        },
        {
            "标题": "闰二月二十日游西湖",
            "作者": "陆游",
            "内容": "西湖二月游人稠，鲜车快马巷无留。梨园乐工教坊优，丝竹悲激杂清讴。追逐下上暮始休，外虽狂酲乐则不。岂如吾曹淡相求，酒肴取具非预谋，青梅苦笋助献酬，意象简朴足镇浮。尚惭一官自拘囚，未免疋马从两驺。南山老翁亦出游，百钱自挂竹杖头。"
        },
        {
            "标题": "五月二十三夜记梦",
            "作者": "陆游",
            "内容": "夜漏欲尽鸡初唱，梦到神仙信非妄。泉流直舂碧涧底，松根横走苍崖上。徐行林际遇飞桥，峭壁惊涛临万丈，非惟履嶮足踸踔，已觉处幽神悄怆。空岩滴乳久化石，宝盖珠璎纷物象。鬼神惨澹疑欲搏，龙蜃蜿蜓谁敢傍？长眉老仙乘白云，握手授我绿玉杖。三生汝有世外缘，一念已断尘中障。虽云曩事不复忆，怜汝瞳子神犹王。何须更待熟金丹，从我归哉住昆阆。"
        },
        {
            "标题": "小舟湖中夜归追和孟浩然夜归鹿门歌",
            "作者": "陆游",
            "内容": "山光渐淡川气昏，急雨乱打荷叶喧。小舟横掠湖边村，人家收网半闭门。吾庐未见见堤树，舟人指点孤灯处。蒲丛姑恶最可哀，冲雨飞鸣背人去。"
        },
        {
            "标题": "上西楼（一名相见欢）",
            "作者": "陆游",
            "内容": "江头绿暗红稀。燕交飞。忽到当年行处、恨依依。\n\n洒清泪。叹人事。与心违。满酌玉壶花露、送春归。"
        },
        {
            "标题": "瑞草桥",
            "作者": "陆游",
            "内容": "柘叶飕飕雪意骄，檐头双兔遇归樵。宿酲未解题诗嬾，虚过风流瑞草桥。"
        },
        {
            "标题": "入省",
            "作者": "陆游",
            "内容": "点点轻花堕绿槐，翩翩羸马犯黄埃。眼边好句等闲过，梦里故人时一来。玉塞请行狂故在，霜髭自照老相催。今朝凉冷文书少，隐几南窗听转雷。"
        },
        {
            "标题": "瑞草桥道中作",
            "作者": "陆游",
            "内容": "经年簿书无少暇，款段今朝欣一跨。瑞草桥边水乱流，青衣渡口山如画。老翁醉著看龙锺，小妇出窥闻娅奼。荒陂吹笛晚呼牛，古路倚梯晨釆柘。残花零落不禁折，香草丰茸如可藉。邮亭慈竹笋穿篱，野店蒲萄枝上架。功名垂世端有数，利欲昏心喜乘罅。羁穷自笑岂人谋，闲放每欲从天借。草根虫语秪自悲，风里蓬征安税驾？祖师补处浣花村，会傍清江结茆舍。"
        },
        {
            "标题": "遣兴",
            "作者": "陆游",
            "内容": "久矣微官绊此身，柴车归老亦逢辰。阮咸卧摘孤风在，白堕闲倾一笑新。万里驰驱曾远戍，六朝涵养忝遗民。清闲即是桃源境，常笑渊明欲问津。"
        },
        {
            "标题": "小舟航湖夜归书触目",
            "作者": "陆游",
            "内容": "云黑风号不见星，古丘丛木聚精灵。舟人已过微相语，两两三三鬼火青。"
        },
        {
            "标题": "闰月三夜舍西观新月",
            "作者": "陆游",
            "内容": "平生绝爱初三月，况是平池浸玉钩。老去人间朋旧少，一樽谁与话清愁？"
        },
        {
            "标题": "赛神",
            "作者": "陆游",
            "内容": "岁熟乡邻乐，辰良祭赛多。荒园抛鬼饭，高机置神鹅。人散丛祠寂，巫归醉脸酡。饥鸦更堪笑，鸣噪下庭柯。"
        },
        {
            "标题": "三二年来夜梦每过吾庐之西一士支家观书饮酒",
            "作者": "陆游",
            "内容": "西邻好友工谈笑，每见明知是梦中。樽酒不空书满架，何时真得与君同？"
        },
        {
            "标题": "赛神曲",
            "作者": "陆游",
            "内容": "丛祠千岁临江渚，拜贶今年那可数，须晴得晴雨得雨，人意所向神辄许。嘉禾九穗持上府，庙前女巫递歌舞，呜呜歌讴坎坎鼓，香烟成云神降语。大饼如盘牲腯肥，再拜献神神不违。晚来人醉相扶归，蝉声满庙锁斜晖。"
        },
        {
            "标题": "若耶村老人",
            "作者": "陆游",
            "内容": "昔闻若耶村，意象乃物外。皤然阡陌间，来往几鲐背。无论百岁翁，甲子数至再，我来亲见之，殊未辍耕耒。曩事一一言，多闻杂谆诲，回头指丁壮，此是曾玄辈。有翁又过我，家有孙五代，指呼取斗酒，山果杂细碎。顾我使之年，惭缩不能对；恭惟大父行，不觉投杖拜。养生惟一啬，此在吾术内，翁能信践之，成就乃尔大！我今才耄及，耳目已愦愦，长庚虽余辉，敢与明月配？"
        },
        {
            "标题": "闰月辛酉壬戌连日风雨癸亥早晴",
            "作者": "陆游",
            "内容": "残雨在檐犹点滴，断云衔日正苍凉。清愁偏向暮年觉，少睡不禁秋夜长。帘影渐生禽语乐，杵声初动药尘香。诸儿作吏俱安否，那得乘风至汝傍？"
        },
        {
            "标题": "三二年来夜梦每过吾庐之西一士支家观书饮酒",
            "作者": "陆游",
            "内容": "清言亹亹岸纶巾，久矣吾游无若人！自怪梦中来往熟，抱琴携酒过西邻。"
        },
        {
            "标题": "若耶溪上",
            "作者": "陆游",
            "内容": "微官元不直鲈鱼，何况人间足畏途。今日溪头慰心处，自寻白石养菖蒲。"
        },
        {
            "标题": "三江舟中大醉作",
            "作者": "陆游",
            "内容": "志欲富天下，一身常苦饥；气可吞匈奴，束带向小儿。天公无由问，世俗那得知！挥手散醉发，去隐云海涯。风息天镜平，涛起雪山倾。轻帆入浩荡，百怪不可名。虹竿秋月钩，巨鳌倘可求。灭迹从今逝，回看隘九州。"
        },
        {
            "标题": "赛神",
            "作者": "陆游",
            "内容": "落日林间箫鼓声，村村倒社祝西成。扶翁儿大两髦髧，溉水渠成千耦耕。\n家受一廛修本业，乡推三老主齐盟。日闻淮颍归王化，要使新民识太平。"
        },
        {
            "标题": "三泉驿舍",
            "作者": "陆游",
            "内容": "残钟断角度黄昏，小驿孤灯早闭门。霜气峭深摧草木，风声浩荡卷郊原。故山有约频回首，末路无归易断魂。短鬓萧萧不禁白，强排幽恨近清樽。"
        },
        {
            "标题": "三山杜门作歌五首 其四",
            "作者": "陆游",
            "内容": "晚入南宫典笺奏，滥陪太史牛马走。忽然名在白简中，一棹还家倾腊酒。\n十年光阴如电雹，绿蓑黄犊从邻叟。呜呼古来肮脏例倚门，况我本自安丘园。"
        },
        {
            "标题": "三年前尝与儿辈步过东泾小岭得胜处可营别墅",
            "作者": "陆游",
            "内容": "前年度岭踏斜阳，曾卜松阴置草堂。只倚气吞云梦泽，竟无钱买雪堆庄。烟脂菱角空频摘，火齐杨梅已再尝。事不如心居十九，往来常羡捕鱼郎。"
        },
        {
            "标题": "赛神",
            "作者": "陆游",
            "内容": "落日林间萧鼓声，村村倒社祝西成。扶翁儿大两髦?，溉水渠成千耦耕。家受一廛修本业，乡推三老主齐盟。日闻淮颍归王化，要使新民识太平。"
        },
        {
            "标题": "上巳小饮追忆乾道中尝以是日病酒留三泉江月",
            "作者": "陆游",
            "内容": "零落残花一两枝，绿阴庭院燕差池。隔墙笑语秋千散，惆怅三泉驿里时。"
        },
        {
            "标题": "雨夜不寐观壁间所张魏郑公砥柱铭",
            "作者": "陆游",
            "内容": "疾风三日横吹雨，竹倒荷倾可怜汝。空堂无人夜向中，卧看床前烛花吐。壮怀耿耿谁与论，榰床老龟不能语。世间岂无一好汉，叱吒喑呜气吞虏。壁间三丈砥柱铭，贞观太平如更睹。何当鼓吹渡河津，下马观碑驰马去。"
        },
        {
            "标题": "三峡歌",
            "作者": "陆游",
            "内容": "不怕滩如竹节稠，新滩已过可无忧。古妆峨峨一尺髻，木盎银杯邀客舟。"
        },
        {
            "标题": "三月二十五夜达旦不能寐",
            "作者": "陆游",
            "内容": "愁眼已无寐，更堪衰病婴？萧萧窗竹影，磔磔水禽声。捶楚民方急，烟尘虏未平。一身那敢计，雪涕为时倾！"
        },
        {
            "标题": "三月二十日晚酌",
            "作者": "陆游",
            "内容": "暂因赐沐作闲身，太息才余一日春。委地落花新著雨，穿帘归燕不生人。卫青此日怪长揖，王翰当年谋卜邻。商略晚窗须小醉，朱樱青店正尝新。"
        },
        {
            "标题": "三峡歌",
            "作者": "陆游",
            "内容": "万州溪西花柳多，四邻相应竹枝歌。问君今夕不痛饮，奈此满川明月何！"
        },
        {
            "标题": "三峡歌",
            "作者": "陆游",
            "内容": "蛮江水碧瘴花红，白舫黄旗无便风。涪万四时常避水，棚居高出乱云中。"
        },
        {
            "标题": "五杂组二首 其二",
            "作者": "陆游",
            "内容": "五杂组，机上绮。往复还，冶游子。不得已，富儿死。"
        },
        {
            "标题": "五杂组二首 其一",
            "作者": "陆游",
            "内容": "五杂组，山雉羽。往复还，江头路。不得已，贵臣去。"
        },
        {
            "标题": "三峡歌",
            "作者": "陆游",
            "内容": "锦绣楼前看卖花，麝香山下摘新茶。长安卿相多忧畏，老向夔州不用嗟。"
        },
        {
            "标题": "三月二十五夜达旦不能寐",
            "作者": "陆游",
            "内容": "忧国心常折，观书眼欲枯。百年终坎壈，一饭且枝梧。忽忽残春过，迢迢清夜徂。壮心空万里，老病要人扶。"
        },
        {
            "标题": "三峡歌",
            "作者": "陆游",
            "内容": "乱插山花篢子红，蛮歌相和瀼西东。忽然四散不知处，踏月扪萝归峒中。"
        },
        {
            "标题": "三月二十一日作",
            "作者": "陆游",
            "内容": "蹴踘墙东一市哗，秋千楼外两旗斜。及时小雨放桐叶，无赖余寒开楝花。明月吹笙思蜀苑，软尘骑马梦京华。懽情减尽朱颜改，节物催人只自嗟。"
        },
        {
            "标题": "三月二十二日作",
            "作者": "陆游",
            "内容": "雨过草争出，溪湍鱼逆行。轻舟摘蒪菜，小市听莺声。万事已无梦，一樽犹有情。吾儿能讲学，不必说无生。"
        },
        {
            "标题": "十二月二十七日祭风师归道中作",
            "作者": "陆游",
            "内容": "虎豹生憎上九关，诸公衮衮遂难攀。面颜已老尘埃里，精力虚捐薄领间。束带敢言趋玉陛，横戈犹忆戍天山。新春自笑摧颓甚，鼓吹东风拜胙还。"
        },
        {
            "标题": "三月二十一日作",
            "作者": "陆游",
            "内容": "蹴鞠墙东一市哗，鞦韆楼外两旗斜。及时小雨放桐叶，无赖馀寒开楝花。\n明月吹笙思蜀苑，软尘骑马梦京华。欢情减尽朱颜改，节物催人只自嗟。"
        },
        {
            "标题": "三峡歌",
            "作者": "陆游",
            "内容": "险诈沾沾不媿天，交情回首薄如烟。东游万里虽堪乐，灩澦瞿唐要放船。"
        },
        {
            "标题": "僧饭",
            "作者": "陆游",
            "内容": "云碓舂粳白，斋厨爨桂香。百穷惭燕颔，一饱慰龟肠。举世知心少，平生为口忙。何当弃簪笏，终老掩山房。"
        },
        {
            "标题": "散步至三家村",
            "作者": "陆游",
            "内容": "人情简朴古风存，暮过三家水际村。见说终年常闭户，仍闻累世自通婚。罾船归处鱼餐美，社瓮香时黍酒浑。记取放翁扶杖处，渚蒲烟草湿黄昏。"
        },
        {
            "标题": "夜坐",
            "作者": "陆游",
            "内容": "杳杳霜钟十里声，娟娟江月半窗明。陈编欲绝犹堪读，微火相依更有情。九曲烟云新散吏，百年铅椠老诸生。颓然待旦君无笑，尚胜闻鸡赋早行。"
        },
        {
            "标题": "山行过僧庵不入",
            "作者": "陆游",
            "内容": "垣屋参差竹坞深，旧题名处嬾重寻。茶炉烟起知高兴，棋子声疏识苦心。淡日晖晖孤市散，残云漠漠半川阴。长吟未断清愁起，已见横林宿暮禽。"
        },
        {
            "标题": "散怀",
            "作者": "陆游",
            "内容": "少年已遂遯山林，何况霜毛两鬓侵。习气尚存诗入梦，病根未去药关心。猿知秋近啼先苦，鹤阅年多顶渐深。不忍顿疏风月在，麤能扶杖即登临。"
        },
        {
            "标题": "三月十六日作",
            "作者": "陆游",
            "内容": "石笋街西风景幽，醉眠万事付悠悠。倦游我已七年客，促驾春无三日留。枝上蝶稀红药老，舍中蚕起绿桑柔。功名堕甑谁能问，羞作饥鹰夜掣韝。"
        },
        {
            "标题": "散策至湖上民家",
            "作者": "陆游",
            "内容": "曳杖翩然入莽苍，人间有此白云乡。风传高树珍禽语，露湿幽丛药草香。农事正看春水白，客途渐爱午阴凉。余年且就无羁束，社鼓冬冬乐未央。"
        },
        {
            "标题": "题僧庵",
            "作者": "陆游",
            "内容": "细路穿云坞，危桥渡野塘。人稀土花碧，屋老瓦松长。忧患双蓬鬓，装资一布囊。烧薪藉余暖，今夜有新霜。"
        },
        {
            "标题": "戏题僧庵",
            "作者": "陆游",
            "内容": "致虚守静气常全，家付儿孙命委天。梦事只堪高卧看，危途谁校疾行先？独辕短棹聊乘兴，野草幽花自斗妍。数宇漫留僧壁去，与身闲作後身缘。"
        },
        {
            "标题": "三月一日府宴学射山",
            "作者": "陆游",
            "内容": "北出升仙路少东，据鞍自笑老从戎。百年身世酣歌里，千古功名感慨中。天远仅分山仿佛，雾收初见日曈曨。横空我欲江湖去，谁借泠然御寇风。"
        },
        {
            "标题": "散步湖上至野人家",
            "作者": "陆游",
            "内容": "湖上霜高水落时，一藤信步出寻诗。妄夸强健真堪笑，唤作清闲亦自欺。西埭又随牛迹去，东村常望鹳巢知。渔翁留客频辞谢，鸡瘦难烹酒味漓。"
        },
        {
            "标题": "散怀",
            "作者": "陆游",
            "内容": "少年已遂遁山林，何况霜毛两鬓侵。习气尚存诗入梦，病根未去药关心。\n猿知秋近啼先苦，鹤阅年多顶渐深。不忍顿疏风月在，粗能扶杖即登临。"
        },
        {
            "标题": "散怀二首 其二",
            "作者": "陆游",
            "内容": "中年绝欲不复念，今日肉食夫何难。天公赋与本来薄，一概扫空方少安。"
        },
        {
            "标题": "三月十一日郊行",
            "作者": "陆游",
            "内容": "到处人家可乞浆，槐阴巷陌午风凉。水陂漫漫新秧绿，山垄离离大麦黄。父子力耕春渐老，妇姑共绩夜犹长。尧民击壤虽难继，芹美怀君未敢忘。"
        },
        {
            "标题": "散吏",
            "作者": "陆游",
            "内容": "拜赐明时散吏名，头衔字字敌冰清。读书有味聊忘老，赋禄无多亦代耕。笠泽蓴鲈秋向晚，缑山笙鹤月微明。人间乐事今真得，莫恨摧颓白发生。"
        },
        {
            "标题": "散怀",
            "作者": "陆游",
            "内容": "小疾便幽翳，孤怀抱郁陶。遗文诵史汉，奇思探庄骚。谈笑宽吟苦，经行慰作劳。东冈聊一往，突兀古台高。"
        },
        {
            "标题": "初秋",
            "作者": "陆游",
            "内容": "湿萤相逐照高栋，又见一年风露秋。流落江湖常踽踽，扫平河洛转悠悠。簿书终日了官事，尊酒何时宽客愁？拟倩天风吹梦去，浩歌起舞散花楼。"
        },
        {
            "标题": "游近山僧庵",
            "作者": "陆游",
            "内容": "卧看香穗叹吾衰，起著芒鞋信所之。十里溪山最佳处，一年寒暖适中时。眼明竹院如曾到，心许沙鸥卜後期。不是诗人托高兴，日长真付一枰棋。"
        },
        {
            "标题": "僧房假榻",
            "作者": "陆游",
            "内容": "过尽青山唤渡船，晚窗洗脚卧僧毡。剩偿平日清游愿，更结来生熟睡缘。吞啄渐稀如老鹤，鸣声已断似寒蝉。旁观莫苦嘲痴钝，此妙吾宗秘不传。"
        },
        {
            "标题": "散怀",
            "作者": "陆游",
            "内容": "东行西行一日过，深酌浅酌万事休。亦知衣食将不继，老甚安能怀百忧？"
        },
        {
            "标题": "扫除小园未竟归卧",
            "作者": "陆游",
            "内容": "竹叶扫仍落，莎根锄更生。阴阳常代谢，今昔各施行。勋业须时至，衰荣忌力争。径归差省事，高枕听蝉声。"
        },
        {
            "标题": "十二月十九日晚巫山送客归回望西寺小阁缥缈",
            "作者": "陆游",
            "内容": "送客沙头落日催，遥看重阁更同来。清尊与闷都倾尽，倦马和诗总勒回。憔悴远游悲骑省，豪华前事记章台。归时灯火参差晚，自脱征衣拂帽埃。"
        },
        {
            "标题": "三月三十夜闻杜宇",
            "作者": "陆游",
            "内容": "斗转春归不自由，韶华已逐水东流。子规独抱区区意，血泪交零晓未休。"
        },
        {
            "标题": "夏雨",
            "作者": "陆游",
            "内容": "东风吹雨溪上来，北山出云以应之。严州城中三日雨，朝暮点滴无休时。向来秧底乾欲裂，白水漫漫俄盈陂。豚肩覆豆巫醉饱，龙骨挂壁农遨嬉。今年蚕麦收数倍，茧大如瓮麦两岐。西成在眼又如此，还乡鼓腹歌淳熙。"
        },
        {
            "标题": "西路口山店",
            "作者": "陆游",
            "内容": "日薄霜清十月天，马蹄声里送流年。店当古路三叉处，山似孤云两角边。淹泊自悲穷不醒，衰残更著病相缠。榆关瀚海知何在，目送飞鸿入暮烟。"
        },
        {
            "标题": "示客",
            "作者": "陆游",
            "内容": "桑柘成阴百草香，缫车声里午风凉。客来莫说人间事，且共山林夏日长。"
        },
        {
            "标题": "晚同僧至溪上",
            "作者": "陆游",
            "内容": "耽耽卧石熊当道，矫矫长松龙上天。不怕雪云寒到骨，唤僧扶杖立桥边。"
        },
        {
            "标题": "晚同僧至溪上",
            "作者": "陆游",
            "内容": "眈眈卧石熊当道，矫矫长松龙上天。不怕雪云寒到骨，唤僧扶杖立桥边。"
        },
        {
            "标题": "席上作",
            "作者": "陆游",
            "内容": "绿波画桨浣花船，清簟疏帘角黍筵。一幅葛巾林下客，百壶春酒饮中仙。散怀丝管繁华地，寄傲江湖浩荡天。浮世升沉何足计，丹成碧落珥貂蝉。"
        },
        {
            "标题": "僧庐",
            "作者": "陆游",
            "内容": "僧庐土木涂金碧，四出徵求如羽檄。富商豪吏多厚积，宜其弃金如瓦砾。贫民妻子半菽食，一饥转作沟中瘠，赋歛鞭笞县庭赤，持以与僧亦不惜。古者养民如养儿，劝相农事忧其饥。露台百金止不为，尚媿七月周公诗。流俗纷纷岂知此，熟视创残谓当尔。杰屋大像无时止，安得疲民免饥死！"
        },
        {
            "标题": "山村经行因施药五首 其三",
            "作者": "陆游",
            "内容": "儿扶一老候溪边，来告头风久未痊。不用更求芎芷辈，吾诗读罢自醒然。"
        },
        {
            "标题": "山村经行因施药",
            "作者": "陆游",
            "内容": "儿扶一老侯溪边，来告头风久未痊。不用更求芎芷辈，吾诗读罢自醒然。"
        },
        {
            "标题": "山村书所见",
            "作者": "陆游",
            "内容": "老枳垂藤昼常黑，雏鹰声作婴儿啼。伐薪归来遇急雨，石路下山如踏梯。"
        },
        {
            "标题": "山村经行因施药",
            "作者": "陆游",
            "内容": "闲行偶复到山村，父老遮留共一尊。曩日见公孙未晬，如今已解牧鸡豚。"
        },
        {
            "标题": "山村经行因施药",
            "作者": "陆游",
            "内容": "驴肩每带药囊行，村巷欢欣夹道迎。共说向来曾活我，生儿多以陆为名。"
        },
        {
            "标题": "野兴四首 其四",
            "作者": "陆游",
            "内容": "去去历山村，行行并庙垣。湍流鲙鱼小，仄径鲊花繁。\n白鹭飞如导，青萝险可扪。归途不寂寞，迎笑有诸孙。"
        },
        {
            "标题": "山村独酌",
            "作者": "陆游",
            "内容": "腰剑如今不换牛，固应万事一时休。孤舟惯作潇湘梦，骏马宁思鄠杜游？毁誉要须千载定，功名已向隔生求。石帆山下秋风晚，买酒看云自献酬。"
        },
        {
            "标题": "山村经行因施药",
            "作者": "陆游",
            "内容": "耕佣蚕妇共欣然，得见先生定有年；扫洒门庭拂床几，瓦盆盛酒荐豚肩。"
        },
        {
            "标题": "夏日",
            "作者": "陆游",
            "内容": "赫赫炎威日正中，冰纨笛簟欲无功。一心愿伴沙头鹭，百计难呼木杪风。纤手削瓜刀似水，小甖分酒盏如空。洗心幸有高楼月，少待寒光出海东。"
        },
        {
            "标题": "山店卖石榴取以荐酒",
            "作者": "陆游",
            "内容": "山色苍寒云酿雪，旗亭据榻兴悠哉！麴生正欲相料理，催唤风流措措来。"
        },
        {
            "标题": "山村道中思蜀",
            "作者": "陆游",
            "内容": "当年万里客西南，药市题诗倚半酣。偶为三游群玉府，遂妨重到百花潭。剡溪漫说思安道，函谷谁能识老聃？空乞丹青作横幅，半堤寒日策羸骖。"
        },
        {
            "标题": "山村经行因施药",
            "作者": "陆游",
            "内容": "逆旅人家近野桥，偶因秣蹇暂消摇。村翁不解读本草，争就先生辨药苗。"
        },
        {
            "标题": "山居戏题",
            "作者": "陆游",
            "内容": "海山缥缈斸云痀，扫地焚香悦性灵。嫩白半瓯尝日铸，硬黄一卷学兰亭。衰颜冉冉临清镜，华发萧萧倚素屏。尊酒不空身见在，莫争天上少微星。"
        },
        {
            "标题": "山脚散步由舍北归",
            "作者": "陆游",
            "内容": "空碧升团月，江郊弄夕霏。生涯今始是，年事古犹稀。冰解鱼初跃，风和雁欲归。兴来忘远近，草露已沾衣。"
        },
        {
            "标题": "山居戏题二首 其一",
            "作者": "陆游",
            "内容": "海山缥缈斸云扃，扫地焚香悦性灵。嫩白半瓯尝日铸，硬黄一卷学兰亭。\n衰颜冉冉临清镜，华发萧萧倚素屏。尊酒不空身见在，莫争天上少微星。"
        },
        {
            "标题": "泛舟过吉泽",
            "作者": "陆游",
            "内容": "萧萧菰蒲如荻林，五月已觉秋意深。烟波灭没有渔艇，浦漵飞鸣多水禽。稽山出云极奇变，陆子岸帻方微吟。一声菱唱起何许，洗尽万里功名心。"
        },
        {
            "标题": "山居叠韵",
            "作者": "陆游",
            "内容": "禽吟阴森林，鹿伏朴樕木。呜呼吾徒愚，仆仆逐肉粟。联翩怜鸢肩，覆餗速戮辱。艰难还山间，独欲足畜牧。跻梯栖西溪，筑屋宿北谷。光茫常当藏，椟玉触俗目。"
        },
        {
            "标题": "山行见三十年前题名怅然有赋",
            "作者": "陆游",
            "内容": "百年村落半丘墟，垂老经过一柅车。金石阙讹秦汉旧，山川胜绝晋唐余。醉题墨淡尘昏壁，诗社人亡泪溅裾。名宦半生成底事？早时恨不学犁鉏。"
        },
        {
            "标题": "山脚散步由舍北归",
            "作者": "陆游",
            "内容": "幽径欣行药，衰年困负薪。梅残香更远，草勋绿初匀。鱼似濠梁乐，鸥如海上驯。度桥成一笑，微健及新春。"
        },
        {
            "标题": "山居戏题",
            "作者": "陆游",
            "内容": "病起清羸不自持，年光都上鬓边丝。昏昏雨细梅黄後，漫漫秧青水满时。曲几方床娱永日，矮冠高屐骇群儿。客来莫笑狂颠甚，此处那容世俗知。"
        },
        {
            "标题": "山居食每不肉戏作",
            "作者": "陆游",
            "内容": "溪友留鱼不忍烹，直将蔬粝送余生；二升畲粟香炊饭，一把畦菘淡煮羹。莫笑开单成净供，也能扪腹作徐行。秋来更有堪夸处，日傍东篱拾落英。"
        },
        {
            "标题": "午睡起消摇园中因登山麓薄暮乃归",
            "作者": "陆游",
            "内容": "老病攻百骸，徽纆困束缚；颓然一熟睡，如获万金药。窗明竹影乱，林暖鸟声乐。灰深香欲上，火活汤正作，毫瓯羞茗荈，铜洗供盥濯。整巾出庭户，曳杖历岩壑。遥岑见木杪，细水啮篱脚。踟躇遂忘归，清啸送日落。"
        },
        {
            "标题": "山居",
            "作者": "陆游",
            "内容": "客至何曾共剧谈，行藏独有老农谙。觅官肯信山居乐，食淡方知饭味甘。一脉泉通浇药圃，万重云锁钓鱼庵。好奇自笑心无厌，行遍江南忆剑南。"
        },
        {
            "标题": "暇日坐山麓松石间作",
            "作者": "陆游",
            "内容": "偶曳枯筇出槿篱，松间盘石坐移时。饥獐啮草无余绿，乳鹊营巢有堕枝。幽事类分皆可谱，高情辞达自成诗。莫嗟寂寂终吾世，正是他年一段奇。"
        },
        {
            "标题": "拥炉不出辄终日自嘲",
            "作者": "陆游",
            "内容": "柴门木落叶成堆，十日元无一再开。书坐藏多为饱祟，诗缘吟苦作穷媒。儿言山圃当收栗，僧约溪桥共探梅。堪笑此翁推不动，地炉无火画寒灰。"
        },
        {
            "标题": "即事",
            "作者": "陆游",
            "内容": "小山榴花照眼明，青梅自堕时有声。柳桥东岸倚筇立，聊借水风吹宿醒。"
        },
        {
            "标题": "山头鹿",
            "作者": "陆游",
            "内容": "呦呦山头鹿，毛角自媚好，渴饮涧底泉，饥啮林间草。汉家方和亲，将军灞陵老。天寒弓力劲，木落霜气早。短衣日驰射，逐鹿应弦倒。金盘犀筋命有系。翠壁苍崖迹如扫。何时诏下北击胡，却起将军远征讨？泉甘草茂上林中，使我母子常相保。"
        },
        {
            "标题": "山麓",
            "作者": "陆游",
            "内容": "草合路如线，偶随樵子行。林间遇磐石，小憩看春耕。"
        },
        {
            "标题": "山斋书事",
            "作者": "陆游",
            "内容": "山榴子结又重开，巢燕雏飞却续回。雨足人畦千顷稻，日长风舞一庭槐。浩歌从酒愁仍在，作意观书睡已来。常恨流年不相贷，若为更著暮蝉催？"
        },
        {
            "标题": "山居",
            "作者": "陆游",
            "内容": "平生绝爱山居乐，老去初心亦渐偿。直道本知天可恃，旷怀真与世相忘。径穿修竹衣巾爽，盘设灵苗匕箸香。但恨相逢无鲁叟，浩歌小试接与狂。"
        },
        {
            "标题": "山亭观梅",
            "作者": "陆游",
            "内容": "与梅岁岁有幽期，忘却如今两鬓丝。乘淡月时和雪看，斸苍苔地带花移。先春瘦损应多恨，静夜香来更一奇。醉倒栏边君勿笑，明朝红萼缀空枝。"
        },
        {
            "标题": "山十诗以孟夏草木长遶屋树扶疏为韵",
            "作者": "陆游",
            "内容": "万物备於我，本来无欠余。窭儒可怜生，西抹复东涂。斯文如大厦，倾壤要力扶。犬子真鼠辈，辛苦卖子虚。"
        },
        {
            "标题": "即事",
            "作者": "陆游",
            "内容": "云本无心木不材，平生得丧信悠哉！钓鱼每过桐江宿，卖药新从剡县回。山圃莴蔓晨灌溉，地炉芋栗夜燔煨。人情万变吾何预，笑口何妨处处闻。"
        },
        {
            "标题": "山头石",
            "作者": "陆游",
            "内容": "秋风万木霣，春雨百草生，造物初何心，时至自枯荣。惟有山头石，岁月浩莫测，不知四时运，常带太古色。老翁一生居此山，脚力欲尽犹跻攀；时时抚石三叹息，安得此身如尔顽？"
        },
        {
            "标题": "春日杂兴",
            "作者": "陆游",
            "内容": "一枝筇杖一山童，买酒行歌小市中。莫笑摧颓今至此，当年万里看春风。"
        },
        {
            "标题": "山园杂赋",
            "作者": "陆游",
            "内容": "一日老一日，一年贫一年。元无肉食相，且作地行仙。本不营三窟，何须直一钱。村虚樱笋闹，剩放醉中颠。"
        },
        {
            "标题": "余庆出游夜归",
            "作者": "陆游",
            "内容": "杖藜寻胜惬幽情，芒屦如飞病体轻。迎客野梅才半吐，避人山雉尚徐行。东溪水落滩声壮，南岭云酣雪意成。薄暮归来僧已定，佛龛独对一灯明。"
        },
        {
            "标题": "山园杂赋",
            "作者": "陆游",
            "内容": "初夏未觉暑，微阴殊胜晴。藤冠称新沐，蓴菜解余酲。偶据盘陀坐，还扶楖栗行。平生志勋业，今日一毫轻。"
        },
        {
            "标题": "秋日小雨有感",
            "作者": "陆游",
            "内容": "七月江边暑已微，虚窗卧看雨霏霏。凄凉蛩伴草根语，憔悴鹊从天上归。志士酒酣看宝剑，美人泪尽倚鸳机。嗟予亦有新秋感，遥忆苍苔满钓矶。"
        },
        {
            "标题": "山园杂咏",
            "作者": "陆游",
            "内容": "残春终日在林亭，散发披衣醉复醒。科斗已成蛙合合，樱桃初结子青青。鱼游沧海宁濡沫，禽慕雕笼即翦翎。薄晚东风吹小雨，笑携长鑱伴畦丁。"
        },
        {
            "标题": "山园草木四绝句 其一 紫薇",
            "作者": "陆游",
            "内容": "钟鼓楼前宫样花，谁令流落到天涯。少年妄想今除尽，但爱清樽浸晚霞。"
        },
        {
            "标题": "山园书触目",
            "作者": "陆游",
            "内容": "山近云生易，人稀鸟下频。瘦篁穿石窍，古蔓络松身。熟摘岩边果，乾收涧底薪。经过不相识，唤作避秦人。"
        },
        {
            "标题": "山园杂咏",
            "作者": "陆游",
            "内容": "已过社雨尚春寒，小醉初醒怯倚栏。柳带花移宜土润，鹤和雏养要笼宽。孤翁白首投村社，诸彦青云接羽翰。谁信幽居多乐事，晚窗儿女话团圞。"
        },
        {
            "标题": "甜羹之法以菘菜山药芋莱菔杂为之不施醯酱山",
            "作者": "陆游",
            "内容": "老住湖边一把茆，时沽村酒具山殽。年来传得甜羹法，更为吴酸作解嘲。"
        },
        {
            "标题": "山园杂咏",
            "作者": "陆游",
            "内容": "桃花烂熳杏花稀，春色撩人不忍违。俗客年来真扫迹，清樽日暮独忘归。鱼行池面红云散，鹊起枝头绛雪飞。莫道颠狂无诉处，卧看香篆掩斋扉。"
        },
        {
            "标题": "山园晚兴",
            "作者": "陆游",
            "内容": "病骨初轻野兴浓，闲扶拄杖夕阳中。草枯陂泽涓涓水，木落园林淅淅风。杨子凄凉老天禄，马周憔悴客新丰。壮心未与朱颜改，一笑凭高送断鸿。"
        },
        {
            "标题": "山中得长句戏呈周辅并简朱县丞",
            "作者": "陆游",
            "内容": "鹤鸣山空无鹤来，青霞嶂深天壁开。千岩角逐互吞吐，一峰拔起矜崔嵬。日光微漏潭见底，水气上薄云成堆。幽禽飞鸣报客至，奇树璀璨知谁栽。花藤怪蔓白昼暗，奔猿落狖无时哀。路穷尚蹑一千级，忽见密竹藏楼台。共言神僧昔住此，至今光景如天台。搘筇负笠出复没，喜动妇人惊提孩。高人何至作狡狯，无乃翫世聊相诙。不然学道穷实际，讵舍正大崇奇儒林丈人学擅世，余事尚压蔡与崔。名山未死可再到，此士一失难重陪。赞府摘山事如织，摆拨领客何奇哉！境幽神怆不可住，归倩玉手传金杯。"
        },
        {
            "标题": "山墅",
            "作者": "陆游",
            "内容": "烟水烟林老结庐，人间用短更谁知？软蒲稳背供危坐，小帜障灯便细书。莫欺衰病归山墅，曾领诸儒上石渠。贞观开元嗟已远，为君试说绍兴初。"
        },
        {
            "标题": "杂题",
            "作者": "陆游",
            "内容": "湖堤疏瘦水杨柳，村舍殷红山石榴。推户本来随意入，乞浆因得片时留。"
        },
        {
            "标题": "山园遣兴",
            "作者": "陆游",
            "内容": "输逋告籴走比邻，恤患分灾累故人。安得此身无一事，林中数笋过残春！"
        },
        {
            "标题": "五杂组",
            "作者": "陆游",
            "内容": "五杂组，山雉羽。往复还，江头路。不得已，贵臣去。"
        },
        {
            "标题": "山园杂咏",
            "作者": "陆游",
            "内容": "春光何止二分空，寒食都无数日中。密叶成阴花寂寂，旧巢添土燕匆匆。纸鸢收线愁风恶，秧马掀泥喜雨蒙。堪叹今年衰更甚，苍颜纵醉不成红。"
        },
        {
            "标题": "山园杂赋四首 其四",
            "作者": "陆游",
            "内容": "芳荃真妙士，霜菊亦奇才。邂逅心生敬，慇勤手自培。\n扶持新长桂，护惜欲残梅。此意何人解，颓然付酒杯。"
        },
        {
            "标题": "山游暮归",
            "作者": "陆游",
            "内容": "东行西行日暮归，川云漠漠雨霏霏。蝗余场上禾收薄，酒贵街头客醉稀。买犊躬耕空自力，灼龟占岁又成非。稚孙索饭殊关抱，怜汝何时得瓠肥。"
        },
        {
            "标题": "舍北溪上垂钓",
            "作者": "陆游",
            "内容": "大耋还家万事非，垂竿好在绿苔矶。风和山雉挟雌过，村晚吴牛将犊归。春涨新添塘滟滟，夕云仍带雨霏霏。此生自笑狂颠足，依旧人间一布衣。"
        },
        {
            "标题": "山园杂咏",
            "作者": "陆游",
            "内容": "祠禄留人未挂冠，山园三亩著身宽。百年竟向愁边老，万事元输静处看。花径糁红供晚醉，月天生晕作春寒。汗青事业都忘尽，时赖吾儿举话端。"
        },
        {
            "标题": "山园杂赋",
            "作者": "陆游",
            "内容": "芳荃真妙士，霜菊亦奇才。邂逅心生敬，殷懃手自培。扶持新长桂，护惜欲残梅。此意何人解，颓然付酒杯。"
        },
        {
            "标题": "山园",
            "作者": "陆游",
            "内容": "买得新园近钓矶，旋营茆栋设柴扉。山经宿雨修容出，花倚和风作态飞。世事只成惊老眼，酒徒频约典春衣。狂吟烂醉君无笑，十丈愁城要解围。"
        },
        {
            "标题": "山园晚兴",
            "作者": "陆游",
            "内容": "传杯谁与豁幽悰？霜晚黄花未满丛。过雁一声寒霭外，短篱数掩夕阳中。易虽病里犹能读，诗到愁边始欲工。惟有功名真已矣，嬾将华发对青铜。"
        },
        {
            "标题": "中夜雨霁月色入户起饮酒一杯作绝句",
            "作者": "陆游",
            "内容": "吹尽浮云天宇清，城头叠鼓报三更。平生无此一杯酒，玉笥峰头看月生。"
        },
        {
            "标题": "雨中作",
            "作者": "陆游",
            "内容": "社瓮醅香燕子归，阴风吹雨暗郊扉。疏沟园叟方携锸，采药蛮童已湿衣。山雉尾垂冲霭去，水鸡翅重蹋波飞。凭阑一笑君知否，肺渴秋来势渐微。"
        },
        {
            "标题": "山中作",
            "作者": "陆游",
            "内容": "朱墨纷纷讼满庭，半年初得试山行。烧香扫地病良已，饮水饭蔬身顿轻。日落三通传浴鼓，雨余千耦看农耕。故巢光景还如此，为底淹留白发生？"
        },
        {
            "标题": "山中小雨得宇文使君简问尝见张僊翁乎戏作一",
            "作者": "陆游",
            "内容": "张僊挟弹知何往，清啸穿林但可闻。拾得铁丸无处用，为君打散四山云。"
        },
        {
            "标题": "山中夜归戏作短歌",
            "作者": "陆游",
            "内容": "骏马不用换美妾，名酒不用博凉州，霜天饮酒骑马出，驰猎蹴蹋川原秋。少年意薄万户侯，白首乃作穷山囚。箭锋岂必尽狐兔，胸次聊欲平山丘。夜归湖上酒初醒，庄舍萧条灯火冷。解刀自笑太麤生，却染松煤飞兔颖。"
        },
        {
            "标题": "山中小雨得宇文使君简问尝见张仙翁乎戏作一绝",
            "作者": "陆游",
            "内容": "张仙挟弹知何往，清啸穿林但可闻。拾得铁丸无处用，为君打散四山云。"
        },
        {
            "标题": "自山中夜行还湖上",
            "作者": "陆游",
            "内容": "火云峥嵘水车鸣，行人畏热不敢宁。萧然一马两园丁，缺月照我影伶俜。荒鸡起早忽再唱，北斗低尽余三星。扁舟菱歌正嫋嫋，丛冢鬼火何荧荧。迎人渐见镜湖白，回首已失秦山青。道边野店得小憩，一杯浊酒倾残瓶。登盘绝爱畦韭美，轑釜未厌溪鳞腥。丈夫所要饱辛苦，文叔尚困芜蒌亭。"
        },
        {
            "标题": "雨夕枕上作",
            "作者": "陆游",
            "内容": "鬓毛日夜雪霜稠，冉冉年光逝肯留？酒力但资愁作祟，雨声偏与睡为仇。铭旌官职眼前事，史册姓名身後忧。毕竟此生何处是，江湖万里有孤舟。"
        },
        {
            "标题": "弋阳县驿",
            "作者": "陆游",
            "内容": "大雨山中采药回，丫头岩畔觅诗来。唤船野渡逢迎雪，携酒溪头领略梅。久客愁心端欲折，何时笑口得频开？殷勤记著今朝事，破驿空廊叶作堆。"
        },
        {
            "标题": "云门过何山",
            "作者": "陆游",
            "内容": "漠漠稻满陂，蒙蒙雨沾衣。林花落更新，溪鸟止复飞。我作山中行，十日未拟归。思酒过野店，念茶叩僧扉，眠枕松下石，适意无诃讥。心广体自舒，泰然不肉肥。念昔在官涂，万事与愿违；逢人无一欣，对食或累欷。低回三十年，竟不饱蕨薇。空将书五车，自诳腹十围。余日犹几何，可复贪尘鞿？剩拾柏子香，闭门观昨非。"
        },
        {
            "标题": "山中晚兴",
            "作者": "陆游",
            "内容": "薄酒亦陶然，偃蹇涧石侧。巾堕拄杖横，意象颇自得。青山受落日，忽作玻璃色。踌躇不忍去，下磴天已黑。"
        },
        {
            "标题": "山中饮酒",
            "作者": "陆游",
            "内容": "百屋堆金钱，万户封公侯；富贵人所羡，熟计终缪悠。有酒君但饮，有山君但游，虽云亦梦事，要是胜一筹。独醉新丰市，遗魂招马周；清啸苏门山，旷度交公休。烂烂目如电，凛凛气愈遒。骑鲸归东海，已矣吾何求！"
        },
        {
            "标题": "怀旧三首 其一",
            "作者": "陆游",
            "内容": "扇子峡中有隐士，清江一曲照柴荆。当时船急失一见，至今空忆暮猿声。"
        },
        {
            "标题": "自诒",
            "作者": "陆游",
            "内容": "庄语畏如俳，端居要若斋。清虚集心腑，枯槁见形骸。自计愚无用，何伤老不谐。人生须广大，勿作井中蛙。"
        },
        {
            "标题": "赏花至湖上",
            "作者": "陆游",
            "内容": "吾国名花天下稀，园林尽日敞朱扉。蝶穿密叶常相失，蜂恋繁香不记归。欲过每愁风荡漾，半开却要雨霏微。良辰乐事真当勉，莫遣匆匆一片飞。"
        },
        {
            "标题": "赏山园牡丹有感",
            "作者": "陆游",
            "内容": "雒阳牡丹面径尺，鄜畤牡丹高丈余。世间尤物有如此，恨我总角东吴居。俗人用意苦局促，目所未见辄谓无。周汉故都亦岂远，安得尺箠驱群胡！"
        },
        {
            "标题": "上巳书事",
            "作者": "陆游",
            "内容": "单衣初著下湖天，飞盖相随出郭船。得雨人人喜秧信，祈蚕户户歛神钱。黄鸡煮臛无停筋，青韭淹葅欲堕涎。丞相传闻又三押，衡茅未改日高眠。"
        },
        {
            "标题": "舍北望牛头山山有延胜寺先太傅书堂在焉六年",
            "作者": "陆游",
            "内容": "太傅读书处，秋风曾问途。江如青弋险，山似白盐孤。路尽还登岭，林开忽见湖。草堂无复识，流涕想规模。"
        },
        {
            "标题": "上书乞祠辄述鄙怀",
            "作者": "陆游",
            "内容": "干禄本代耕，穷达敢自必？早遇高皇帝，九品对宣室。妄怀犬马心，嫠纬不暇恤。上恩等天地，腰领免斧鑕。旋属绍兴末，阳谷瞻出日，贱臣复何幸，便殿首造膝。煌煌帝尧典，推择首秉笔。愚患虽恳款，野性实坦率。飘然去周行，湖海抱沉疾。远游客穷塞，亭障秋萧瑟。圣君终记省，万里忽乘馹。同朝久凋谢，存者不十一。造廷故抱暗，下殿衰涕溢。蹉跎又十载，忧患岂易述。流年不贷人，白发日夜密，冠虽未即挂，驭已不容叱。尚觊公朝恩，养老沾散秩；闭门教子孙，志愿真永毕。"
        },
        {
            "标题": "上书乞祠",
            "作者": "陆游",
            "内容": "上书又乞奉祠归，梦到湖边自叩扉。此去敢辞依马磨，向来真惯拥牛衣。致身途远年龄暮，报国心存气力微。誓墓那因一怀祖，人间处处是危机。"
        },
        {
            "标题": "上虞逆旅见旧题岁月感怀",
            "作者": "陆游",
            "内容": "舴艋为家东复西，今朝破晓下前溪。青山缺处日初上，孤店开时莺乱啼。倦枕不成千里梦，壤墙闲觅十年题。漆园傲吏犹非达，物我区区岂足齐。"
        },
        {
            "标题": "上元夜作",
            "作者": "陆游",
            "内容": "百年古谓风前烛，我逾七十饭不足。亦知生世无工拙，久向人间耐荣辱。今年上元灯满城，十里东风度丝竹。蓬窗湿薪不御寒，独取残书伴儿读。忽然得意见古人，半碗冻齑甘胜肉。书生盖棺事未定，论著傥存终见录。富贵无名岂胜数，意气空能骄世俗。君不见拄天拄地邢君牙，不如诗人穷瞎张太祝！"
        },
        {
            "标题": "上元前一日",
            "作者": "陆游",
            "内容": "异县客游久，今年春事迟。峭寒增酒价，微雨恼灯欺。老态人未觉，孤愁心自知。停车呼病妇，强出伴诸儿。"
        },
        {
            "标题": "上元日昼卧",
            "作者": "陆游",
            "内容": "积雨连上元，孤愁卧空馆。宿酲殊未解，欲起意复嬾。床敷蛮毡稳，被拥吴绫暖。残香碧缕细，软火红焰短。虽云少睡眠，聊喜屡展转。昏昏忽已暮，一笑呼茗碗。"
        },
        {
            "标题": "上章纳禄恩畀外祠遂以五月初东归",
            "作者": "陆游",
            "内容": "群玉峰头孤梦断，五云溪上野舟回。傍人鸥鸟自然熟，到处藕花无数开。麦饭不餍常面槁，柴门闲掩自心灰。雨来正作盆山地，不怕冥冥半月梅。"
        },
        {
            "标题": "上章纳禄恩畀外祠遂以五月初东归",
            "作者": "陆游",
            "内容": "身是风前一断蓬，经年窃食竟何功？倚天青嶂迎船出，扑马红麈转眼空。网户饷鱼胜丙穴，旗亭送酒等郫筒。死前幸作扶犁叟，免使淮南笑发蒙。"
        },
        {
            "标题": "上章纳禄恩畀外祠遂以五月初东归",
            "作者": "陆游",
            "内容": "黄纸淋漓字似鸦，即今真个是还家。园庐渐近湖山好，邻曲来迎鼓笛哗。笾实傍篱收豆荚，盘蔬临水采芹芽。皇家养老非忘汝，不必青门学种瓜。"
        },
        {
            "标题": "烧香",
            "作者": "陆游",
            "内容": "茹芝却粒世无方，随时江湖每自伤。千里一身凫泛泛，十年万事海茫茫。春来乡梦凭谁说，归去君恩未敢忘。一寸丹心幸无愧，庭空月白夜烧香。"
        },
        {
            "标题": "放歌行",
            "作者": "陆游",
            "内容": "少年不知老境恶，意谓长如少年乐，朝歌夜舞狂不休，逢人欲觅长生药。三二十年底难过，屈指朋侪余几个？就令未死身日衰，朱颜已去谁能那！人间万事如弈棋，我亦曾经少壮时。儿曹纷纷不须挍，岁月推迁渠自知。"
        },
        {
            "标题": "烧香",
            "作者": "陆游",
            "内容": "宝熏清夜起氤氲，寂寂中庭伴月痕。小斮海沉非弄水，旋开山麝取当门。蜜房割处春方半，花露收时日未暾。安得故人同晤语，一灯相对看云屯？"
        },
        {
            "标题": "上章纳禄恩畀外祠遂以五月初东归",
            "作者": "陆游",
            "内容": "此身惟有一躬耕，乞得余年乐太平。东观并游收昨梦，西湖重到付来生。一堤草露明晨照，半浦荷风颭晚晴。历历归途皆胜事，江亭先听棹歌声。"
        },
        {
            "标题": "上章纳禄恩畀外祠遂以五月初东归",
            "作者": "陆游",
            "内容": "身似霜松老不枯，乞骸犹得待清都。百钱浊酒浑家醉，六月飞蚊彻晓无。美睡不愁闲客搅，出游自有小儿扶。买山尚恐巢由笑，敢向君王觅镜湖。"
        },
        {
            "标题": "上元雨",
            "作者": "陆游",
            "内容": "城中酒垆千百所，不忧不售惟忧雨。今年上元灯满城，曲巷深坊闹歌舞。天公不借一日晴，风吹灯死雨如倾。家家移床避屋漏，不闻人声闻屐声。"
        },
        {
            "标题": "自咏",
            "作者": "陆游",
            "内容": "满梳晨起发凋零，亭午柴门未彻扃。万事忘来尚忧国，百家屏尽独穷经。楠枯倒壑虽无用，龟老搘床故有灵。梦里骑驴华山去，破云巉绝数峰青。"
        },
        {
            "标题": "杂咏园中果子",
            "作者": "陆游",
            "内容": "架垂马乳收论斛，港种鸡头采满船。鼋鼎若为占食指，麴车未用堕馋涎。"
        },
        {
            "标题": "少微山",
            "作者": "陆游",
            "内容": "平生一舴艋，几到少微山。杰观扫无迹，高人呼不还。崖崩危欲压，磴断滑难攀。日暮增幽兴，渔歌莽苍间。"
        },
        {
            "标题": "杂咏园中果子四首 其二",
            "作者": "陆游",
            "内容": "浆石榴随糕作节，蜡樱桃与酪同时。两株偶向池边种，可喜今年坠折枝。"
        },
        {
            "标题": "杂咏园中果子",
            "作者": "陆游",
            "内容": "山杏溪桃本看花，累累成实亦堪夸。盐收蜜渍饶风味，送与山僧下夜茶。"
        },
        {
            "标题": "杂咏园中果子",
            "作者": "陆游",
            "内容": "不酸金橘种初成，无核枇杷接亦生。珍产已从幽圃得，浊醪仍就小槽倾。"
        },
        {
            "标题": "绍兴庚辰余游谢康乐石门与老洪道士痛饮赋诗",
            "作者": "陆游",
            "内容": "爱酒黄冠鬓如雪，石门邂逅一樽同。悬知久作此山土，愁对画图秋雨中。"
        },
        {
            "标题": "绍兴癸亥余以进士来临安年十九明年上元从舅",
            "作者": "陆游",
            "内容": "随计当时入帝城，笙歌灯火夜连明。宁知六十余年後，老眼重来看太平。"
        },
        {
            "标题": "杂咏园中果子",
            "作者": "陆游",
            "内容": "浆石榴随糕作节，蜡樱桃与酪同时。两株偶向池边种，可喜今年坠折枝。"
        },
        {
            "标题": "社饮",
            "作者": "陆游",
            "内容": "世上升沉一辘轳，古来成败几樗蒱？试看大醉称贤相，始信常醒是鄙夫。起舞非无垂白伴，暮归仍有枕髦扶。即今不乏丹青手，谁画三山社饮图？"
        },
        {
            "标题": "舍南杂兴三首 其三",
            "作者": "陆游",
            "内容": "麻菽连枝熟，柴荆尽日关。临池惊鹭起，倚柱待云还。\n倦憩石腰鼓，行携铜博山。老人无定意，所到即开颜。"
        },
        {
            "标题": "舍南野步",
            "作者": "陆游",
            "内容": "枯蔓络荆篱，幽花映荻扉。驯獐惊不起，归鹤倦犹飞。\n野色连收网，边愁入捣衣。壮图空自笑，事事与心违。"
        },
        {
            "标题": "社酒",
            "作者": "陆游",
            "内容": "农家耕作苦，雨阳每关念。种黍蹋麴孽，终岁勤收歛。社瓮虽草草，酒味亦醇酽。长歌南陌头，百年应不厌。"
        },
        {
            "标题": "舍东追凉",
            "作者": "陆游",
            "内容": "骄阳收火伞，清露贮冰壼。海涌四更月，风生千顷蒲。砍狂忘老境，意豁失穷途。所恨朋侪尽，无人为揽须。"
        },
        {
            "标题": "社日小饮",
            "作者": "陆游",
            "内容": "社日西风吹角巾，一樽强醉汝江滨。杏梁燕子还堪恨，归去匆匆不报人。"
        },
        {
            "标题": "舍北摇落景物殊佳偶作",
            "作者": "陆游",
            "内容": "小聚鸥沙北，横林蟹舍东。船头眠醉叟，牛背立村童。日落云全碧，霜余叶半红。穷鳞与倦翼，终胜在池笼。"
        },
        {
            "标题": "社日小饮",
            "作者": "陆游",
            "内容": "人生当惜老年时，醉插山花压帽欹。世事恰如风过耳，微聋自好不须治。"
        },
        {
            "标题": "舍北晚步",
            "作者": "陆游",
            "内容": "漠漠炊烟村远近，冬冬傩鼓埭西东。三叉古路残芜里，一曲清江淡霭中。外物已忘如弃屣，老身无伴等羁鸿。天寒寂寞篱门晚，又见浮生一岁穷。"
        },
        {
            "标题": "舍北野望",
            "作者": "陆游",
            "内容": "溪彴通西崦，山蹊缭北村。残霞明水面，落叶拥篱根。野父编龙具，樵儿习兔园。吾今井蛙耳，敢复慕鹏鲲！"
        },
        {
            "标题": "舍北晚眺",
            "作者": "陆游",
            "内容": "日日津头系小舟，老人自嬾出门游。一枝筇杖疏篱外，占断千岩万壑秋。"
        },
        {
            "标题": "社日小饮",
            "作者": "陆游",
            "内容": "催花初过社公雨，对酒喜烹溪友鱼。尽道乱山穷绝处，年华未觉异吾庐。"
        },
        {
            "标题": "斋中夜赋",
            "作者": "陆游",
            "内容": "高居终日掩斋扉，幽事常多俗事稀。露重丛篁时自泻，风高脱叶有先飞。秋衣渐制闻砧杵，社肉初分谢蕨薇。却笑老身闲不得，一灯明灭乱书围。"
        },
        {
            "标题": "枕上作",
            "作者": "陆游",
            "内容": "水涨池新满，山寒屋尽低。愁多憎夜雨，睡少喜晨鸡。社肉初分胙，春芜已再犁。明朝寻父老，不怕蹋街泥。"
        },
        {
            "标题": "舍傍晚步",
            "作者": "陆游",
            "内容": "蒲团初起定，藤杖偶闲行。鸟语如相命，鱼浮忽自惊。麦苗经雨绿，枫叶得霜赬。野老淳风在，悠然不送迎。"
        },
        {
            "标题": "舍北晚眺",
            "作者": "陆游",
            "内容": "平野沉寒日，远村生暮烟。离离立红树，点点散乌犍。暂出不逾岁，告归仍一廛。江湖初见雁，著眼送云边。"
        },
        {
            "标题": "舍北摇落景物殊佳偶作",
            "作者": "陆游",
            "内容": "屋角成金字，溪流作谷纹。斜通小桥路，半掩夕阳门。孤艇冲烟过，疏钟隔坞闻。杜门非独病，实自厌纷纷。"
        },
        {
            "标题": "社饮",
            "作者": "陆游",
            "内容": "东作初占嗣岁宜，蚕官又近乞灵时。倾家酿酒无遗力，倒社迎神尽及期。先醉後醒惊老惫，路长足蹇叹归迟。西村渐过新塘近，宿鸟归飞已满枝。"
        },
        {
            "标题": "舍北野望",
            "作者": "陆游",
            "内容": "断垄围蔬圃，枯桑系钓查。经行桥独木，伫立路三叉。野卉栖孤蝶，平川起乱鸦榰筇无定处，兴尽即还家。"
        },
        {
            "标题": "舍北望水乡风物戏作绝句",
            "作者": "陆游",
            "内容": "西风沙际矫轻鸥，落日桥边系钓舟。乞与画工团扇本，青林红树一川秋。"
        },
        {
            "标题": "舍北摇落景物殊佳偶作",
            "作者": "陆游",
            "内容": "路拥新霜叶，溪余旧涨沙。栖乌初满树，归鸭各知家。世事元堪笑，吾生固有涯。南村闻酒熟，试遣小僮赊。"
        },
        {
            "标题": "舍北独步",
            "作者": "陆游",
            "内容": "霜露沾衣迫岁徂，天公欲为老人娱。断云新月供诗句，苍桧丹枫列画图。风叶萧萧归独鹤，烟波渺渺漾双凫。孤村薄暮谁从我，惟是诗囊与酒壼。"
        },
        {
            "标题": "社鼓",
            "作者": "陆游",
            "内容": "酒旗三家市，烟草十里陂。林间鼓冬冬，迨此春社时。饮福父老醉，嵬峨相扶持。君勿轻此声，可配丰年诗。"
        },
        {
            "标题": "舍南野步",
            "作者": "陆游",
            "内容": "枯蔓络荆离，幽花映荻扉。驯獐惊不起，归鹤倦犹飞。野色连收纲，边愁入捣衣。壮图空自笑，事事与心违。"
        },
        {
            "标题": "舍南杂兴",
            "作者": "陆游",
            "内容": "淅淅暮风生，晖晖残月明。开门喜闲望，扶杖得徐行。霜薄树多绿，泉流沟有声。儿童殊可念，画地作棋枰。"
        },
        {
            "标题": "舍北闲望作六字绝句",
            "作者": "陆游",
            "内容": "潘岳一篇秋兴，李成八幅寒林。舍北偶然倚杖，尽见古人用心。"
        },
        {
            "标题": "舍北晚眺",
            "作者": "陆游",
            "内容": "红树青林带暮烟，并桥常有卖鱼船。樊川诗句营丘画，尽在先生拄杖边。"
        },
        {
            "标题": "社肉",
            "作者": "陆游",
            "内容": "社日取社猪，燔炙香满村。饥鸦集街树，老巫立庙门。虽无牲牢盛，古礼亦略存。醉归怀余肉，沾遗偏诸孙。"
        },
        {
            "标题": "舍北摇落景物殊佳偶作",
            "作者": "陆游",
            "内容": "今年冬候晚，仲月始微霜。野日明枫叶，江风断雁行。穷涂多藉躝，老境易悲伤。自笑诗情嬾，萧然旧锦囊。"
        },
        {
            "标题": "射的山观梅",
            "作者": "陆游",
            "内容": "凌厉冰霜节愈坚，人间乃有此臞仙。坐收国士无双价，独立东皇太一前。此去幽寻应尽日，向来别恨动经年。花中竟是谁流辈？欲许芳兰恐未然。"
        },
        {
            "标题": "舍南杂兴",
            "作者": "陆游",
            "内容": "麻菽连枝熟，柴荆尽日关。临池惊鹭起，倚柱待云还。倦憩石腰鼓，行携铜博山。老人无定意，所到即开颜。"
        },
        {
            "标题": "舍北摇落景物殊佳偶作",
            "作者": "陆游",
            "内容": "草径人稀到，柴扉手自开。林疏鸦小泊，溪浅鹭频来。檐角除瓜蔓，墙隅斸芋魁。东邻膰肉至，一笑举新醅。"
        },
        {
            "标题": "舍北野望",
            "作者": "陆游",
            "内容": "早岁遭逢异，中年促召频。驰驱犹许国，卧起已须人。药石三秋病，风波万里身。篱门残照里，惨淡易伤神。"
        },
        {
            "标题": "社日小饮",
            "作者": "陆游",
            "内容": "社雨霏霏湿杏花，农家分喜到州家。苍鹅戏处塘初满，黄犊归时日欲斜。"
        },
        {
            "标题": "舍西夕望",
            "作者": "陆游",
            "内容": "茆舍菱陂北，柴门药圃西。奇云去人近，澹月傍檐低。野迥羊牛下，林昏鸟雀栖。郊墟少还往，父子自扶携。"
        },
        {
            "标题": "社前一夕未昏辄寝中夜乃得寐",
            "作者": "陆游",
            "内容": "祠事当行惧不任，未昏强卧拥孤衾。三更自笑元无睡，万事从来忌有心。檐角河倾秋耿耿，床头虫语夜愔愔。若耶溪上苹花老，倦枕何人听越吟？"
        },
        {
            "标题": "舍北摇落景物殊佳偶作五首 其二",
            "作者": "陆游",
            "内容": "路拥新霜叶，溪馀旧涨沙。栖乌初满树，归鸭各知家。\n世事元堪笑，吾生固有涯。南村闻酒熟，试遣小僮赊。"
        },
        {
            "标题": "舍南杂兴",
            "作者": "陆游",
            "内容": "莎径依山曲，柴扉并水开。不因行药出，即为觅诗来。戒婢挑蔬甲，催儿斸芋魁。随宜也能饱，漂母未须哀。"
        },
        {
            "标题": "戏咏闲适",
            "作者": "陆游",
            "内容": "涉世心知百不能，闭门嬾出病相仍。箪瓢味美如烹鼎，邻曲人淳近结绳。半颗鸦残墙外杏，一枯鹊袅涧边藤。萧然扫尽弹冠兴，敢为诗情望武陵"
        },
        {
            "标题": "舍北行饭",
            "作者": "陆游",
            "内容": "饭饱逍遥信所之，芡塘蔬圃遍游嬉。梧楸凋落风高後，瓜瓠轮囷雨足时。犬喜人归迎野路，鹊营巢稳占低枝。晚来嬾复呼童子，自掩柴门上扊?。"
        },
        {
            "标题": "舍北野望",
            "作者": "陆游",
            "内容": "短景妨游兴，长歌慰作劳。叶凋西埭近，水落北桥高。病每随时剧，衰难与世鏖旗亭新酿美，万事一秋毫。"
        },
        {
            "标题": "舍北摇落景物殊佳偶作五首 其四",
            "作者": "陆游",
            "内容": "屋角成金字，溪流作縠纹。斜通小桥路，半掩夕阳门。\n孤艇冲烟过，疏钟隔坞闻。杜门非独病，实自厌纷纷。"
        },
        {
            "标题": "春感",
            "作者": "陆游",
            "内容": "少时狂走西复东，银鞍骏马驰如风。眼看春去不复惜，只道岁月来无穷。初游汉中亦未觉，一饮尚可倾千锺。叉鱼狼藉漾水浊，猎虎蹴蹋南山空。射堋命中万人看，毯门对植双旗红。华堂却来弄笔砚，新诗醉草夸坐中。剑关南山才几日，壮气摧缩成衰翁。雪霜萧飒已满鬓，蛟龙郁屈空蟠胸。邻园杏花忽烂熳，推枕强起随游蜂。遶看百匝几叹息，吹红洗绿行忽忽。暮年逢春尚有几？常恐春去寻无踪。青钱三百幸可办，且判烂醉酤郫筒。"
        },
        {
            "标题": "射的山观梅",
            "作者": "陆游",
            "内容": "射的山前雨垫巾，篱边初见一枝新。照溪尽洗骄春意，倚竹真成绝代人。餐玉元知非火食，化衣应笑走京尘。即今画史无名手，试把清诗当写真。"
        },
        {
            "标题": "书日用事",
            "作者": "陆游",
            "内容": "一裘良已暖，半菽可无饥。养气戒多语，端居如有思。私心须自胜，己过遣谁知？耄齿尤当勉，常忧寸晷移。"
        },
        {
            "标题": "十一月三日过升仙桥作",
            "作者": "陆游",
            "内容": "熨手金鞭天马驹，冰河雪谷笑谈无。只言燕赵多奇士，岂必书生尽腐儒。"
        },
        {
            "标题": "戏书日用事",
            "作者": "陆游",
            "内容": "衰病时时作，闲愁日日生。寒添沽酒兴，困喜磑茶声，琴废还重理，诗成更细评。残年那望进，且复畅幽情。"
        },
        {
            "标题": "十一月三日过升仙桥作",
            "作者": "陆游",
            "内容": "桥边沙水绿蒲老，原上烟芜黄犊闲。老子真成兴不浅，凭鞍归梦遶家山。"
        },
        {
            "标题": "沈园",
            "作者": "陆游",
            "内容": "梦断香销四十年，沈园柳老不吹绵。此身行作稽山土，犹吊遗踪一泫然！"
        },
        {
            "标题": "感旧",
            "作者": "陆游",
            "内容": "当年书剑揖三公，谈舌如云气吐虹。十丈战尘孤壮志，一簪华发醉秋风。梦回松漠榆关外，身老桑村麦野中。奇士久埋巴硖骨，灯前慷慨与谁同？"
        },
        {
            "标题": "沈园",
            "作者": "陆游",
            "内容": "城上斜阳画角哀，沈园非复旧池台。伤心桥下春波绿，曾是惊鸿照影来。"
        },
        {
            "标题": "神山歌",
            "作者": "陆游",
            "内容": "吾闻海中五神山，其根戴以十五鳌。一朝六鳌被钓去，岱舆员峤沉洪涛。尚余三山岿然在，当时不没争秋毫。如何蓬莱又已浅，忽见平地生藜蒿。伏羲迨今几万岁，世事如火煎油膏。娶妻不敢待翁命，治水无暇怜儿号。避谗奔楚仅得免，历聘返鲁终不遭。老聃关尹亦又死，人实危脆无坚牢。有口惟可饮醇醪，有手惟可持霜螯，勿令他人复笑汝，後有万世来滔滔。"
        },
        {
            "标题": "十一月三日过升仙桥作",
            "作者": "陆游",
            "内容": "早过升仙不暇炊，桥边买饼疗朝饥。纷纷满座谁能识，大似新丰独酌时。"
        },
        {
            "标题": "书日用事二首 其一",
            "作者": "陆游",
            "内容": "左右数书册，朝夕一草堂。家贫自能俭，病愈不求方。\n盛馔豚肩美，常庖笋茁香。园丁报花坼，亦复命壶觞。"
        },
        {
            "标题": "晚步舍北归",
            "作者": "陆游",
            "内容": "昨日海棠开，今朝燕子来。偶行沙际去，却傍柳阴回。酒是治愁药，书为引睡媒。吾生不乏此，外物信悠哉！"
        },
        {
            "标题": "闲咏园中草木",
            "作者": "陆游",
            "内容": "麝香萱草移东郭，锦子葵花买上原。儿唤乃翁闲一看，欣然曳杖出篱门。"
        },
        {
            "标题": "书日用事",
            "作者": "陆游",
            "内容": "左右数书册，朝夕一草堂。家贫自能俭，病愈不求方。盛馔豚肩美，常庖笋茁香。园丁报花坼，亦复命壶觞。"
        },
        {
            "标题": "秋思",
            "作者": "陆游",
            "内容": "老怀不惯著闲愁，信脚时为野外游。过雁未惊残月晓，片云先借一天秋。村醅似粥家家醉，社肉如林处处留。七十已稀今又过，问君端的更何求？"
        },
        {
            "标题": "晚行舍北",
            "作者": "陆游",
            "内容": "逆旅将归客，扶衰取次行。霜浓木叶尽，水落岸痕生。凫雁浮寒浦，牛羊满晚晴。东村隔烟寺，杳杳送钟声。"
        },
        {
            "标题": "神君歌",
            "作者": "陆游",
            "内容": "泰山可为砺，东海可扬尘。惟有壮士志，死生要一伸。我梦神君自天下，威仪奕奕难具陈。飞龙驾车不用马，诃前殿後皆鬼神。奇形诡状，密如鱼鳞，齾齾，争扶车轮。黑纛白旄，其来无垠。黄雾紫氛，合散轮囷。考录魑魅，号呼吟呻。约束蛟螭，夭矫服驯。後车百两载号呼吟呻。约束蛟螭，夭矫服驯。後车百两载美人，巾袡鲜丽工笑颦。金尊翠杓溢芳醇，琵琶箜篌饰怪珍。世间局促常悲辛，神君欢乐千万春。呜呼，生不封侯死庙食，丈人岂得抱志长默默！"
        },
        {
            "标题": "圣门",
            "作者": "陆游",
            "内容": "圣门妙处不容思，千古茫茫欲语谁？曦发庭中新沐後，舞雩沂上咏归时。研求岂足窥微指，博约何由遇硕师？小疾扫空身尚健，蓬窗更作数年期。"
        },
        {
            "标题": "省事",
            "作者": "陆游",
            "内容": "车马声都绝，比邻迹亦疏。浅倾家酿酒，细读手钞书。薄饭惟羹芋，闲游不借驴。有时还自笑，省事更谁如？"
        },
        {
            "标题": "省事",
            "作者": "陆游",
            "内容": "省事渐捐书，甘贫学蓺蔬。心安闲梦少，病去俗医疏。兀尔游方外，超然到物初。此身犹是幻，况复爱吾庐。"
        },
        {
            "标题": "感昔",
            "作者": "陆游",
            "内容": "神女祠前猿夜鸣，相公溪上草初生。重游惟有西窗梦，一点灯青梦不成。"
        },
        {
            "标题": "乡中每以寒食立夏之间省坟客夔适逢此时凄然",
            "作者": "陆游",
            "内容": "手持绿酒酹苍苔，今岁何由疋马来。清泪不随春雨断，孤吟欲和暮猿哀。皂貂破弊归心切，白发凄凉老境催。誓墓只思长不出，松门日日手亲开。"
        },
        {
            "标题": "省事",
            "作者": "陆游",
            "内容": "老去终年卧草庐，事皆省尽略无余。麈留鼠迹犹嗔拂，风作瓢声固不除。兴发旧醅何害醉，诗成拙笔亦堪书。投床睡美悠然觉，作计今知本不疏。"
        },
        {
            "标题": "生世",
            "作者": "陆游",
            "内容": "乾坤成毁由来事，生世真同黍一炊。嗟我已过三万日，余年有几自应知。"
        },
        {
            "标题": "雨中山行至松风亭忽澄霁",
            "作者": "陆游",
            "内容": "烟雨千峰拥髻鬟，忽看青嶂白云间。卷藏破墨营丘笔，却展将军著色山。"
        },
        {
            "标题": "生日子聿作五字诗十首为寿追怀先亲泣然有作",
            "作者": "陆游",
            "内容": "我生尚及宣和末，颁历频惊岁月移。负米养亲无复日，蓼莪废讲岂胜悲！渡江百口今谁在？抱恨终身秪自知。文字虚名何足道，樽前媿汝十章诗。"
        },
        {
            "标题": "玉局歌",
            "作者": "陆游",
            "内容": "玉局祠官殊不恶，衔如冰清俸如鹤。酒壼钓具常自随，五尺新篷织青篛。倚楼看镜待功名，半世儿痴晚方觉。何如醉里泛桐江，长笛一声吹月落。蒋公新冢石马高，谢公飞旐凌秋涛。微霜莫遣侵鬓绿，从今二十四考书玉局。"
        },
        {
            "标题": "十二月十一日视筑堤",
            "作者": "陆游",
            "内容": "江水来自蛮夷中，五月六月声摩空。巨鱼穹龟牙须雄，欲取闤市为龙宫。横堤百丈卧霁虹，始谁筑此东平公。今年乐哉适岁丰，吏不相倚勇赴功。西山大竹织万笼，船舸载石来亡穷。横陈屹立相叠重，置力尤在水庙东。我登高原相其冲，一盾可受百箭攻。蜿蜿其长高隆隆，截如长城限羌戎。安得椽笔记始终，插江石崖坚可砻。"
        },
        {
            "标题": "十二月十九日晚巫山送客归回望西寺小阁缥缈可爱遂与赵郭二教授同游抵夜乃还楚乡偶得长句呈二君",
            "作者": "陆游",
            "内容": "送客沙头落日催，遥看重阁更同来。清尊与闷都倾尽，倦马和诗总勒回。\n憔悴远游悲骑省，豪华前事记章台。归时灯火参差晚，自脱征衣拂帽埃。"
        },
        {
            "标题": "庚子正月十八日送梅",
            "作者": "陆游",
            "内容": "满城桃李争春色，不许梅花不成雪。世间尤物无盛衰，万点萦风愈奇绝。我行柯山眠酒家，初见窗前三四花。恨无壮士挽斗柄，坐令东指催年华。今朝零落已可惜，明日重寻更无迹。情之所锺在我曹，莫倚心肠如铁石。"
        },
        {
            "标题": "十二月二十九日夜半雨雪作披衣起听",
            "作者": "陆游",
            "内容": "腊雪瑞丰登，春雨相发生，二者皆可贺，爱此打窗声。披衣起静听，萧萧乱疏更。岂惟肺渴苏，耳目为一清。孤灯不结花，相对翳复明。明朝遂除夕，岁月惊峥嵘。"
        },
        {
            "标题": "十二月九日枕上作",
            "作者": "陆游",
            "内容": "卧听百舌语帘栊，已是新春不是冬。堪叹老来如许病，正令无病亦无悰。"
        },
        {
            "标题": "衰病",
            "作者": "陆游",
            "内容": "衰病集余日，推移成老翁。衡门隐者趣，大布古人风。几枝呻吟里，山川莽苍中。从来世缘薄，不是坐诗穷。"
        },
        {
            "标题": "敷净人求僧赞",
            "作者": "陆游",
            "内容": "光薙头，净洗钵，头头拈起头头活。有时与，有时奪，受用现前活鱍鱍。敷道者，一短褐，欠箇什麽更要恶水泼。将错就错也不妨，只在檀那轻手撥。"
        },
        {
            "标题": "十二月十日暮小雪即止",
            "作者": "陆游",
            "内容": "夜来急雪打船窗，今夜推窗月满江。堪恨无情一枝橹，水禽惊起不成双。"
        },
        {
            "标题": "十月十九日大风作寒闭户竟日",
            "作者": "陆游",
            "内容": "霜风捲地起，落叶拥蜗庐。终日澹无事，一窗宽有馀。\n坐多知力耗，食少觉心虚。懒惰无新句，松声忽起予。"
        },
        {
            "标题": "十月下旬暄甚戏作小诗",
            "作者": "陆游",
            "内容": "老怯霜风尽日眠，素屏纸帐拥蛮毡。为君小试回春手，便似暄妍二月天。"
        },
        {
            "标题": "十月一日浮桥成以故事宴客凌云",
            "作者": "陆游",
            "内容": "阴风吹雨白昼昏，谁扫云雾升朝暾？三江水缩献洲渚，九顶秀色欲塞门。西山下竹十万个，江面便可驰车辕。巷无居人亦何怪，释耒来看空山村。竹枝宛转秋猿苦，桑落潋灩春泉浑。众宾共醉忘烛跋，一径却下缘云根。走沙人语若潮卷，争桥炬火如星繁。肩舆睡兀到东郭，空有醉墨留衫痕。十年万事俱变灭，点检自觉惟身存。寒灯夜永照耿耿，卧赋长句招羁魂。"
        },
        {
            "标题": "十一月四日风雨大作二首 其一",
            "作者": "陆游",
            "内容": "风卷江湖雨闇村，四山声作海涛翻。溪柴火软蛮毡暖，我与狸奴不出门。"
        },
        {
            "标题": "十月四日夜记梦",
            "作者": "陆游",
            "内容": "四客联辔来，我醉久不知；倒衣出迎客，媿谢前致辞。客意极疏豁，大笑轩须眉。礼岂为我设，度外以相期。衮衮吐雄辩，泠泠诵新诗，共言携酒壼，扫地临前墀。意气相顾喜，忽如少年时。老鸡不解事，唤觉空嗟咨。涉世四十年，贤隽常追随。尔来风俗坏，动脚堕险巇。森然义府刀，谁为叔度陂？起作四客篇，捕影吾其痴。"
        },
        {
            "标题": "十一月八日夜灯下对梅花独酌累日劳甚颇自慰",
            "作者": "陆游",
            "内容": "奔走人间无已时，夜窗喜对出尘姿。移灯看影怜渠瘦，掩户留香笑我痴。冷艳照杯欺麴蘖，孤标逼砚结冰澌。本来难入繁华社，莫向春风怨不知。"
        },
        {
            "标题": "十月晦日作",
            "作者": "陆游",
            "内容": "藤疏不覆架，桐落欲平沟。闰岁风霜晚，衰年日月遒。观书方坐石，把钓又登舟。不是无羁束，闲人得自由。"
        },
        {
            "标题": "十月九日",
            "作者": "陆游",
            "内容": "酒开瓮面扑人香，菊折霜余满把黄。我是化工君信否？放迟一月作重阳。"
        },
        {
            "标题": "十一月廿七日夜分披衣起坐神光自两眦出若初",
            "作者": "陆游",
            "内容": "灵府无思踵息微，神光出眦射窗扉。大冠长剑竟何有？尺宅寸园今始归。忧患过前皆梦事，功名自古与心违。三峰二室烟尘静，要试霜天槲叶衣。"
        },
        {
            "标题": "十五日云阴凉尤甚再赋长句",
            "作者": "陆游",
            "内容": "褦襶京尘触热行，岂知世有野堂清。磑茶落雪睡魔退，激水跳珠凉意生。亹亹清风随麈柄，悠悠长日付棋枰。小舟先向苹汀泊，浴罢还须泛月明。"
        },
        {
            "标题": "十月苦蝇",
            "作者": "陆游",
            "内容": "十月江南未拥炉，痴蝇扰扰莫嫌渠。细看岂是坚牢物，付与清霜为扫除。"
        },
        {
            "标题": "十月苦蝇",
            "作者": "陆游",
            "内容": "村北村南打稻忙，浮云吹尽见朝阳。不宜便作晴明看，扑面飞蝇未退藏。"
        },
        {
            "标题": "十五夜月色皦然有顷云生遂不复见",
            "作者": "陆游",
            "内容": "北望但空阔，南望横群山。青天无翳行素月，寥寥永夜非人间。九酝浆成老仙醉，六铢衣薄天宫寒。翠眉真人不火食，小立环佩风珊珊。横空邀我海山去，缥缈万里骖青鸾。相携一笑在云表，徐看玉宇飞金盘。"
        },
        {
            "标题": "十一月十八日蒙恩再领冲佑邻里来贺谢以长句",
            "作者": "陆游",
            "内容": "绿章封事彻虚皇，黄纸除书降野堂。海上春常探先到，壶中日已不胜长。冰衔再署仙班贵，鹤料重支玉粒香。便挂朝冠亦良易，金铜茶笼本相忘。"
        },
        {
            "标题": "幽居春晚",
            "作者": "陆游",
            "内容": "老废雠书病废诗，昼闲惟与睡相宜。未寻内史流觞地，又近庞公上冢时。花发游蜂喧院落，笋长驯鹿入藩篱。石帆山下春如许，野老来招不用辞。"
        },
        {
            "标题": "石帆夏日",
            "作者": "陆游",
            "内容": "短棹飘然信所之，茶园渔市到无时。风从苹末萧萧起，月过花阴故故迟。蓴菜煮羹吴旧俗，竹枝度曲楚遗辞。颇闻颈里杨梅熟，邻曲相招莫後期。"
        },
        {
            "标题": "宿石帆山下",
            "作者": "陆游",
            "内容": "卷地东风吹钓船，石帆重到又经年。放翁夜半酒初解，落月衔山闻杜鹃。"
        },
        {
            "标题": "小山之南作曲栏石磴缭绕如栈道戏作二篇",
            "作者": "陆游",
            "内容": "羁游随处得哦诗，扫溉轩窗每恨迟。已幻小山宽客恨，更添危磴作儿嬉。偶留塞上宁无数，径返湖边已有期。谁遣化工娱此老，幽花微拆绿苔滋。"
        },
        {
            "标题": "石洞饷酒",
            "作者": "陆游",
            "内容": "忘忧自古无上策，欲饮家贫酒杯迮。今朝鹊喜报远饷，未坼赤泥先动色。鱼长三尺催脍玉，巨蟹两螫仍斫雪。勿言地僻少过从，清风明月俱吾客。驱除二竖走三彭，零落眼花生耳热。陶然酣卧听松声，媿尔公卿足忧责。"
        },
        {
            "标题": "石帆山下作",
            "作者": "陆游",
            "内容": "石帆山下古苔矶，回首人间万事非。能饮上池何患死，不营尺宅欲安归？寒龟瑟缩搘床老，倦鹤翩迁带箭飞。堪笑年来殊省事，就凭樵女绽春衣。"
        },
        {
            "标题": "石帆夏日",
            "作者": "陆游",
            "内容": "石帆山下雨冥冥，闲岸纱巾憩草亭。单复篝衣时脱著，甜酸园果半黄青。鳏鱼无队依蒲藻，病鹤长鸣铩翅翎。自笑若为消永日，异书新录相牛经。"
        },
        {
            "标题": "小山之南作曲栏石磴缭绕如栈道戏作二篇",
            "作者": "陆游",
            "内容": "吏退庭空剩得闲，一窗如在翠微间。半崖萦栈游秦路，叠嶂生云入剡山。真有岩居临绝壑，但无渔艇系寒湾。跻攀自苦君休笑，寸步何曾不险艰。"
        },
        {
            "标题": "湖上",
            "作者": "陆游",
            "内容": "石帆山下旧苔矶，回首平生念念非。秋早明河低接地，夜深白露冷侵衣。风生古戍茄争发，月过横塘鹊独飞。却看宦途倾夺地，怳然败将脱重围。"
        },
        {
            "标题": "雨中宿石帆山下民家",
            "作者": "陆游",
            "内容": "老觉山行倦，闲便水宿幽。雨泥看放鸭，烟草听呼牛。盘箸烦频劝，窗扉喜小留。余年竟何事，高枕送悠悠。"
        },
        {
            "标题": "游山遇雨",
            "作者": "陆游",
            "内容": "千秋观前雨湿衣，石帆山下叩渔扉。鹧鸪苦道行不得，杜鹃更劝不如归。"
        },
        {
            "标题": "叹老",
            "作者": "陆游",
            "内容": "晨起梳头满镜霜，岂堪著脚少年场。酒徒分散情疏索，棋敌凭陵意颉颃。寓世极知均醉梦，余生只合老耕桑。石帆山下蓴丝长，待我还东泊野航。"
        },
        {
            "标题": "宿石帆山下",
            "作者": "陆游",
            "内容": "系船禹庙醉如泥，投宿渔家月向低。湿翠扑人浓可掬，始知身在石帆西。"
        },
        {
            "标题": "渔父·石帆山下雨空濛",
            "作者": "陆游",
            "内容": "石帆山下雨空濛，三扇香新翠箬篷。蘋叶绿，蓼花红，回首功名一梦中。"
        },
        {
            "标题": "秋晚杂兴",
            "作者": "陆游",
            "内容": "石帆山下醉清秋，常伴渔翁弄小舟。箬笠照溪吾自喜，貂蝉谁管出兜鍪？"
        },
        {
            "标题": "石堰村",
            "作者": "陆游",
            "内容": "木落山不蔽，水缩洲自献。寒日晚更明，村巷曲折见。小妇鸣机杼，童子陈笔砚。农家虽苦贫，终胜异乡县。君看宦游子，岂无坟墓恋。生死在故乡，切勿慕乘传。"
        },
        {
            "标题": "有怀青城雾中道友",
            "作者": "陆游",
            "内容": "雪谷孤松自郁然，纷纷朝菌但堪怜。坐更拂石芥城劫，时说开皇龙汉年。淡煮藜羹天送供，闲拖藤杖地行仙。共看王室中兴後，更约长安一醉眠。"
        },
        {
            "标题": "时鸟",
            "作者": "陆游",
            "内容": "日出鸣布谷，月落鸣子规，一气之所感，彼亦不自知。架犁最晚至，适当农事时；丁壮戴星出，力作孰敢迟。鸣者既有警，闻者得以思；乃知失时辈，强聒终何为？百舌亦能言，今默乃其宜。我作时鸟篇，用继豳人诗。"
        },
        {
            "标题": "石首县雨中系舟戏作短歌",
            "作者": "陆游",
            "内容": "庚寅去吴西适楚，秋晚孤舟泊江渚。荒林月黑虎欲行，古道人稀鬼相语。鬼语亦如人语悲，楚国繁华非昔时。章华台前小家住，茆屋雨漏秋风吹。悲哉秦人真虎狼，欺侮六国囚侯王。亦知兴废古来有，但恨不见秦先亡。开窗酹汝一杯酒，等为亡国秦更丑。骊山冢破已千年，至今过者无伤怜。"
        },
        {
            "标题": "戏咏山家食品",
            "作者": "陆游",
            "内容": "牛乳抨酥瀹茗芽，蜂房分蜜渍棕花。旧知石芥真尤物，晚得蒌蒿又一家。疏索乡邻缘老病，团栾儿女且喧哗。古人不下藜羹糁，斟酌龟堂已太奢。"
        },
        {
            "标题": "谒石犀庙",
            "作者": "陆游",
            "内容": "闲过石犀祠，登堂一叹欷。江回陵谷变，碑断市朝非。\n荒圃连寒垄，斜阳映夕霏。兴亡俱昨梦，惆怅跨驴归。"
        },
        {
            "标题": "纵笔",
            "作者": "陆游",
            "内容": "兀兀一无为，冥冥百不知。倦多惟嗜睡，食晚遂忘饥。开卷浑如梦，逢人不省谁。何须觅知识，木石即吾师。"
        },
        {
            "标题": "食野菜",
            "作者": "陆游",
            "内容": "野蔌山蔬次第尝，超然气压太官羊。放翁此意君知否？要配吴粳晓甑香。"
        },
        {
            "标题": "食新",
            "作者": "陆游",
            "内容": "龙锺好在梦中身，剩喜今年又食新。不用更烦人祝鲠，轮囷瓜瓠是常珍。"
        },
        {
            "标题": "食荠十韵",
            "作者": "陆游",
            "内容": "舍东种早韭，生计似庾郎；舍西种小果，戏学蚕丛乡。惟荠天所赐，青青被陵冈，珍美屏盐酪，耿介凌雪霜。采撷无阙日，烹饪有秘方，侯火地炉暖，加糁沙钵香。尚嫌杂笋蕨，而况污膏粱。炊粳及煮饼，得此生辉光。吾馋实易足，扪腹喜欲狂，一扫万钱食，终老稽山旁。"
        },
        {
            "标题": "史院书事",
            "作者": "陆游",
            "内容": "信史新修稿满床，牙签黄帊带芸香。中人驰赐初宣旨，丞相传呼早出堂。皇祖圣谟高万古，诸贤直笔擅三长。孤臣曾趣龙墀对，白首为郎只自伤。"
        },
        {
            "标题": "昔人有画醉僧醉道士醉学究者皆见于传记及歌诗中予暇日为各赋一首 其一 醉僧",
            "作者": "陆游",
            "内容": "残雪覆枯颅，手扶短楖栗。送酒无苏州，一醉未易得。\n青旗猎猎秋风吹，长瓶一吸亦足奇。但办道傍常醉倒，不须解作藏真草。"
        },
        {
            "标题": "食荠",
            "作者": "陆游",
            "内容": "小著盐醯助滋味，微加姜桂发精神。风炉歙钵穷家活，妙诀何曾肯授人。"
        },
        {
            "标题": "食野菜",
            "作者": "陆游",
            "内容": "万里萧条酒一杯，梦魂犹自度邛郲。可怜龙鹤山中菜，不伴峨眉栮脯来。"
        },
        {
            "标题": "杂咏",
            "作者": "陆游",
            "内容": "石犀庙壖江已回，陵谷一变吁可哀。即今禾黍连云处，当日帆樯隐映来。"
        },
        {
            "标题": "食荠",
            "作者": "陆游",
            "内容": "采采珍蔬不待畦，中原正味压蒪丝。挑根择叶无虚日，直到开花如雪时。"
        },
        {
            "标题": "思蜀",
            "作者": "陆游",
            "内容": "园庐已卜锦城东，乘驿归来更得穷。只道骅骝开道路，岂知鱼鸟困池笼。石犀祠下春波绿，金雁桥边夜烛红。未死旧游如可继，典衣犹拟醉郫筒。"
        },
        {
            "标题": "食粥",
            "作者": "陆游",
            "内容": "世人个个学长年，不悟长年在目前。我得宛丘平易法，只将食粥致神仙。"
        },
        {
            "标题": "食荠",
            "作者": "陆游",
            "内容": "日日思归饱蕨薇，春来荠美忽忘归。传夸真欲嫌茶苦，自笑何时得瓠肥？"
        },
        {
            "标题": "食野味包子戏作",
            "作者": "陆游",
            "内容": "珍饷贫居少，寒云万里宽。叠双初中鹄，牢九已登盘。放箸摩便腹，呼童破小团。犹胜瀼西老，菜把仰园官。"
        },
        {
            "标题": "食晚",
            "作者": "陆游",
            "内容": "日高得米唤儿舂，苦雨园蔬久阙供。省事家风君看取，半饥半饱过残冬。"
        },
        {
            "标题": "思蜀",
            "作者": "陆游",
            "内容": "来从云栈北，行度雪山西。故事谈金马，遗踪访石犀。闲情淡於水，豪饮醉如泥。坏壁尘封遍，何人拂旧题！"
        },
        {
            "标题": "示元礼",
            "作者": "陆游",
            "内容": "燕居侍立出扶行，见汝成童我眼明。但使乡闾称善士，布衣未必媿公卿。"
        },
        {
            "标题": "示元敏",
            "作者": "陆游",
            "内容": "学问参千古，工夫始一经。宁论绶若若，且喜佩青青。汝业方当进，吾言要细听。仍须知稼穑，勉为国添丁。"
        },
        {
            "标题": "示儿孙辈",
            "作者": "陆游",
            "内容": "昔忝诸生後，初非一世豪。但希乡有秩，敢望郡功曹。歛版宁为辱？扶犁亦足高。儿孙勿妄想，底处不徒劳？"
        },
        {
            "标题": "雨中示邻里",
            "作者": "陆游",
            "内容": "寒风吹细雨，白昼见日罕。经旬废读书，天岂成我嬾？比邻各无聊，会面苦不款。未尝烧茶铛，而况把酒碗。高谈极奇趣，散去意亦满。痴点未易名，要是工用短。"
        },
        {
            "标题": "病后晨兴食粥戏书",
            "作者": "陆游",
            "内容": "蝴蝶庄周安在哉，达人聊借作嘲诙。不知自此随缘住，更把晨窗粥几杯。"
        },
        {
            "标题": "示村医",
            "作者": "陆游",
            "内容": "玉函肘後了无功，每寓奇方啸傲中。衫袖翫橙清鼻观，枕囊贮菊愈头风。新诗吟罢愁如洗，好景逢来病欲空。却羡龙锺布裘客，埭西卖药到村东。"
        },
        {
            "标题": "示元敏",
            "作者": "陆游",
            "内容": "学贵身行道，儒当世守经。心心慕绳检，字字讲声形。吾已鬓眉白，汝方衿佩青。良时不可失，苦语直须听。"
        },
        {
            "标题": "幽居示客二首 其一",
            "作者": "陆游",
            "内容": "嗜睡疏茶碗，逢春爱曲车。聊将枕流耳，静听属私蛙。\n林下闲成癖，人间懒莫加。孙登欲长啸，四座且无哗。"
        },
        {
            "标题": "示元用",
            "作者": "陆游",
            "内容": "德孙学语已惊人，闷里时时一笑新。老子已应如枥骥，此郎端恐是天麟。会看神授如椽笔，莫改家傅折角巾。汝叔不痴当爱汝，夜窗灯火勉相亲。"
        },
        {
            "标题": "示客",
            "作者": "陆游",
            "内容": "十年奔走每思归，剩喜湖边昼掩扉。社燕免教嘲作客，海鸥曾是信忘机。晖晖晚日收新稻，漠漠新寒试夹衣。留客盘餐君勿笑，一畦蔬甲摘初稀。"
        },
        {
            "标题": "予数年不至城府丁巳火後今始见之",
            "作者": "陆游",
            "内容": "陈迹关心已自悲，劫灰满眼更增欷。山川壮丽昔无敌，城郭萧条今已非。窣堵招提俱昨梦，祝融回禄尚余威。故交减尽新知少，纵保桑榆谁与归？"
        },
        {
            "标题": "示儿",
            "作者": "陆游",
            "内容": "得道如良贾，深藏要若无。冶金宁辄跃？韫玉忌轻沽。儒术今方裂，吾家学本孤。汝曹能念此，努力共枝梧。"
        },
        {
            "标题": "示邻里",
            "作者": "陆游",
            "内容": "古学陵夷失本原，读书万卷误元元。从今相勉躬行处，土庶人章数十言。"
        },
        {
            "标题": "示儿辈",
            "作者": "陆游",
            "内容": "穷居怀抱久无懽，犹赖吾儿得少宽。谨视鸡豚供老疾，力营薪炭备春寒。旧书缀缉编无绝，小瓮调停味不酸。坐使乃翁无一事，高眠常到日三竿。"
        },
        {
            "标题": "食新",
            "作者": "陆游",
            "内容": "龙钟好在梦中身，剩喜今年又食新。不用更烦人祝鲠，轮囷瓜瓠是常珍。"
        },
        {
            "标题": "示子遹",
            "作者": "陆游",
            "内容": "我初学诗日，但欲工藻绘。中年始少悟，渐若窥宏大。怪奇亦间出，如石漱湍濑。数仞李杜墙，常恨欠领会。元白才倚门，温李真自郐。正令笔扛鼎，亦未造三昧。诗为六艺一，岂用资狡狯？汝果欲学诗，工夫在诗外。"
        },
        {
            "标题": "市饮",
            "作者": "陆游",
            "内容": "学道无多事，消阴服众魔。春雷惊蛰户，海日浴鲸波。大勇收全胜，灵襟袭太和。何妨会稽市，取酒独酣歌。"
        },
        {
            "标题": "幽居示客",
            "作者": "陆游",
            "内容": "嗜睡疏茶碗，逢春爱麴车。聊将枕流耳，静听属私蛙。林下闲成癖，人间嬾莫加。孙登欲长啸，四座且无哗。"
        },
        {
            "标题": "示诸孙",
            "作者": "陆游",
            "内容": "蜗舍鹑衣老可哀，衰颜时为汝曹开。朱门莫羡煮羊脚，粝食且安羹芋魁。家塾读书须十纸，山园上树莫千回。但令学业无中绝，秀出安知有後来。"
        },
        {
            "标题": "示客",
            "作者": "陆游",
            "内容": "久泛烟波不问津，腾腾且复养吾真。每持杯酒呼江月，殊胜征衣化路尘。半枕何人游蚁垤，立谈为汝脱狐身。挂帆莫恨潇湘远，是处相逢一笑新。"
        },
        {
            "标题": "戏用方外语示客",
            "作者": "陆游",
            "内容": "红粟青钱一扫空，笊篱行卖学庞翁。身居本地风光里，愁掷它方世界中。剩欲剧谈明不二，谁能太息赏无同？踞床一喝君闻否？三日犹应觉耳聋。"
        },
        {
            "标题": "示子孙",
            "作者": "陆游",
            "内容": "为贫出仕退为农，二百年来世世同。富贵苟求终近祸，汝曹切勿坠家风。"
        },
        {
            "标题": "示子孙",
            "作者": "陆游",
            "内容": "累叶为儒业不隳，定知贤杰有生时。学须造次常於是，道岂须臾或可离？我老已无明日计，心存犹惜寸阴移。巍巍夫子虽天纵，礼乐官名尽有师。"
        },
        {
            "标题": "示子孙",
            "作者": "陆游",
            "内容": "茆屋惟须补漏穿，家人衣食亦随缘。岂容一事相关白，已过传家十二年。"
        },
        {
            "标题": "思归示儿辈",
            "作者": "陆游",
            "内容": "睡味甜如蜜，人情冷似浆。流年垂及耄，客子固多伤。兴发鸡豚社，心阑翰墨场。吾儿姑力穑，莫羡笏堆床。"
        },
        {
            "标题": "示客",
            "作者": "陆游",
            "内容": "枳缚藩篱荆作门，萧条何以致诸君？归休正得求吾志，老病犹能诵所闻。紫蟹迎霜径盈尺，白鱼脱水重兼斤。一杯潋灩无辞醉，秋稼登场合策勋。"
        },
        {
            "标题": "示客",
            "作者": "陆游",
            "内容": "一点昏灯两部蛙，客来相对半瓯茶。典衣未赎身饶虱，治米无工饭有沙。每为采菱浮野艇，时因卖药宿山家。青鞋到处堪乘兴，不独云门与若耶。"
        },
        {
            "标题": "闻王嘉叟讣报有作",
            "作者": "陆游",
            "内容": "呜呼嘉叟今信死，哭君寝门泪如水。我初入都不妄交，倾倒如君数人耳。笼灯蹋雪夜相过，剧论悬河骇邻里。地炉燔栗美刍豢，石鼎烹茶当醪醴。上书去国何勇决，作诗送君犹壮伟。十年偶复过都门，君方草制西垣里。鬓须班白面骨生，心颇疑君遽如此。西来例不候达官，每欲寄声中辄止。只鸡絮酒纵有时，双鱼素书长已矣。生前客屦纷满户，身後人情薄於纸。悬知海内莆阳公，独念遗孤为经纪。"
        },
        {
            "标题": "书叹",
            "作者": "陆游",
            "内容": "人生如春蚕，作茧自缠裹，一朝眉羽成，钻破亦在我。少年不自珍，妄念然烈火，眼乱舞腰轻，心醉笑齿瑳。余龄幸早悟，世味无一可；但忆唤山僧，煎茶陈饼果。"
        },
        {
            "标题": "示二子",
            "作者": "陆游",
            "内容": "岂不怀荣畏友朋，一生凛凛蹈春冰。任真虽笑拘边幅，达节宁容出准绳。自喜残年如白传，更怜诸子慕崔丞。耄期尚有江湖兴，顽健人言见未曾。"
        },
        {
            "标题": "书意示子孙",
            "作者": "陆游",
            "内容": "我阅人间久，深知理恶盈。孳孳训来裔，堇堇作儒生。仕勿卑曹掾，书才记姓名。茆茨不啻足，此外尽浮荣。"
        },
        {
            "标题": "示子孙",
            "作者": "陆游",
            "内容": "吾家世守农桑业，一挂朝衣即力耕。汝但从师劝学问，不须念我叱牛声。"
        },
        {
            "标题": "示客",
            "作者": "陆游",
            "内容": "世间可笑走踆踆，误认虚空作汝身。已觅余名润枯骨，更谋厚积遗何人？风旛毕竟非心境，瓦砾何妨是道真。新藕出泥瓜上市，为君一醉堕纱巾。"
        },
        {
            "标题": "示子遹",
            "作者": "陆游",
            "内容": "家贫不学俭，物理有固然。要是善用短，足以终其年。我家稽山下，禀赋良奇偏。敢言中人产，日或无炊烟。有儿更耐穷，伴翁理遗编。短檠幸能继，竟夜可忘眠。"
        },
        {
            "标题": "送王嘉叟编修出佐南昌",
            "作者": "陆游",
            "内容": "玉殿求衣早，鸾台退食迟。君看多故日，宁是弃言时。小作南州计，方观急诏追。归来上霄汉，莫遣此心移。"
        },
        {
            "标题": "云童童行",
            "作者": "陆游",
            "内容": "云童童，挟雨来。雨未濡土云已开，不能为人歛浮埃。山南山北空闻雷，青秧欲槁吁可哀！"
        },
        {
            "标题": "睡起试茶",
            "作者": "陆游",
            "内容": "笛材细织含风漪，蝉翼新裁云碧帷。端溪砚璞斲作枕，素屏画出月堕空江时。朱栏碧甃玉色井，自候银缾试蒙顶。门前剥啄不嫌渠，但恨此味无人领。"
        },
        {
            "标题": "视陂至崇仁村落",
            "作者": "陆游",
            "内容": "津亭徙倚客衣单，秋尽江南亦已寒。雁翅不禁疏雨湿，枫林初染早霞丹。少年已叹儒冠误，暮境更知行路难。倦马归来踏残日，长吟聊得写忧端。"
        },
        {
            "标题": "诵书示子聿",
            "作者": "陆游",
            "内容": "易传三圣至仲尼，炎炎秦火乃见遗。经中独无一字疑，正须虚心以受之。世衰道散吁可悲！我老欲学无硕师。父子共读忘朝饥，此生有尽志不移。"
        },
        {
            "标题": "视东皋归",
            "作者": "陆游",
            "内容": "抱耒新湖葑，烧畲古庙壖。宦游悲肮脏，归卧困沉绵。日隐啼鸦戍，舟回落鴈天。衰残知迫死，不忍负青编。"
        },
        {
            "标题": "视东皋归小酌",
            "作者": "陆游",
            "内容": "少年误计慕浮名，更事方知外物轻。身誓生生辞禄食，家当世世守农耕。授时尧典先精读，陈业豳诗更力行。最好水村风雪夜，地炉烟暖岁猪鸣。"
        },
        {
            "标题": "思归示子聿",
            "作者": "陆游",
            "内容": "平生爱山水，游陟老不厌。此外惟读书，垂死尚关念。方昔少壮时，万里携一剑。自从还故山，日夜就收歛。蒙恩置三馆，寒灰忽光焰。龙锺气才属，笔力安得赡？同舍多贤豪，揣分无乃玷。春来百疾作，沉痼困鍼砭，思归入梦寐，历历数过店。问津始胥涛，系缆望禹窆。小江齑饼美，梅市将酒酽。云破山嶙峋，雨足湖潋灩，二月柳胜搓，三月花如染。拄杖幸可扶，吾生尚何欠。更当与稚子，晨暮事铅椠。天爵古所尊，荣名勿多占。"
        },
        {
            "标题": "视东皋归小酌",
            "作者": "陆游",
            "内容": "筑陂下麦晚归来，围火烘衣始此回。但得诸孙传素业，真无一事挂灵台。井桐叶落垂垂尽，篱菊花残续续开。不负初寒蟹螫手，床头小瓮拨新醅。"
        },
        {
            "标题": "诵书示子聿",
            "作者": "陆游",
            "内容": "乃翁诵书舍东偏，吾儿相和山之巅。翁老且衰常早眠，儿声夜半方泠然。楚公著书数百编，少师手挍世世传。我生七十有八年，见汝任此宁非天。"
        },
        {
            "标题": "试院春晚",
            "作者": "陆游",
            "内容": "病思萧条掩绿樽，闲坊寂历锁朱门。故人别久难寻梦，远客愁多易断魂。漫漫晚花吹瀼岸，离离春草上宫垣。此生飘泊何时已，家在山阴水际村。"
        },
        {
            "标题": "试茶",
            "作者": "陆游",
            "内容": "北窗高卧鼾如雷，谁遣香茶挽梦回？绿地毫瓯雪花乳，不妨也道入闽来。"
        },
        {
            "标题": "示子遹",
            "作者": "陆游",
            "内容": "翁老儿穷不自支，此心幸与古人期。劳兼薪水奴初去，典到琴书事可知。药杵无声工忍病，米囷可扫耻言饥。余年有几须相守，万里烟霄付异时。"
        },
        {
            "标题": "室中屏去长物戏作",
            "作者": "陆游",
            "内容": "久从昭代乞残骸，荷锸随行偶未埋。四壁尽空君勿怪，才留一物即关怀。"
        },
        {
            "标题": "试笔二首 其二",
            "作者": "陆游",
            "内容": "红丝玉斗紫毫铓，岁晚相从味更长。不似乐天归老日，柳枝骆马两堪伤。"
        },
        {
            "标题": "示子遹",
            "作者": "陆游",
            "内容": "敢恨吾生後圣贤，六经虽缺尚成编。本来尧舜身亲见，孰谓丘轲道不传？妙理岂求逢掖外，淳风宁在结绳前。此身未死还堪勉，更伴吾儿学数年。"
        },
        {
            "标题": "饮酒",
            "作者": "陆游",
            "内容": "陆生学道欠力量，胸次未能和盎盎。百年自笑足悲欢，万事聊须付酣畅。有时堆阜起峥嵘，大呼索酒浇使平。世间岂无道师与禅老，不如闭门参麴生。朋旧年来散如水，惟有铛杓同生死。一日不见令人愁，昼夜共处终无尤。世言有毒在麴蘖，腐胁穿肠凝血脉。人生适意即为之，醉死愁生君自择。"
        },
        {
            "标题": "示子遹",
            "作者": "陆游",
            "内容": "吾家太傅後，衿佩盛青青。我忝殿诸老，汝能通一经。学先严诂训，书要讲声形。夙夜常相勉，诸孙待典刑。"
        },
        {
            "标题": "睡觉作",
            "作者": "陆游",
            "内容": "世言黄帝华胥境，千古蓁荒孰再游？但解消摇化蝴蝶，不须富贵慕蚍蜉。"
        },
        {
            "标题": "试茶",
            "作者": "陆游",
            "内容": "强饭年来幸未衰，睡魔百万要支持。难从陆羽毁茶论，宁和陶潜止酒诗？乳井帘泉方遍试，柘罗铜碾雅相宜。山僧剥啄知谁报？正是松风欲动时。"
        },
        {
            "标题": "适闽",
            "作者": "陆游",
            "内容": "春残犹看少城花，雪里来尝北苑茶。未恨光阴疾驹隙，但惊世界等河沙。功名塞外心空壮，诗酒樽前发已华。官柳弄黄梅放白，不堪倦马又天涯。"
        },
        {
            "标题": "夜坐示子聿",
            "作者": "陆游",
            "内容": "久客诚当去，无心偶小留。扫空闲梦想，阅尽旧朋俦。学术非时好，文章幸自由。不嫌秋夜永，问事有长头。"
        },
        {
            "标题": "喜雨",
            "作者": "陆游",
            "内容": "幽人睡觉夜未央，四檐悬溜声浪浪。乐哉甘澍及时至，九衢一洗尘沙黄。明朝邻曲各驩喜，赛庙沽酒刲猪羊。不劳轣辘蹋龙骨，转盼白水盈陂塘。呼儿扫地设菅席，与汝一醉歌时康。岂惟磨鎌待收麦，小甑已觉吴粳香。"
        },
        {
            "标题": "首春连阴",
            "作者": "陆游",
            "内容": "入春十日九日阴，积雪未解雨复霪；西家船漏湖水涨，东家驴病街泥深。去秋宿麦不入土，今年米贵如黄金。老妪哭子那可听，僵死不覆黔娄衾！州家遣骑馈春酒，欲饮复止吾何心？出门空叹岁华速，已见微绿生高林。"
        },
        {
            "标题": "南歌子（送周机宜之益昌）",
            "作者": "陆游",
            "内容": "异县相逢晚，中年作别难。暮秋风雨客衣寒。又向朝天门外、话悲欢。\n\n瘦马行霜栈，轻舟下雪滩。乌奴山下一林丹。为说三年常寄、梦魂间。"
        },
        {
            "标题": "书悲",
            "作者": "陆游",
            "内容": "丈夫孰能穷，吐气成虹霓。酿酒东海乾，累麴南山齐。平生搴旗手，头白归扶犁。谁知蓬窗梦，中有铁马嘶？何当受诏出，函谷封丸泥，筑城天山北，开府萧关西，万里扫尘烟，三边无鼓鼙。此意恐不遂，月明号荒鸡。"
        },
        {
            "标题": "寿考如富贵",
            "作者": "陆游",
            "内容": "寿考如富贵，初亦不自知；邂逅偶不死，亦或至期颐。予少多疾恙，五十已遽衰，齿摇颔须白，萧然蒲柳姿。俛仰忽二纪，卧病实半之。富贵不可求，寿亦岂汝私？万事付自然，孰为乐与悲？惟当老益学，易箦以为期。"
        },
        {
            "标题": "书怀绝句",
            "作者": "陆游",
            "内容": "不到天台三十年，草庵犹记宿云边。老僧晓出松门去，手挈军持取涧泉。"
        },
        {
            "标题": "书李商叟秀才所藏曾文清诗卷後",
            "作者": "陆游",
            "内容": "陇蜀归来两鬓丝，茶山已作隔生期。西风落叶秋萧瑟，泪洒行间读旧诗。"
        },
        {
            "标题": "书房杂咏",
            "作者": "陆游",
            "内容": "赋性无他嗜，传家但古书。尧咨洪水际，羲画结绳余。异学方攘斥，浮文亦扫除。挑灯北窗下，聊得遂吾初。"
        },
        {
            "标题": "书感",
            "作者": "陆游",
            "内容": "夺璧元知价不雠，屠龙谁信本无求。哦诗声里岁时速，忧国泪边天地秋。已欠谢安俱泛海，况无王粲与登楼。此身著处凭君记，万里烟波没白鸥。"
        },
        {
            "标题": "郊行",
            "作者": "陆游",
            "内容": "小雨东郊气象新，萧萧清吹爽衣巾。并溪密竹巧藏寺，爽道新麻高没人。老厌簿书愁欲睡，病疏杯酌渴生尘。桐君山路无多远，元自知津莫问津。"
        },
        {
            "标题": "书怀绝句",
            "作者": "陆游",
            "内容": "丈人祠西山谷盘，麻姑洞前松栎寒。仙翁欲觅渺无处，闻在青溪浴大丹。"
        },
        {
            "标题": "书警",
            "作者": "陆游",
            "内容": "情欲虽害人，要是自惑溺。吾观日用事，饮食真勍敌。乃知匕箸间，其祸甚衽席。堂堂六尺躯，勿为口腹役。"
        },
        {
            "标题": "书感",
            "作者": "陆游",
            "内容": "常记当年赋子虚，公卿交口荐相如。岂知鹤发残年叟，犹读蝇头细字书。出处幸逃千载笑，功名从负此心初。荒园落叶纷如积，日暮归来自荷锄。"
        },
        {
            "标题": "书里中事",
            "作者": "陆游",
            "内容": "事近接耳目，诞信良易知。颇疑有定数，一惑不可移。坐视非所安，忠告反取疑。虽抱愚直意，妄发悔曷追？"
        },
        {
            "标题": "书怀绝句",
            "作者": "陆游",
            "内容": "老死已无日，功名犹自期。清笳太行路，何日出王师？"
        },
        {
            "标题": "书房杂咏二首 其一",
            "作者": "陆游",
            "内容": "赋性无他嗜，传家但古书。尧咨洪水际，羲画结绳馀。\n异学方攘斥，浮文亦扫除。挑灯北窗下，聊得遂吾初。"
        },
        {
            "标题": "睡起书触目",
            "作者": "陆游",
            "内容": "压架藤花重，团枝杏子稠。渴蜂窥砚水，弱燕集帘钩。入夏暑犹薄，投闲身自由。午窗初睡起，幽兴付茶瓯。"
        },
        {
            "标题": "书房杂咏",
            "作者": "陆游",
            "内容": "久客思乡井，残躯怯岁年。家能常食粥，口固不言钱。铁补曾穿砚，韦联屡绝编。卧闻儿讲学，起坐失沉绵。"
        },
        {
            "标题": "书几试笔",
            "作者": "陆游",
            "内容": "鬓毛萧飒齿牙疏，九十侵寻八十余。屋小苦寒犹省火，窗明新霁倍添书。解梁已报偏师入，上谷方看大盗除。药笈箸囊幸无恙，莲峰吾亦葺吾庐。"
        },
        {
            "标题": "书逆旅壁",
            "作者": "陆游",
            "内容": "百忧袭暮年，怀抱日骚屑。虽云归故乡，何异万里客。穷冬迫寒饿，凛有在陈厄。驾言适近村，惨惨天欲雪。人沽村市酒，马啮山坡麦。旅炊杂沙土，得饱何暇择。手皲若龟兆，面槁无人色。士穷自其分，所幸全大节。功名已甑堕，身世真瓦裂。不学玉关人，饥鹰方夜掣。"
        },
        {
            "标题": "书怀绝句",
            "作者": "陆游",
            "内容": "早佩黄庭两卷经，不应灵府杂膻腥。凭君为买金鸦觜，归去秋山斸茯苓。"
        },
        {
            "标题": "书房杂书",
            "作者": "陆游",
            "内容": "敛版一何久，悬车已後时。狂酲醒始悔，穷独老方知。世外乾坤大，林间日月迟。犹须采药去，不媿鹿门期。"
        },
        {
            "标题": "书怀绝句",
            "作者": "陆游",
            "内容": "未驾青鸾返帝乡，三江七潭路茫茫。看山看水无程数，渔艇为家芡作粮。"
        },
        {
            "标题": "书况",
            "作者": "陆游",
            "内容": "自从请老镜湖滨，万事不关林下人。鸦去鸦归还过日，花开花落又经春。官微也过千重浪，身在依然一幅巾。晨突有烟吾事了，浊醪不复恼比邻。"
        },
        {
            "标题": "书怀绝句",
            "作者": "陆游",
            "内容": "忆过栖贤见蜀僧，云堂十月冷生冰。定回蔌蔌闻窗雪，一碗琉璃照佛灯。"
        },
        {
            "标题": "小憩前平院戏书触目",
            "作者": "陆游",
            "内容": "道边小寺名前平，残僧二三屋半倾。旁分千畦画楸局，正对一山横翠屏。修纤弱蔓上幽援，坚瘦稚柏当前荣。稻秧正青白鹭下，桑椹烂紫黄鹂鸣。村虚卖茶已成市，林薄打麦惟闻声。泥行扶犁叱新犊，野饁烧笋炊香粳。十年此乐发梦想，忽然到眼难为情。上车欲去复回首，那将暮境供浮名。"
        },
        {
            "标题": "书逆旅壁",
            "作者": "陆游",
            "内容": "市远过三里，店孤无四邻。窄才容一客，久或住经旬。病妪求风药，樵儿馈爨薪。人情愈谙熟，来往不辞频。"
        },
        {
            "标题": "书南堂壁",
            "作者": "陆游",
            "内容": "偶筑湖边舍，侵寻四十春。山丘未薶骨，诗酒尚关身。樵路霜侵屦，渔舟雨垫巾。忝蒙乡党敬，六圣有遗民。"
        },
        {
            "标题": "题唐执中书楼",
            "作者": "陆游",
            "内容": "吾州唐子他州无，闭户偏读家藏书。志气颇闻已山立，神仙固自多楼居。终日坐忘对燕几，有时出游骑蹇驴。人生如此自可尔，勿羡新贵高门闾。"
        },
        {
            "标题": "书感",
            "作者": "陆游",
            "内容": "楚些难招去干魂，正令舌在向谁论？中分白日归欹枕，全付青春与杜门。凛凛咥人愁履虎，区区染指畏尝鼋。残年誓报嗟何有？虚负明时养老恩。"
        },
        {
            "标题": "书感",
            "作者": "陆游",
            "内容": "俗学方哗世，遗经寖已微。斯文未云丧，吾道岂其非。拔本宁余力，迷途幸识归。新凉起衰疾，灯火耿郊扉。"
        },
        {
            "标题": "书枕屏",
            "作者": "陆游",
            "内容": "甘菊缝为枕，疏梅画作屏。改诗眠未稳，闻雪醉初醒。"
        },
        {
            "标题": "书房杂书",
            "作者": "陆游",
            "内容": "面槁发鬅鬠，衰残百不能。夜房侵户月，晨砚满池冰。药债多於酒，蔬餐薄过僧。年深拄杖折，自斫涧边藤。"
        },
        {
            "标题": "书南堂壁",
            "作者": "陆游",
            "内容": "数间破屋住荒郊，暑雨时须自补茅。多病篇章无杰思，长闲樵牧有新交。荒唐但向先师媿，肮脏宁辞薄俗嘲？偶有会心成独笑，一林春笋放烟梢。"
        },
        {
            "标题": "晚步门外书触目",
            "作者": "陆游",
            "内容": "数椽茆屋镜湖傍，乔木苍烟一径长。酒贱过门多醉叟，天寒栖亩有余粮。歌呼草市知人乐，箫鼓丛祠喜岁穰。只道老来诗思尽，未妨击壤颂时康。"
        },
        {
            "标题": "戏书触目",
            "作者": "陆游",
            "内容": "狸奴闲占熏笼卧，燕子横穿翠径飞。我亦人间好事者，凭阑小立试单衣。"
        },
        {
            "标题": "书悔",
            "作者": "陆游",
            "内容": "衣食须耕稼，无端浪出游。客途南北雁，世事雨晴鸠。蓬转何时已？灰寒善自谋。江湖千万里，何处久渔舟？"
        },
        {
            "标题": "书近况寄蜀中道旧",
            "作者": "陆游",
            "内容": "遗事复遗荣，空斋一榻横。宿酲投未正，新句锻初成。山崦传梅信，天窗送雪声。戏题匀碧纸，遣鹤报青城。"
        },
        {
            "标题": "书警",
            "作者": "陆游",
            "内容": "束带接一客，伸纸报一书。未为甚疲劳，已觉不枝梧。惟有袖手坐，俨然如斋居。尚惧精神衰，药石以自扶。"
        },
        {
            "标题": "书感",
            "作者": "陆游",
            "内容": "襁负客淮颍，髧髦逢乱离。中原遂乖隔，北望每伤悲。泛渭题新赋，游嵩续旧诗。死生虽异世，此意未应移。"
        },
        {
            "标题": "书耄",
            "作者": "陆游",
            "内容": "我老耄已及，终日惟冥行。邻里少间阔，便若昧平生。家人每过前，亦或忘其名。昏昏等作梦，兀兀如病酲。不知张睢阳，何以记一城？愚知各自适，得失未易评。"
        },
        {
            "标题": "书戒",
            "作者": "陆游",
            "内容": "我幼事父师，熟闻忠厚言，治身接物间，要使如春温。鞭朴不可弛，此语实少恩。但能交相爱，余亦何足论。家贫赖奴婢，炊汲与应门，余力具茗药，夕饭或至昏。有过尚当贳，况可使烦冤！出仕推此心，所乐在平反。宁坐软弱废，促驾归丘园。吾老死无日，作诗遗子孙。"
        },
        {
            "标题": "书感",
            "作者": "陆游",
            "内容": "半世狂疏践骇机，暮年持此欲安局？会凭香火消前业，已筑茆茨讼昨非。薄俗惯看翻覆手，忧心空复倒颠衣。烟蓑雪笠家风在，送老湖边一钓矶。"
        },
        {
            "标题": "书感",
            "作者": "陆游",
            "内容": "投老羁孤久，临觞感慨频。关河疏旧友，风雨败新春。事固少如意，天终能胜人。所悲头上发，不与柳条新。"
        },
        {
            "标题": "书房杂书二首 其二",
            "作者": "陆游",
            "内容": "面槁发鬅鬙，衰残百不能。夜房侵户月，晨砚满池冰。\n药债多于酒，蔬餐薄过僧。年深拄杖折，自斫涧边藤。"
        },
        {
            "标题": "书村落间事",
            "作者": "陆游",
            "内容": "东巷西巷新月明，南村北村戏鼓声。家家输赋及时足，耕有让畔桑无争。一村婚娉皆邻里，妇姑孝慈均母子。儿从城中怀肉归，妇涤铛釜供刀匕。再拜进酒寿老人，慈颜一笑温如春。太平无象今有象，穷虏何地生烟尘！"
        },
        {
            "标题": "书室独夜",
            "作者": "陆游",
            "内容": "忽忽新春过，愔愔一室幽。铜灯立雁趾，石鼎揭龙头。老媿人扶拜，贫无食足谋。退居消日月，太半付庄周。"
        },
        {
            "标题": "书枕屏",
            "作者": "陆游",
            "内容": "心若冰将释，貌如儿未孩。青城上官叟，时入梦中来。"
        },
        {
            "标题": "书室杂兴",
            "作者": "陆游",
            "内容": "衣多藏之笥，食余积之囷。我享既有限，富亦岂胜贫。布裼本自温，笋蕨固已珍。君看梁伯鸶，寄食终其身。"
        },
        {
            "标题": "书意",
            "作者": "陆游",
            "内容": "唐尧授人时，妙用均造化。我读七月诗，周室亦其亚。彼用治四海，我敛之一身。至理之所在，太山等微尘。链气以成真，岂复有它术。譬如尊六经，百氏当尽黜。"
        },
        {
            "标题": "书忧",
            "作者": "陆游",
            "内容": "时人应怪我何求，白尽从来未白头。磅礡昆仑三万里，不知何地可埋忧？"
        },
        {
            "标题": "书室名可斋或问其义作诗告之",
            "作者": "陆游",
            "内容": "得福常廉祸自轻，坦然无媿亦无惊。平生秘诀今相付，只向君心可处行。"
        },
        {
            "标题": "书室杂兴四首 其二",
            "作者": "陆游",
            "内容": "衣多藏之笥，食馀积之囷。我享既有限，富亦岂胜贫。\n布褐本自温，笋蕨固已珍。君看梁伯鸾，寄食终其身。"
        },
        {
            "标题": "书适",
            "作者": "陆游",
            "内容": "清和巷陌单衣後，绿润轩窗午饷余。曲曲素屏围倦枕，斜斜筠架阁残书。松阴坐石闲看鹤，山寺寻僧晚跨驴。此段家风君试看，京麈扑帽独何欤？"
        },
        {
            "标题": "书室杂兴",
            "作者": "陆游",
            "内容": "学书五十年，其进不及寸。未能践绳墨，况敢说豪健。虽然亦有用，尚足博麤饭。开学教牛经，坐市写驴券。"
        },
        {
            "标题": "书意",
            "作者": "陆游",
            "内容": "整书拂几当闲嬉，时取曾孙竹马骑。故故小劳君会否？户枢流水即吾师。"
        },
        {
            "标题": "书驿壁二首 其二",
            "作者": "陆游",
            "内容": "峡中山多甲天下，万嶂千峰通一罅。峒民无地习耕稼，射麋捕虎连昼夜。\n女儿薄命天不借，青灯独宿江边舍。黎明卖薪勿悲吒，女生岂有终不嫁。"
        },
        {
            "标题": "书幸",
            "作者": "陆游",
            "内容": "我身匪兕虎，岂是旷野物？生非洪水时，胡为在巢窟！向来三入朝，薄命不黔突，未尝识许史，况敢交平勃。沧波渺黏天，远逐轻鸥没。今年君恩厚，幸许赐骸骨。既逃申公钳，又异卞和刖。放怀歌呜呜，宁暇书咄咄？"
        },
        {
            "标题": "雨中自项里夜至新塘舍舟步归",
            "作者": "陆游",
            "内容": "天如漆黑泥没踝，老健犹能踸踔归。袅袅炉香支枕看，终年只合掩柴扉。"
        },
        {
            "标题": "书幸",
            "作者": "陆游",
            "内容": "土盎常馀菜，山庖不绝烟。罢医翻少疾，无术自长年。\n小舫烟波宅，闲身陆地仙。东窗最佳处，日对坐忘编。"
        },
        {
            "标题": "书寓舍壁",
            "作者": "陆游",
            "内容": "天与痴顽不解愁，未埋病骨且闲游。山於拄杖横时看，路到芒鞋破处休。初拟烧丹住南岳，却因学剑客西州。秋风巾褐添萧爽，又作临邛十日留。"
        },
        {
            "标题": "书意",
            "作者": "陆游",
            "内容": "养生慕黄老，为治法唐虞。耆寿缘忧惧，危亡坐燕娱。大川宜利涉，蔓草戒难图。退士惟身虑，铭膺岂敢无！"
        },
        {
            "标题": "闲中书适",
            "作者": "陆游",
            "内容": "乞得残骸久，天涯一秃翁。瓢分春瓮绿，甑绝太仓红。短褐便冬暖，长砍乐岁丰。老腰那可折，步步赖枯筇。"
        },
        {
            "标题": "书喜",
            "作者": "陆游",
            "内容": "莫谓家贫厌旧醅，一尊聊对桂花开。天菑已过无蝗孽，海舶初通有药材。剩借凉风吹醉颊，况逢急雨洗浮埃。入秋腰脚增强健，山麓从今日日来。"
        },
        {
            "标题": "书适",
            "作者": "陆游",
            "内容": "老人去健羡，饭足便有余；此外一壼酒，荐以园中蔬，手种数畦花，时开一编书。近者苦足蹇，复营一柴车。时时访溪父，亦或游僧庐。上下山泽间，视身等禽鱼。既归则浩歌，幽抱亦少摅。一笑谓儿子；不须起犁锄。"
        },
        {
            "标题": "书雨",
            "作者": "陆游",
            "内容": "仲冬候始寒，丙夜天正黑。雨来挟风助，吼击不遗力。声如拔高山，势若伐强国。初忧老柏折，遂恐石笋踣。乾坤本无心，百神各效职。蛟龙斗岁暮，豪横理莫测。农功幸已成，龙怒亦会息。屋漏何足言，袖手姑默默。"
        },
        {
            "标题": "书意",
            "作者": "陆游",
            "内容": "解牛悟养生，牧羊知治民，通一万事毕，我每思古人。小园财三亩，手自蓻嘉木，先当培其根，又戒无欲速。老松卧涧底，千岁陵冰霜。我岂樗栎哉，但取无伐伤。"
        },
        {
            "标题": "书宛陵集後",
            "作者": "陆游",
            "内容": "突过元和作，巍然独主盟。诸家义皆堕，此老话方行。赵璧连城价，隋珠照乘明。粗能窥梗概，亦足慰平生。"
        },
        {
            "标题": "书陶靖节桃源诗後",
            "作者": "陆游",
            "内容": "寄奴谈笑取秦燕，愚智皆知晋鼎迁。独为桃源人作传，固应不仕义熙年。"
        },
        {
            "标题": "书适",
            "作者": "陆游",
            "内容": "架竹苫茅屋数椽，推开窗户即江天。微饥未遽愁长日，小疾何妨度厄年。孤鹤入秋偏警露，断山欲雨自生烟。囊中妙法君知否？买断清闲不用钱。"
        },
        {
            "标题": "书适",
            "作者": "陆游",
            "内容": "万事罢经营，悠然心太平。甘餐随日足，美睡等闲成。处处佳风月，人人好弟兄。神仙不须学，券内有长生。"
        },
        {
            "标题": "书生叹",
            "作者": "陆游",
            "内容": "君不见城中小儿计不疏，卖浆卖饼活有余，夜归无事唤俦侣，醉倒往往眠街衢。又不见垄头男子手把鉏，丁字不识称农夫，筋力虽劳忧患少，春秋社饮常欢娱。可怜秀才最误计，一生衣食囊中书，声名才出众毁集，中道不复能他图，抱书饿死在空谷，人虽可罪汝亦愚。呜呼，人虽可罪汝亦愚，曼倩岂即贤侏儒！"
        },
        {
            "标题": "书驿壁",
            "作者": "陆游",
            "内容": "硖中山多甲天下，万嶂千峰通一罅。峒民无地习耕稼，射麋捕虎连昼夜。女儿薄命天不借，青灯独宿江边舍。黎明卖薪勿悲吒，女生岂有终不嫁。"
        },
        {
            "标题": "书驿壁二首 其一",
            "作者": "陆游",
            "内容": "猿叫铺前雪欲作，鬼门关头路正恶。泥深三尺马蹄弱，霜厚一寸客衣薄。\n朝行过栈暮渡笮，夜投破驿火煜爚。人生但要无愧怍，万里窜身元不错。"
        },
        {
            "标题": "雨中自项里夜至新塘舍舟步归",
            "作者": "陆游",
            "内容": "桦炬如椽点不明，还家潦水与阶平。一杯浊酒颓然睡，恍似金牛夜下程。"
        },
        {
            "标题": "闲中书适",
            "作者": "陆游",
            "内容": "棋废机心息，书捐美睡多。客来时淡话，酒後亦高歌。甚欲江湖去，无如老病何！平羌半轮月，依旧照渔蓑。"
        },
        {
            "标题": "题馆中直舍壁",
            "作者": "陆游",
            "内容": "几年憔悴去清班，敢辱君恩误赐环。但厌软麈随倦马，不愁弱水隔神山。下帷寝饭群书里，退食雍容众隽间。行矣东归竟何补？低回未免媿吾颜。"
        },
        {
            "标题": "书幸",
            "作者": "陆游",
            "内容": "谋身从昔本迂疏，岂料余年却晏如。盘箸无时阙鲑菜，道途随事有舟车。故衣已敝月三浣，短发虽残日一梳。里巷浮沉亦何憾，见贤犹及渡江初。"
        },
        {
            "标题": "书意",
            "作者": "陆游",
            "内容": "人生只要常无事，忿欲纷纷喜见侵。赠子秘传安乐法：秋毫莫遣动吾心。"
        },
        {
            "标题": "书屋壁",
            "作者": "陆游",
            "内容": "筑室镜湖滨，于今四十春。放生鱼自乐，施食鸟常驯。土润观锄药，灯清论养真。桃源处处有，不独武陵人。"
        },
        {
            "标题": "书事寄良长老",
            "作者": "陆游",
            "内容": "素屏乌几野人庐，山色苍寒十月初。雨足四郊耕欲遍，霜高万木脱无余。一尊窗下浇愁酒，数卷床头引睡书。寄语住庵刘老宿，不应随俗向人疏。"
        },
        {
            "标题": "书室杂兴",
            "作者": "陆游",
            "内容": "老眼观细书，纷然黑花坠。不如袖手坐，嘿诵旧所记。但恨志弗强，编简颇失次。後身作书生，努力究此事。"
        },
        {
            "标题": "书喜",
            "作者": "陆游",
            "内容": "满川秋获重赬肩，拾穗儿童拥道边。夜夜江村无吠犬，家家市步有新船。夺攘不复忧山越，安乐浑疑是地仙。惟有衰翁最知达，避胡犹记建炎年。"
        },
        {
            "标题": "书兴",
            "作者": "陆游",
            "内容": "占得溪山卜数椽，饱经世故气犹全。入门明月真堪友，满榻清风不用钱。便死也胜千百辈，少留更过二三年。湖桥酒美能来醉，一棹何妨作水仙。"
        },
        {
            "标题": "书适",
            "作者": "陆游",
            "内容": "老翁垂七十，其实似童儿。山果啼呼觅，乡傩喜笑随。群嬉累瓦塔，独立照盆池。更挟残书读，浑如上学时。"
        },
        {
            "标题": "书适",
            "作者": "陆游",
            "内容": "畴昔花前醉放颠，即今不饮亦陶然。太平固自多遗老，独往何妨是斥仙。扶杖每观南亩饁，解衣时作北窗眠。人间贤俊方云集，我遇龙蛇岂厄年。"
        },
        {
            "标题": "书驿壁",
            "作者": "陆游",
            "内容": "猿叫舖前雪欲作，鬼门关头路正恶。泥深三尺马蹄弱，霜厚一寸客衣薄。朝行过栈暮渡笮，夜投破驿火煜爚。人生但要无媿怍，万里窜身元不错。"
        },
        {
            "标题": "书幸",
            "作者": "陆游",
            "内容": "才薄无能役，穷途不意全。得书娱晚暮，遇药起沉绵。漂母能分食，偷儿肯恕毡。不知从此去，更度几流年？"
        },
        {
            "标题": "书喜",
            "作者": "陆游",
            "内容": "十月东吴草未枯，村村耕牧可成图。岁收俭薄虽中熟，民得蠲除已小苏。家塾竞延师教子，里门罕见吏徵租。老昏不记唐年事，试问元和有此无？"
        },
        {
            "标题": "书适",
            "作者": "陆游",
            "内容": "心清绝欲早，才薄去官多。月下时闲钓，云边每浩歌。野堂青草覆，山市白驴过。也有成功处，新降百万魔。"
        },
        {
            "标题": "书文稿後",
            "作者": "陆游",
            "内容": "上蔡牵黄犬，丹徒作布衣。苦言谁解听？临祸始知非。"
        },
        {
            "标题": "书剑",
            "作者": "陆游",
            "内容": "书剑当年遍两川，归来垂钓镜湖边。老皆有死岂独我，士固多贫宁怨天。物外胜游携鹤去，琴中绝谱就僧传。莫言白首诗才尽，读罢犹能意爽然。"
        },
        {
            "标题": "书适",
            "作者": "陆游",
            "内容": "家食身无役，耆年力未衰。寓欢那待酒，随意或成诗。穷达元非我，冤亲竟是谁？惟嗟见事晚，枉却鬓边丝。"
        },
        {
            "标题": "书室杂兴",
            "作者": "陆游",
            "内容": "秋水浅出滩，秋叶落成阵。方喜风露消，已叹霜霰近。衰疾虽向平，死死亦堇堇。灯青地炉冷，吾学其少进？"
        },
        {
            "标题": "书喜",
            "作者": "陆游",
            "内容": "今年端的是丰穰，十里家家喜欲狂。俗美农夫知让畔，化行蚕妇不争桑。酒坊饮客朝成市，佛庙村伶夜作场。身是闲人新病愈，剩移霜菊待重阳。"
        },
        {
            "标题": "书屋壁",
            "作者": "陆游",
            "内容": "鸟道经行稳，巢居卧起宽。鹿衣裁短褐，龟屋制危冠。旧慕嵇中散，今师靖长官。蛟龙云雨上，未必胜泥蟠。"
        },
        {
            "标题": "书幸",
            "作者": "陆游",
            "内容": "土盎常余菜，山庖不绝烟。罢医翻少疾，无术自长年。小舴烟波宅，闲身陆地仙。东窗最佳处，日对坐忘编。"
        },
        {
            "标题": "书喜",
            "作者": "陆游",
            "内容": "雨足郊原正得晴，地绵万里尽春耕。阴阴阡陌桑麻暗，轧轧房栊机杼鸣。亭鼓不闻知盗息，社钱易歛庆秋成。天公不负书生眼，留向人间看太平。"
        },
        {
            "标题": "醉卧道边觉而有赋",
            "作者": "陆游",
            "内容": "太华五千仞，天台四万丈。一枝古藤如黑龙，天遣飘然寄闲放。莫怪公卿不我知，我自不知渠是谁；史书弄笔後来事，绣鞍宝带聊儿嬉。旗亭烂醉官道卧，醒後无人数吾过。世间恩怨一时空，且免它年送临贺。"
        },
        {
            "标题": "书喜",
            "作者": "陆游",
            "内容": "已向烟霞著脚深，世间万事不关心。旧携鸦嘴供鉏药，新典鱼须用买琴。井上引藤初满架，池南移竹渐成阴。话行不必须今日，五百年间有赏音。"
        },
        {
            "标题": "书室独处欣然有咏",
            "作者": "陆游",
            "内容": "凿空学道本无师，歇尽狂心颇自奇。闲坐始知冬日永，高谈未自耄年衰。治棺准备膏肓日，酿酒枝梧雨雪时。常笑祖龙痴到底，一生辛苦觅安期。"
        },
        {
            "标题": "书幸",
            "作者": "陆游",
            "内容": "破屋颓垣鬼笑穷，暗中调护赖天公。频年得疾身犹健，百种无营饭不空。"
        },
        {
            "标题": "暑中自遣",
            "作者": "陆游",
            "内容": "名山处处得幽寻，破砚时时出苦吟。上药和平无近效，古诗简淡有遗音。苏门隐去闻孤啸，栗里归来弄素琴。尚恐俗尘除未尽，每思雪夜宿东林。"
        },
        {
            "标题": "题书斋壁",
            "作者": "陆游",
            "内容": "随分琴书适性情，乍寒偏爱小窗明。旋煎甖粟留僧话，故种芭蕉待雨声。丹药验方非畏死，文章排闷不求名。是间幽事君知否？莫怪经秋少入城。"
        },
        {
            "标题": "蔬圃绝句七首 其七",
            "作者": "陆游",
            "内容": "懒随年少爱花狂，且伴群儿斗草忙。行遍山南山北路，归时新月浸横塘。"
        },
        {
            "标题": "书枕屏四首 其四",
            "作者": "陆游",
            "内容": "星斗阑干晓，窗扉昽昒明。金门与茅店，一种是鸡声。"
        },
        {
            "标题": "书斋壁",
            "作者": "陆游",
            "内容": "烟水云山千万重，散人名号继吾宗。买雏养就冲霄鹤，拾子栽成偃盖松。父老年年同社酒，儿孙世世作春农。晚窗睡觉添幽事，卧听兰亭古寺钟。"
        },
        {
            "标题": "书意",
            "作者": "陆游",
            "内容": "帝命煌煌敕百神，方倾天汉洗胡尘。但须荆州一好汉，安用商山四老人。竹帛恐贻千古笑，江湖未媿百年身。此心欲与何人说？病足呻吟又过春。"
        },
        {
            "标题": "夏中杂兴",
            "作者": "陆游",
            "内容": "梳发高舂後，投床甲夜初。语艰愁对客，手倦怕催书。美睡那思觉，甘餐不愿余。更应惭造化，无事到幽居。"
        },
        {
            "标题": "书喜",
            "作者": "陆游",
            "内容": "乞得身归镜水滨，此生真作葛天民。眼明身健何妨老，饭白茶甘不觉贫。瓮酒又篘三斗熟，园花时报一枝新。挂冠更作黄冠计，多事常嫌贺季真。"
        },
        {
            "标题": "书志",
            "作者": "陆游",
            "内容": "饮水萧然卧曲肱，桑村麦野醉腾腾。老身长子知无憾，泛宅浮家苦未能。南亩服劳胜乞食，腐儒垂死耻依僧。柴荆常闭斜阳里，剥啄虽闻亦嬾应。"
        },
        {
            "标题": "书直舍壁",
            "作者": "陆游",
            "内容": "道山西下路，杳杳历重廊。地寂闻传漏，帘疏有断香。渠清水马健，屋老瓦松长。欲出重欹枕，无何觅故乡。"
        },
        {
            "标题": "书斋壁",
            "作者": "陆游",
            "内容": "平生忧患苦萦缠，菱刺磨成芡实圜。天下不知谁竟是，古来惟有醉差贤。过堂未悟钟将衅，睨柱宁知璧偶全？自笑为农行没世，尚如惊雁落空弦。"
        },
        {
            "标题": "书意",
            "作者": "陆游",
            "内容": "万事马牛风，萧然破屋中。忍贫增力量，耐辱见神通。道进天魔散，心安客疾空。微言施鱼鸟，一一脱池笼。"
        },
        {
            "标题": "书枕屏",
            "作者": "陆游",
            "内容": "星斗阑干晓，窗扉曨聪明。金门与茅店，一种是鸡声。"
        },
        {
            "标题": "疏山东堂昼眠",
            "作者": "陆游",
            "内容": "饭饱眼欲闭，心闭身自安。乐超六欲界，美过八珍盘。香缕萦檐断，松风逼枕寒。吾儿解原梦，为我转云团。"
        },
        {
            "标题": "蔬圃绝句",
            "作者": "陆游",
            "内容": "拟种芜菁已是迟，晚菘早韭恰当时。老夫要作斋盂备，乞得青秧趁雨移。"
        },
        {
            "标题": "书意",
            "作者": "陆游",
            "内容": "篱角绯桃落渐稀，晚风吹去点苔矶。挥金岂必如疏傅，二亩春秧也是归。"
        },
        {
            "标题": "蔬圃绝句七首 其二",
            "作者": "陆游",
            "内容": "百钱新买绿蓑衣，不羡黄金带十围。枯柳坡头风雨急，凭谁画我荷锄归。"
        },
        {
            "标题": "书意",
            "作者": "陆游",
            "内容": "颔霜久矣不胜耘，残发今年白十分。忧国虽忘嫠妇纬，爱君敢进野人芹。床头酒滴空阶雨，炉面香横出岫云。已向人间齐物我，不教惊起白鸥群。"
        },
        {
            "标题": "蔬食戏书",
            "作者": "陆游",
            "内容": "新津韭黄天下无，色如鹅黄三尺余；东门彘肉更奇绝，肥美不减胡羊酥。贵珍讵敢杂常馔，桂炊薏米圆比珠。还吴此味那复有，日饭脱粟焚枯鱼。人生口腹何足道，往往坐役七尺躯。膻荤从今一扫除，夜煮白石笺阴符。"
        },
        {
            "标题": "岁晚书怀",
            "作者": "陆游",
            "内容": "残岁堂堂去，新春鼎鼎来。梦移乡国近，酒挽壮心回。暖律初催柳，晴光并上梅。东湖有归日，衰抱得频开。"
        },
        {
            "标题": "暑夜泛舟",
            "作者": "陆游",
            "内容": "暑气方然一鼎汤，聊呼艇子夜追凉。微风忽起发根冷，阙月初升林影长。渐近场中闻笑语，却从堤外看帆樯。超然自适君知否？身世从来付两忘。"
        },
        {
            "标题": "书斋壁",
            "作者": "陆游",
            "内容": "落魄人间不记年，晚营茆栋镜湖边。室空惟是四壁立，面瘦渐生双颊颧。地僻门无残客到，岁丰路有醉人眠。君看朝市红尘闹，始信吾曹是地仙。"
        },
        {
            "标题": "蔬圃绝句",
            "作者": "陆游",
            "内容": "瓦叠浮屠盆作池，池边红蓼两三枝。贪看忘却还家饭，恰似儿童放学时。"
        },
        {
            "标题": "蔬圃绝句",
            "作者": "陆游",
            "内容": "冲雨冲风不怕寒，晚来日出短蓑乾。遶畦拾块真为乐，莫作陶公运甓看。"
        },
        {
            "标题": "书斋壁",
            "作者": "陆游",
            "内容": "老病人扶气力微，阑干西角立斜晖。流年冉冉功名误，新冢累累故旧稀。仗马曾鸣宜永弃，牧抵虽乳敢言归？住庵活计无多子，只要筇枝与衲衣。"
        },
        {
            "标题": "书意",
            "作者": "陆游",
            "内容": "屋漏徙我床，窗破补其罅。衣穿傲狐貉，食淡忘脍炙。人生老可哀，百事就衰谢。我喜在得归，味美如啖蔗。虽云茅茨陋，岂不贤传舍。儿能牧鸡豚，身自种桑柘。市垆酒易赊，邻厩驴可借。睡任门生嘲，醉无官长骂。见书眼先闭，惰嬾亦自赦。却後五百年，林间作佳话。"
        },
        {
            "标题": "书志",
            "作者": "陆游",
            "内容": "蓬矢桑弧射四方，岂知垂老卧江乡。读书虽复具只眼，贮酒其如无别肠！疋马扬鞭游鄠杜，扁舟捩柂上潇湘。自悲此志俱难豁，且复狂歌破夜长。"
        },
        {
            "标题": "暑行憩新都驿",
            "作者": "陆游",
            "内容": "细细黄花落古槐，江皋不雨转轻雷。长空鸟破苍烟去，落日人从绿野来。散策意行寻水石，脱巾高卧避氛埃。羁游未羡端居乐，看月房湖又一回。"
        },
        {
            "标题": "暑中久不把酒盆池千叶白莲忽开一枝欣然小酌",
            "作者": "陆游",
            "内容": "千叶芙蕖白玉肤，一樽沆瀣碧琳腴。极知俱出氛埃外，我亦秋风山泽臞。"
        },
        {
            "标题": "书志",
            "作者": "陆游",
            "内容": "平生不喜作鹏抟，常伴寒螿语夜阑。一碗淖糜支日过，数椽破屋著身宽。衰残虽已叹垂白，忧患未容侵渥丹。後五百年吾话在，笑君虚坐几蒲团。"
        },
        {
            "标题": "蔬圃绝句",
            "作者": "陆游",
            "内容": "小桥只在槿篱东，沟水穿篱曲折通。烟雨空蒙最堪乐，从教打湿败天公。"
        },
        {
            "标题": "蔬圃绝句",
            "作者": "陆游",
            "内容": "百钱薪买绿蓑衣，不羡黄金带十围。枯柳坡头风雨急，凭谁画我荷鉏归？"
        },
        {
            "标题": "舒悲",
            "作者": "陆游",
            "内容": "嗜酒苦猖狂，畏人还龌龊。老病始悔叹，天下无此错。管葛逝已久，千古困俗学；扪虱论大计，使我思景略。中原失枝梧，胡尘暗河洛。天道远莫测，士气伏不作。煌煌东观书，无乃太寂寞。丈夫不徒死，可作一丘貉？岁晚计愈疏，抚事泪零落！"
        },
        {
            "标题": "蔬圃绝句",
            "作者": "陆游",
            "内容": "青青蔬甲早寒天，想像登盘已堕涎。更欲鉏畦向东去，园丁来报竹行鞭。"
        },
        {
            "标题": "书直舍壁二首 其一",
            "作者": "陆游",
            "内容": "三黜愧公议，再来仍冷官。志无重奋发，身有转衰残。\n加饭支馀息，添衣禦早寒。归休应渐近，不是强心宽。"
        },
        {
            "标题": "书枕屏",
            "作者": "陆游",
            "内容": "西域兜罗被，南番笃耨香。惯眠三丈日，不识五更霜。"
        },
        {
            "标题": "蔬圃",
            "作者": "陆游",
            "内容": "蔬圃依山脚，渔扉并水涯。卧枝开野菊，残枿出秋茶。病骨知天色，羁怀感物华。余年有几许？且灌邵平瓜。"
        },
        {
            "标题": "书喜",
            "作者": "陆游",
            "内容": "水际柴荆键不开，野人相觅漫敲推。寒鸦阵黑疑云过，老木声酣认雨来。酒价日低常得醉，官租时办不劳催。平生未省如今乐，却笑傍观误见哀。"
        },
        {
            "标题": "暑中北窗昼卧有作",
            "作者": "陆游",
            "内容": "禦疾如治河，但当导之东。下流既有归，自然行地中。\n养生如艺木，培植要得宜。常使无夭伤，自有干云时。\n我少本多疾，屡亦频危殆。皇天实相之，警告意有在。\n中年弃嗜欲，晚岁节饮食。中坚却外慕，魔盛有定力。\n死生虽天命，人事常相参。茫茫九衢中，百祸起一贪。\n郊虚暑雨馀，巾堕脚不袜。高卧北窗凉，超然寄疏豁。"
        },
        {
            "标题": "书斋壁",
            "作者": "陆游",
            "内容": "幅巾短褐野人装，洗尽黄尘早暮忙。地僻渔扉常隐翳，身闲灵府自清凉。雨中郁郁垣衣绿，涧底纤纤石发长。老惫只思眠蹋壁，一尊到手又成狂。"
        },
        {
            "标题": "暑夜泛舟",
            "作者": "陆游",
            "内容": "烈暑元知不可逃，天将清夜付吾曹。小舟行处浦风急，健鹘归时山月高。愚智极知均腐骨，利名何啻一秋毫。等闲分得吴松水。安用并州快翦刀！"
        },
        {
            "标题": "蔬圃绝句",
            "作者": "陆游",
            "内容": "嬾随年少爱花狂，且伴群儿斗草忙。行遍山南山北路，归时新月浸横塘。"
        },
        {
            "标题": "书意",
            "作者": "陆游",
            "内容": "一鸣辄斥不鸣烹，祸福元知未易评。湖海凄凉身跌宕，杯觞豪举笔纵横。敢希二顷成高卧，但愿诸公致太平。波暖龙舟泝清汴，道边扶杖眼犹明。"
        },
        {
            "标题": "蔬圃",
            "作者": "陆游",
            "内容": "山翁老学圃，自笑一何愚。硗瘠财三亩，勤劬赖两奴。正方畦画局，微润土融酥。翦辟荆榛尽，鉏犁磊块无。过沟横略彴，聚甓起浮屠。隙地成瓜援，余功及芋区。如丝细生菜，似鸭烂蒸壶。此事今真办，东归不为鲈。"
        },
        {
            "标题": "鹧鸪天（七之三）",
            "作者": "陆游",
            "内容": "梳发金盘剩一窝。画眉鸾镜晕双蛾。人间何处无春到，只有伊家独占多。\n\n微步处，奈娇何。春衫初换麹尘罗。东邻斗草归来晚，忘却新传子夜歌。"
        },
        {
            "标题": "书直舍壁",
            "作者": "陆游",
            "内容": "三黜媿公议，再来仍冷官。志无重奋发，身有转衰残。加饭支余息，添衣御早寒。归休应渐近，不是强心宽。"
        },
        {
            "标题": "书喜三首 其三",
            "作者": "陆游",
            "内容": "满川秋穫重赪肩，拾穗儿童拥道边。夜夜江村无吠犬，家家市步有新船。\n夺攘不复忧山越，安乐浑疑是地仙。惟有衰翁最知达，避胡犹记建炎年。"
        },
        {
            "标题": "题北窗",
            "作者": "陆游",
            "内容": "束担还山读旧书，断编终日见唐虞。千茎白发年华速，一点青灯夜漏徂。厚价异时空市骨，大呼从昔不成卢。细思天赋原非薄，跬步门前万顷湖。"
        },
        {
            "标题": "蜀苑赏梅",
            "作者": "陆游",
            "内容": "十里温香扑马来，江头还见去年梅。喜开剩欲邀明月，愁落先教扫绿苔。跌宕放翁新醉墨，凄凉废苑旧歌台。盛衰自古无穷事，莫向昆明叹劫灰。"
        },
        {
            "标题": "疏篱",
            "作者": "陆游",
            "内容": "数掩围柴荆，王维画不成。尤怜月中影，特地起诗情。"
        },
        {
            "标题": "述闲",
            "作者": "陆游",
            "内容": "披衣按摩罢，据榻欠伸余。香暖翻心字，茶凝出草书。客稀门每闭，意闷发重梳。赖有盆山树，幽情得少摅。"
        },
        {
            "标题": "蜀汉",
            "作者": "陆游",
            "内容": "忆昔遨游蜀汉间，骎骎五十尚朱颜。呼鹰雪暗天回路，采药云迷御爱山。\n旧事已无人共说，征途犹与梦相关。夕阳不觉凭阑久，待得林鸦接翅还。"
        },
        {
            "标题": "蜀酒歌",
            "作者": "陆游",
            "内容": "汉州鹅黄鸾凤雏，不鸷不搏德有馀。眉州玻瓈天马驹，出门已无万里涂。\n病夫少年梦清都，曾赐虚皇碧琳腴。文德殿门晨奏书，归局黄封罗百壶。\n十年流落狂不除，遍走人间寻酒垆。青丝玉瓶到处酤，鹅黄玻瓈一滴无。\n安得豪士致连车，倒瓶不用杯与盂。琵琶如雷聒坐隅，不愁渴死老相如。"
        },
        {
            "标题": "属疾",
            "作者": "陆游",
            "内容": "白头属疾卧丘园，药物枝梧且仅存。月黑浅山闻鵩啸，窗明高树送鸦翻。谗欺薄命深消骨，忧集穷途黯断魂。回视少时真隔世，但余一念在元元。"
        },
        {
            "标题": "鼠败书",
            "作者": "陆游",
            "内容": "云归雨亦止，鸦起窗既白。秋宵未为永，不寐如岁隔。平明亟不榻，亦未暇冠帻，检校案上书，狼藉鼠啮迹。食箪与果笾，攘取初不责，侈然敢四出，乃至暴方册。坐令汉箧亡，不减秦火厄。向能畜一猫，狡穴讵弗获？缄縢又荡然，追咎亦何益。惰偷当自戒，鼠辈安足磔。"
        },
        {
            "标题": "遣兴",
            "作者": "陆游",
            "内容": "聒聒鸣鸠莫笑渠，百年我亦旋枝梧。病知药物难为验，老觉人间不足娱。茆屋何妨度寒暑，蔬餐且可遣朝晡。钓船一出无寻处，千顷江边雪色芦。"
        },
        {
            "标题": "述野人语",
            "作者": "陆游",
            "内容": "重重大布敌风霜，篱外桑阴五月凉。软饭一盂千万足，那知世有郭汾阳。"
        },
        {
            "标题": "蜀汉",
            "作者": "陆游",
            "内容": "蜀汉崎岖外，江湖莽苍中。冷官家世事，独立古人风。已老学犹力，久穷诗未工。悠悠千载後，此意与谁同？"
        },
        {
            "标题": "述悲",
            "作者": "陆游",
            "内容": "屏居不出门，终岁袖手坐；但怪意气衰，那觉日月过。故人为冢丘，老伴余几个？天高鬼神恶，回夭夷齐饿。遗魂一零落，岂复闻楚些？且当醉浊醪，吾梦行亦破。"
        },
        {
            "标题": "蜀汉",
            "作者": "陆游",
            "内容": "忆昔遨游蜀汉间，駸駸五十尚朱颜。呼鹰雪闇天回路，采药云迷御爱山。旧事已无人共说，征途犹与梦相关。夕阳不觉凭阑久，待得林鸦接翅还。"
        },
        {
            "标题": "予行蜀汉间道出潭毒关下每憩罗汉院山光轩今",
            "作者": "陆游",
            "内容": "山光轩上几闲游，潭毒关前又小留。麦陇雪苗寒剡剡，柘林风叶暮飕飕。马行剑阁从今始，门泊吴船亦已谋。醉眼每嫌天地迮，尽将万里著吾愁。"
        },
        {
            "标题": "蜀僧宗杰来乞诗三日不去作长句送之",
            "作者": "陆游",
            "内容": "看遍东南数十州，寄船却泝蜀江秋。孤云两角山亡恙，斗米三钱路不忧。万里得诗长揖去，它年挈笠再来不？放翁烂醉寻常事，莫笑黄花插满头。"
        },
        {
            "标题": "术家言予今岁畏四孟月而秋尤甚自初秋小疾屡",
            "作者": "陆游",
            "内容": "一生强半卧穷阎，粝饭藜羹似蜜甜。耄齿觉衰嗟已晚，孟秋属疾信如占。危途本自难安步，恶石何妨更痛砭。坚忍莫为秋雨叹，牵萝犹足补茅苫。"
        },
        {
            "标题": "述野人语",
            "作者": "陆游",
            "内容": "白米乾薪好井泉，甘餐美睡若登仙。从来不惯尝盐酪，席下何须有一钱？"
        },
        {
            "标题": "述意",
            "作者": "陆游",
            "内容": "忧患无穷生有涯，惟须百事屏纷华。人谁敢侮修身士，天不能穷力穑家。频唤老僧同夜粥，间从邻叟试秋茶。结茅林下从来事，瓦屋三间已太奢。"
        },
        {
            "标题": "衰病有感",
            "作者": "陆游",
            "内容": "倦枕先鸡觉，寒汀伴雁孤。寂寥谁省录，衰疾且枝梧。鹤骨秋添瘦，龟肠夜自呼。盖棺吾事定，未敢泣穷途。"
        },
        {
            "标题": "数日不作诗",
            "作者": "陆游",
            "内容": "吾诗郁不发，孤寂奈愁何！偶尔得一语，快如疏九河。黄流舞活荡，白雨助滂沱。门外无来客，花前自浩歌。"
        },
        {
            "标题": "笥中偶得去年二月都下数诗",
            "作者": "陆游",
            "内容": "昨佩鱼符入凤城，春风处处听莺声。欲寻旧友半为鬼，重到西湖疑隔生。浮世正如投六簙，野人何意慕三旌。严州戍满真当老，犹幸为民死太平。"
        },
        {
            "标题": "衰病有感",
            "作者": "陆游",
            "内容": "衰与病相乘，山房冷欲冰。在家元是客，有发亦如僧。愁绝穷秋雨，情亲独夜灯。西邻有甘井，聊得曲吾肱。"
        },
        {
            "标题": "双头莲",
            "作者": "陆游",
            "内容": "风卷征尘，堪叹处、青骢正摇金辔。客襟贮泪。漫万点如血，凭谁持寄。伫想艳态幽情，压江南佳丽。春正媚。怎忍长亭，匆匆顿分连理。\n\n目断淡日平芜，望烟浓树远，微茫如荠。悲欢梦里。奈倦客、又是关河千里。最苦唱彻骊歌，重迟留无计。何限事。待与丁宁，行时已醉。"
        },
        {
            "标题": "双流旅舍",
            "作者": "陆游",
            "内容": "孤市人稀冷欲冰，昏昏一盏店家灯。开门拂榻便酣寝，我是江南行脚僧。"
        },
        {
            "标题": "数日寒顿减颇有春意感怀赋短歌",
            "作者": "陆游",
            "内容": "微阴寒不力，破腊春暗动。林梢报梅白，水际闻鸟哢。羁鸿渐整翮，一一劳目送。应怜飞蓬客，犹作浣花梦。平生江淮间，裘马事豪纵。岂知老畏死，斋钵受蔬供。忍馋每自笑，小饮未敢痛。何以慰寂寥，卧听压春瓮。"
        },
        {
            "标题": "数日秋气已深清坐无酒戏题长句",
            "作者": "陆游",
            "内容": "渐近重阳天气嘉，数椽茆竹淡生涯。山童拥篲扫黄叶，邻女傍篱收碧花。避俗要生轮四角，出门何啻路三叉。晚窗酒尽无多叹，试问前村好事家。"
        },
        {
            "标题": "数日暄妍颇有春意予闲居无日不出游戏作",
            "作者": "陆游",
            "内容": "小春花蕾索春饶，已有暄风入紫貂。村路雨晴鸠妇喜，射场草绿雉媒娇。苑边结客飞金勒，楼上谁家弄玉箫。莫怪夕阳归独后，早梅唤我度溪桥。"
        },
        {
            "标题": "双溪道中",
            "作者": "陆游",
            "内容": "晓出笮桥门，天低日未暾。绿陂寒淡淡，白雾远昏昏。\n古路乱车辙，行人惊雁群。征涂不须厌，蓬转本无根。"
        },
        {
            "标题": "双清堂夜赋",
            "作者": "陆游",
            "内容": "陆子病少间，独卧溪上堂。人静鱼自跃，风定荷更香。素月行中天，流萤失孤光。归鸟飞有声，度此十里塘。嗟我独何事，迟暮客异乡。太息搔短发，起视夜未央。"
        },
        {
            "标题": "衰甚书感",
            "作者": "陆游",
            "内容": "发残不胜冠，齿堕欲废嚼；譬如亭皋木，秋至叶自落。岂惟形骸变，意气已非昨。床隅倚拄杖，壁上挂双屩，经旬不出户，薄饭羹藜藿。居然远霜露，因得养腰脚。年衰固应死，延促未可度。人之生实难，寿终固为乐。开卷思千载，阅世等六博。志士有蹈海，儒生亦投阁。何如酿浊醪，遇兴时独酌？半酣望青天，万事付一噱。"
        },
        {
            "标题": "双清堂醉卧",
            "作者": "陆游",
            "内容": "客里逢秋醉似泥，空堂独卧意凄迷。乱号庭树西风急，斜挂城楼北斗低。末路敢贪请鹤料，微官久厌驾鸡栖。平生玉局经行地，拟乞冰衔隐剡溪。"
        },
        {
            "标题": "自江源过双流不宿径行之成都",
            "作者": "陆游",
            "内容": "断筰飘飘挂渡头，临江立马唤渔舟。少城已破繁华梦，老境聊寻汗漫游。斜日驿门双堠立，早霜风叶一林秋。诗材满路无人取，准拟归骖到处留。"
        },
        {
            "标题": "衰病有感",
            "作者": "陆游",
            "内容": "羁宦一周星，归如化鹤丁。灰心成寂寂，霜鬓失青青。小智空自贵，大愚元不灵。客来应绝倒，扶病讲丹经。"
        },
        {
            "标题": "衰叹",
            "作者": "陆游",
            "内容": "十年三堕齿，久矣叹吾衰。亹亹循天理，兢兢到死时。穷空颜子巷，勤苦董生帷。道远余生趣，常忧日影移。"
        },
        {
            "标题": "双流旅舍",
            "作者": "陆游",
            "内容": "西风黄叶满江村，瘦马来穿渡口云。动地传呼逢醉尉，谁何禁杀故将军！"
        },
        {
            "标题": "双蝶",
            "作者": "陆游",
            "内容": "庭草何离离，清晨露犹湿。草头两黄蝶，为我小伫立。秋光亦已晚，行见霜霰集。方春不尽狂，汝悔尚何及！吾生更堪笑，去日如电急。功名竟何在？惆怅剑锋涩。"
        },
        {
            "标题": "衰病",
            "作者": "陆游",
            "内容": "病除犹老健，雨止得冬晴。觅句嗟心在，钞书试眼明。朝寒添布褐，晚步出柴荆。外慕终无益，儿曹且力耕。"
        },
        {
            "标题": "双柏",
            "作者": "陆游",
            "内容": "双柏屹相向，刚严如巨人。龙呤风雨夕，山立雪霜晨。阅世易成古。刳心不复春。扶颠要力量，岁晚莫全身。"
        },
        {
            "标题": "霜寒",
            "作者": "陆游",
            "内容": "霜重晨檐滴，薪乾夜焙温。老惟便布褐，病不出柴门。瓶里梅花堕，窗间鹊语喧。闲人信无事，午睡到黄昏。"
        },
        {
            "标题": "霜天晚兴",
            "作者": "陆游",
            "内容": "薄霜门巷不胜清，小立湖边夕照明。红颗带芒收晚稻，绿苞和叶摘新橙。闲评琴价留僧话，静听松声领鹤行。壮志消磨浑欲尽，西风莫动玉关情。"
        },
        {
            "标题": "霜晓",
            "作者": "陆游",
            "内容": "霜有连甍白，林无一叶青。纸衾围栗烈，风响送东丁。酒尽尊余滴，灰深火拨星。蓬窗了无事，默坐养黄庭。"
        },
        {
            "标题": "霜天杂兴三首 其三",
            "作者": "陆游",
            "内容": "少学愚公一味愚，莫年仍似病相如。闲吟寄友惟生纸，草具留僧只野蔬。\n雨涩溪流殊未足，霜高木叶已无馀。潭州丞相怜衰疾，细字时收尺素书。"
        },
        {
            "标题": "双柏",
            "作者": "陆游",
            "内容": "双柏屹相向，刚严如巨人。龙吟风雨夕，山立雪霜晨。\n阅世易成古，刳心不复春。扶颠要力量，岁晚莫全身。"
        },
        {
            "标题": "衰病",
            "作者": "陆游",
            "内容": "衰病龙锺已要扶，谁怜犹作折腰趋。世无鲁国真男子，心忆高阳旧酒徒。万里秋风吹鬓发，百年世事叹头颅。桐江久客无奇句，孤负君王乞左符。"
        },
        {
            "标题": "霜天杂兴",
            "作者": "陆游",
            "内容": "万鼓风声吼屋边，老人裘裤旋装绵。晨梳堕发知衰甚，夜枕闻鸡尚慨然。身後文章空饱蠹，眼前交旧半沉泉。饭蔬饮水平生惯，耻向天公更乞怜。"
        },
        {
            "标题": "衰疾",
            "作者": "陆游",
            "内容": "衰疾支离负圣时，犹能采菊傍东篱。捉衿见肘贫无敌，耸膊成山瘦可知。百岁光阴半归酒，一生事业略存诗。不妨举世无同志，会有方来可与期。"
        },
        {
            "标题": "霜天杂兴",
            "作者": "陆游",
            "内容": "枫业全丹槲叶黄，江城残角伴斜阳。琴书自足闲中乐，天地能容醉後狂。老死山林初不憾，梦游河渭独难忘。谷城黄石今安在？取履犹思效子房。"
        },
        {
            "标题": "致爽轩",
            "作者": "陆游",
            "内容": "黄尘赤日汗沾裾，竹里煎茶喜有馀。堪笑放翁穷意巧，就君池馆读君书。"
        },
        {
            "标题": "衰病",
            "作者": "陆游",
            "内容": "衰病集馀日，推移成老翁。衡门隐者趣，大布古人风。\n几杖呻吟里，山川苍莽中。从来世缘簿，不是坐诗穷。"
        },
        {
            "标题": "霜天杂兴",
            "作者": "陆游",
            "内容": "少学愚公一味愚，暮年仍似病相如。闲吟寄友惟生纸，草具留僧只野蔬。雨涩溪流殊未足，霜高木叶已无余。潭州丞相怜衰疾，细字时收尺素书。"
        },
        {
            "标题": "谁家无泉源",
            "作者": "陆游",
            "内容": "泉声百步闻，泉脉高下通，潺湲乱云外，屈曲明月中。八月稻登场，引之作机舂，羡流灌蔬畦，全家饱芥菘。洗沐及澣濯，蚤暮靡不供。斗水百忧宽，悲哉杜陵翁！"
        },
        {
            "标题": "衰疾",
            "作者": "陆游",
            "内容": "衰疾怜新鬼，狂豪尚故吾。棋常先客著，行不许儿扶。砚润闲蟾滴，香残冷鸭炉。自怜风味在，尚欲泛江湖。"
        },
        {
            "标题": "衰疾",
            "作者": "陆游",
            "内容": "衰疾犹能饭一箪，蓴丝菰首亦加餐。旧叨刻印俄销印，老媿弹冠亟挂冠。自怪嵇康如许嬾，人怜范叔不胜寒。得钱剩买青芒屦，采药名山兴未阑。"
        },
        {
            "标题": "蒸溽作雨排闷",
            "作者": "陆游",
            "内容": "柱础生微润，帘栊转薄阴。蚁迁都邑改，鸠逐怨恩深。菡萏新离水，芭蕉半展心。掩屏惟熟睡，谁与续愁吟？"
        },
        {
            "标题": "霜晴",
            "作者": "陆游",
            "内容": "万瓦新霜白，一窗朝日晴。破裘身亦暖，细字眼犹明。耄喜谵谆语，衰常踸踔行。登封书不草，力穑报时平。"
        },
        {
            "标题": "霜降前四日颇寒",
            "作者": "陆游",
            "内容": "草木初黄落，风云屡阖开。儿童锄麦罢，邻里赛神回。鹰击喜霜近，鹳鸣知雨来。盛衰君勿叹，已有复燃灰。"
        },
        {
            "标题": "霜天杂兴三首 其一",
            "作者": "陆游",
            "内容": "枫叶全丹槲叶黄，江城残角伴斜阳。琴书自足闲中乐，天地能容醉后狂。\n老死山林初不憾，梦游河渭独难忘。谷城黄石今安在，取履犹思效子房。"
        },
        {
            "标题": "自江源过双流不宿径行之成都",
            "作者": "陆游",
            "内容": "断笮飘飘挂渡头，临江立马唤渔舟。少城已破繁华梦，老境聊寻汗漫游。\n斜日驿门双堠立，早霜风叶一林秋。诗材满路无人取，准拟归骖到处留。"
        },
        {
            "标题": "晚泊松滋渡口",
            "作者": "陆游",
            "内容": "小滩拍拍鸬鹚飞，深竹萧萧杜宇悲。看镜不堪衰病後，系船最好夕阳时。生涯落魄惟耽酒，客路苍茫自咏诗。莫问长安在何许，乱山孤店是松滋。"
        },
        {
            "标题": "霜草",
            "作者": "陆游",
            "内容": "入冬已两旬，泽国霜始霣。可怜青青草，一夕生意尽。嗟予蒲柳姿，去日若飞隼。草衰有复荣，我发宁再鬒？微官虽置散，束带终自悯。渐退用妇言，千载付一哂。"
        },
        {
            "标题": "霜寒不能出户偶书",
            "作者": "陆游",
            "内容": "垂老仍多病，浓霜得快晴。犹能挼菊醉，但负探梅行。篝火烘裘暖，油窗泼眼明。小儿殊可喜，和我读书声。"
        },
        {
            "标题": "双松",
            "作者": "陆游",
            "内容": "东冈夭矫两苍龙，千尺蟠空黛色浓。六十余年松若此，谁知我更老於松！"
        },
        {
            "标题": "霜夜",
            "作者": "陆游",
            "内容": "梅花欲动梦魂狂，橙子闲搓指爪香。莫怪草堂清到骨，一梳残月伴新霜。"
        },
        {
            "标题": "霜夜",
            "作者": "陆游",
            "内容": "黄甘磊落围三寸，赤蟹轮囷可一斤。更唤东阳麴道士，与君霜夜策奇勋。"
        },
        {
            "标题": "致爽轩",
            "作者": "陆游",
            "内容": "黄塵赤日汗沾裾，竹裏煎茶喜有馀。堪笑放翁窮意巧，就君池馆讀君书。"
        },
        {
            "标题": "霜夜",
            "作者": "陆游",
            "内容": "澹月窥窗似有情，更堪梅影向人横。放翁不受天魔恼，独拥青毡睡到明。"
        },
        {
            "标题": "霜夜",
            "作者": "陆游",
            "内容": "土床纸帐卧幽寂，枕上细听城上更。榾柮烧残地炉冷，喔咿声断天窗明。风霜欲透草茨屋，盐酪不下荠糁羹。犹恨扶犁老无力，向来枉是请躬耕。"
        },
        {
            "标题": "水村曲",
            "作者": "陆游",
            "内容": "山村今年晚禾旱，奏下民租蠲太半；水村雨足米狼戾，也放三分慰民意。看榜归来迭歌舞，共喜清平好官府。老翁犹记军兴时，汝辈少年那得知！"
        },
        {
            "标题": "霜夜",
            "作者": "陆游",
            "内容": "月淡霜清夜漏迟，疏钟杳杳度南陂。灯残有恨欲谁语，鸡老无声如我衰。使入蜀川方在道，书传淮浦定何时？艾为可遣闲愁得？独拥寒炉爇豆萁。"
        },
        {
            "标题": "予自春夏屡病至立秋而愈作长句自贺",
            "作者": "陆游",
            "内容": "良药扶衰抵万金，渐加糜粥辍呻吟。溪风拂簟有秋意，山影半庭生夕阴。薄俗只成惊老眼，幽居正得遂初心。岸巾待月栏干曲，更觉天公爱我深。"
        },
        {
            "标题": "岁穷",
            "作者": "陆游",
            "内容": "困厄身如寄，推迁岁忽穷。百年均昨梦，万古一飞鸿。夜瓮鸣春酒，晨畦撷晚菘。属餍童子笑，便腹负吾翁。"
        },
        {
            "标题": "岁穷",
            "作者": "陆游",
            "内容": "困阨身如寄，推迁岁忽穷。百年均昨梦，万古一飞鸿。\n夜瓮鸣春酒，晨畦撷晚菘。属餍童子笑，便腹负吾翁。"
        },
        {
            "标题": "水调歌头 多景楼",
            "作者": "陆游",
            "内容": "江左占形胜，最数占徐州。连山如画，佳处缥渺著危楼。鼓角临风悲壮，烽火连空明灭，往事忆孙刘。千里曜戈甲，万灶宿貔貅。 露沾草，风落木，岁方秋。使君宏放，谈笑洗尽古今愁。不见襄阳登览，磨灭游人无数，遗恨黯难收。叔子独千载，名与汉江流。"
        },
        {
            "标题": "夏夜舟中闻水鸟声甚哀若曰姑恶感而作诗",
            "作者": "陆游",
            "内容": "女生藏深闺，未省窥墙藩。上车移所天，父母为它门。妾身虽甚愚，亦知君姑尊。下床头鸡鸣，梳髻著襦裙。堂上奉洒扫，厨中具盘餐，青青摘葵苋，恨不美熊蹯。姑色少不怡，衣袂湿泪痕。所冀妾生男，庶几姑弄孙。此志竟蹉跎，薄命来谗言。放弃不敢怨，所悲孤大恩。古路傍陂泽，微雨鬼火昏。君听姑恶声，无乃遣妇魂？"
        },
        {
            "标题": "睡起遣怀",
            "作者": "陆游",
            "内容": "百事不能能荷锄，不锄菜畦锄芋区；身存那用十年相，陂壤且为凶岁储。百事不学学作诗，不作白紵作竹枝；黄陵庙前风浪恶，青衣渡口行人悲。老病闭门常愦愦，芋不复锄诗亦废；客来剥啄唤不应，一味人间占闲退。今朝一日三倒床，叹息春昼如年长。摩挲困睫喜汤熟，小瓶自拆山茶香。"
        },
        {
            "标题": "睡起书事",
            "作者": "陆游",
            "内容": "京华豪饮釂千钟，濯锦江边怯酒浓。烈士壮心虽未减，狂奴故态有谁容。\n折梅著句聊排闷，闭户焚香剩放慵。午枕如雷君莫怪，西风吹梦过吴松。"
        },
        {
            "标题": "睡觉作",
            "作者": "陆游",
            "内容": "邯郸梦事岂关身？未熟黄粱迹已陈。输与乌衣老铃下，日中睡觉一颦伸。"
        },
        {
            "标题": "水亭有怀",
            "作者": "陆游",
            "内容": "渔村把酒对丹枫，水驿凭轩送去鸿。道路半年行不到，江山万里看无穷。故人草诏九天上，老子题诗三峡中。笑谓毛锥可无恨，书生处处与卿同。"
        },
        {
            "标题": "睡起已亭午终日凉甚有赋",
            "作者": "陆游",
            "内容": "饭罢颓然付一床，旷怀真足傲羲皇。松棚尽日常如暮，荷沼无风亦自香。倚杖月生人影瘦，岸巾露透发根凉。颇闻王旅徂征近，敷水条山兴已狂。"
        },
        {
            "标题": "睡起至园中",
            "作者": "陆游",
            "内容": "春风忽已遍天涯，老子犹能领物华。浅碧细倾家酿酒，小红初试手栽花。野人易与输肝肺，俗语谁能挂齿牙？更欲世间同省事，勾回蚁战放蜂衙。"
        },
        {
            "标题": "睡起至园中",
            "作者": "陆游",
            "内容": "欲挂衣冠万事轻，不妨小住向山城。绿尊耐久常相伴，雪鬓才生便放行。拂枕时时觅幽梦，倚阑日日听新莺。夕阳更有欣然处，来看青郊雨後耕。"
        },
        {
            "标题": "睡起作帖数行",
            "作者": "陆游",
            "内容": "睡余得清风，起坐傍书几；日长谁语言，赖此管城子。欣然共游戏，一笑我忘尔。群鸿偶下集，但怪惊不起。古来翰墨事，著意更可鄙。跌宕三十年，一日造此理。不知笔在手，而况字落纸。三叫投纱巾，作歌识吾喜。"
        },
        {
            "标题": "水亭",
            "作者": "陆游",
            "内容": "水亭不受俗尘侵，葛帐筠床弄素琴。一片风光谁画得：红蜻蜓点绿荷心。"
        },
        {
            "标题": "老翁",
            "作者": "陆游",
            "内容": "老翁睡少知遥夜，贫士衾单怯苦寒。闷里不嫌村酒薄，瘦来偏觉旧衣宽。篱门遇健时能出，书卷乘闲亦取看。深愧野人怜寂寞，放锄相唤共朝餐。"
        },
        {
            "标题": "睡起二首 其一",
            "作者": "陆游",
            "内容": "睡起伥伥扇懒摇，枕痕著面未全消。山丹石竹俱零落，孤蝶飞来伴寂寥。"
        },
        {
            "标题": "水乡泛舟",
            "作者": "陆游",
            "内容": "终朝流汗浃衣褠，怅望何时枕簟秋？作雨未成徒益热，举杯不醉更添愁。悲歌易水轻燕侠，对泣新亭笑楚囚。别有生涯君会否，烟波无际弄孤舟？"
        },
        {
            "标题": "睡起二首 其二",
            "作者": "陆游",
            "内容": "蒲萄换叶欲成阴，岁月催人感慨深。安得门前无俗客，岸巾临水听蝉吟。"
        },
        {
            "标题": "睡觉作二首 其二",
            "作者": "陆游",
            "内容": "邯郸梦事岂关身，未熟黄粱迹已陈。输与乌衣老铃下，日中睡觉一颦伸。"
        },
        {
            "标题": "水乡泛舟",
            "作者": "陆游",
            "内容": "赤日黄尘不自聊，泛溪且用沃枯焦。隔林犬吠村墟近，掠面风来酒力消。远火微茫知夜绩，长歌断续认归樵。扁舟不尽凌风兴，郤著青鞋踏野桥。"
        },
        {
            "标题": "水亭偶题",
            "作者": "陆游",
            "内容": "凉榭闲拈玉笛吹，十年疏放负明时。沟中木断谁曾问，空里蓬征自不知。金井梧桐生昼寂，绿池苹藻弄风漪。人生行乐从来事，此理何须更细推。"
        },
        {
            "标题": "水亭独酌十二韵",
            "作者": "陆游",
            "内容": "清风扫郁蒸，爽气生户牖，客中淡无事，翛然一杯酒。书生拙自料，事业期不朽；少年忝朝迹，蹭蹬今白首。历观千载事，和戎固尝有。定襄五原间，乃可画地守。神州在何许，东巡已去久。煌煌一统业，谟训其可负？荆楚多剑客，宣润富弩手，孰能用其长，坐使老农亩。讲武幸长杨，劳军临细柳，中兴望圣时，未死得见否？"
        },
        {
            "标题": "睡乡",
            "作者": "陆游",
            "内容": "有酒君勿啜，入肠作戈矛；有书君勿观，到眼生君愁。不如睡乡去，万事风马牛。郊墟无来客，风雨送暮秋。苔甃虫唧唧，霜林叶飕飕。是时一枕睡，不博万户侯。斗帐裁青毡，重衾拥黄紬，华山希夷翁，千载可与游。"
        },
        {
            "标题": "水亭晚眺",
            "作者": "陆游",
            "内容": "暑雨初晴浦面宽，水亭景物卷帘看。联舟作阵围鱼队，屈竹成篱护芡盘。四海诸公半丘垄，百年几夕倚阑干？日沈未用匆匆去，待挽银河濯肺肝。"
        },
        {
            "标题": "睡觉闻儿子读书",
            "作者": "陆游",
            "内容": "梦回闻汝读书声，如听箫韶奏九成。且要沉酣向文史，未须辛苦慕功名。人人本性初何欠，字字微言要力行。老病自怜难预此，夜窗常负短灯檠。"
        },
        {
            "标题": "好事近（十二之九）",
            "作者": "陆游",
            "内容": "小倦带余酲，淡淡数棂斜日。驱退睡魔十万，有双龙苍璧。\n\n少年莫笑老人衰，风味似平昔。扶杖冻云深处，探溪梅消息。"
        },
        {
            "标题": "自遣",
            "作者": "陆游",
            "内容": "枳篱茅屋枕孤峰，偃尽初来手种松。睡少未成千里梦，愁深先怯五更钟。中天日月逢真主，数亩桑麻伴老农。世事古今谁料得？不堪陂水照衰容。"
        },
        {
            "标题": "思夔州",
            "作者": "陆游",
            "内容": "武侯八阵孙吴法，工部十诗韶頀音。遗碛故祠春草合，略无人解两公心。"
        },
        {
            "标题": "岁暮独酌感怀",
            "作者": "陆游",
            "内容": "明时频忝武夷僊，俯仰人间只自怜。总角回思如昨日，挂冠过限已三年。病多晴日思行药，睡少清宵学坐禅。更叹衰孱不禁酒，地黄一盏即颓然。"
        },
        {
            "标题": "夜雨",
            "作者": "陆游",
            "内容": "初夏雨淋浪，檐声绕四廊。感深头易白，睡少漏偏长。红卷帘旌湿，润生衣焙香。清吟欲排闷，三叹不成章。"
        },
        {
            "标题": "思故山",
            "作者": "陆游",
            "内容": "千金不须买画图，听我长歌歌镜湖。湖山奇丽说不尽，且复为子陈吾庐。柳姑庙前鱼作市，道士庄畔菱为租。一弯画桥出林薄，两岸红蓼连菰蒲。陂南陂北鸦阵黑，舍东舍西枫叶赤。正当九月十月时，放翁艇子无时出。船头一束书，船後一壶酒，新钓紫鳜鱼，旋洗白莲耦。从渠贵人食万钱，放翁痴腹常便便暮归稚子迎我笑，遥指一抹西村烟。"
        },
        {
            "标题": "夜坐忆剡溪",
            "作者": "陆游",
            "内容": "早睡苦夜长，晚睡意复倦；歛膝傍残灯，拭眦展书卷。时时搔短发，稍稍磨冻砚。更阑月入户，皎若舒白练。便思泛樵风，次第入剡县。名山如高人，岂可久不见？"
        },
        {
            "标题": "思故庐",
            "作者": "陆游",
            "内容": "平生一束书，不为屋庐计。微官寄邮传，俯仰阅半世。草堂白云边，日夜长松桂。柴门入幽梦，落日乱蝉嘒。宦游有何好，海角愁瘴疠。拂衣便可耳，勿使老春荠。"
        },
        {
            "标题": "拥炉",
            "作者": "陆游",
            "内容": "睡少人人笑老生，拥炉孤坐欲三更。月移西去失花影，风自北来传漏声。凫鼎煎茶非俗物，雁灯开卷惬幽情。兴来自喜犹强健，一纸清诗取次成。"
        },
        {
            "标题": "寺居夙兴",
            "作者": "陆游",
            "内容": "闲居无一事，睡少自夙兴。空庭翠雾合，高树红日升。曳杖遶四廊，悄然不逢僧。厨烟俄漠漠，鱼鼓亦登登。晨粥香满堂，粱肉坐可憎。匡山在何许？吾将买行縢。"
        },
        {
            "标题": "送子遹",
            "作者": "陆游",
            "内容": "隔一涛江路岂遥，踌躇不觉欲魂销。寄书勿遣过三日，发渡何曾无两潮。睡少不关茶作祟，愁多却赖酒时浇。柯桥西畔斜阳岸，谁为离人惜柳条？"
        },
        {
            "标题": "舜庙怀古",
            "作者": "陆游",
            "内容": "云断苍梧竟不归，江边古庙锁朱扉。山川不为兴亡改，风月应怜感慨非。孤枕有时莺唤梦，斜风无赖客添衣。千年回首消磨尽，输与渔舟送落晖。"
        },
        {
            "标题": "思政堂东轩偶题",
            "作者": "陆游",
            "内容": "羁愁酒病两无聊，小篆吹香已半消。唤起十年闽岭梦，赬桐花畔见红蕉。"
        },
        {
            "标题": "思远游",
            "作者": "陆游",
            "内容": "我志日已衰，诗亦无杰句，正如垂翅鹤，怅望辽海路。虽云须药物，幸未迫霜露。裂裳裹两踵，此诗亦已屡。嵯峨青城云，惨淡嶓冢树，秋风吹短裘，万里入芒屦。"
        },
        {
            "标题": "思蜀",
            "作者": "陆游",
            "内容": "一作剑关客，闲游将十年。不嫌狂骇俗，自许醉知天。瑞草溪桥路，青衣野庙壖。霜天猎归处，万里入横鞭。"
        },
        {
            "标题": "思归引",
            "作者": "陆游",
            "内容": "善泅不如稳乘舟，善骑不如谨持辔。妙於服食不如寡欲，工於揣摩不如省事。在天有命谁得逃，在我无求直差易。散人家风脱纠缠，烟蓑雨笠全其天。蒪丝老尽归不得，但坐长饥须俸钱。此身不堪阿堵役，宁待秋风始投檄。山林聊复取熊掌，仕宦真当弃鸡肋。锦城小憩不淹迟，即是轻舠下峡时。那用更为麟阁梦，从今正有鹿门期。"
        },
        {
            "标题": "五鼓自簇",
            "作者": "陆游",
            "内容": "晓月有馀光，秋树无浓影。野烟浩无际，陂路行愈永。\n堰声何澎湃，露气正凄冷。忽然客愁破，更觉诗律整。\n昔人千载意，忙里一笑领。山林岂难归，吾计自不猛。"
        },
        {
            "标题": "思蜀",
            "作者": "陆游",
            "内容": "西游陈迹浩无穷，回首真同一梦中。柳拂驿墙思凤集，鼓喧市里忆蚕丛。故人丘陇秋芜碧，旧隐园林夕照红。自闵未能忘感慨，浩歌弹剑送飞鸿。"
        },
        {
            "标题": "思蜀",
            "作者": "陆游",
            "内容": "二十年前客锦城，酒徙诗社尽豪英。才名吏部倾朝野，意气成州共死生。废苑探梅常共醉，遗祠访柏亦俱行。即今病卧寒灯里，欲话当时涕已倾。"
        },
        {
            "标题": "思蜀三首 其二",
            "作者": "陆游",
            "内容": "二十年前客锦城，酒徒诗社尽豪英。才名吏部倾朝野，意气成州共死生。\n废苑探梅常共醉，遗祠访柏亦俱行。即今病卧寒灯里，欲话当时涕已倾。"
        },
        {
            "标题": "四鼓酒醒起步庭下",
            "作者": "陆游",
            "内容": "酒解夜过半，出门步中庭。天高河汉白，月淡烟雾青。重滴竹杪露，疏见树罅星。坏甃啼寒螿，深竹明孤萤。秋晚虽未霜，蠹叶时自零，四序逝不留，慨然感颓龄。平生茅一把，不博带万钉。鸱沟谢拍拍，鸿路追冥冥。"
        },
        {
            "标题": "自励",
            "作者": "陆游",
            "内容": "中年已惧小人归，况是駸駸耄及时。气惰欲归思友助，学衰不进赖儿规。无功追媿清时禄，有命何忧晚节饥。羸病今年能未死，潜心更下董生帷。"
        },
        {
            "标题": "思蜀",
            "作者": "陆游",
            "内容": "老子馋堪笑，珍盘忆少城。流匙抄薏饭，加糁啜巢羹。栮美倾筠笼，茶香出土铛。西郊有旧隐，何日返柴荆？"
        },
        {
            "标题": "思蜀",
            "作者": "陆游",
            "内容": "思蜀寸心折，归吴双鬓衰。今年脱虎口，昨夜梦蟆颐。死隔平时友，愁吟别後诗。江山应好在，谁记踏青期？"
        },
        {
            "标题": "思云门",
            "作者": "陆游",
            "内容": "一身膏脂略瘦尽，万卷简编如隔生。只欲移家若耶去，乱云深处听滩声。"
        },
        {
            "标题": "思蜀",
            "作者": "陆游",
            "内容": "谭侯才气敌文园，日日银鞍画戟门。奇句入神闻鬼泣，巨觥如海看鲸吞。一官胄监能令死，万里铭旌忍更论。湖上秋来频入梦，凭谁词翰与招魂？"
        },
        {
            "标题": "思蜀",
            "作者": "陆游",
            "内容": "玉食峨嵋栮，金齑丙穴鱼。常思晚秋醉，未与故人疏。白发当归隐，青山可结庐。梅花消息动，怅望雪消初。"
        },
        {
            "标题": "四鼓出嘉会门赴南郊斋宫",
            "作者": "陆游",
            "内容": "客游梁益半吾生，不死还能见太平。初喜梦魂朝帝所，更惊老眼看都城。九重宫阙晨霜冷，十里楼台落月明。白发苍颜君勿笑，少年惯听舜韶声。"
        },
        {
            "标题": "夜阅箧中书偶得李德远数帖因思昔相从时所言",
            "作者": "陆游",
            "内容": "早岁传闻月旦评，殿门邂逅眼偏明。当时一坐推谈止，今日丛林见话行。老卧烟村身偶在，夜开蠹纸泪如倾。岂知三十余年後，河洛胡尘讫未平？"
        },
        {
            "标题": "四月二十三日作二首 其一",
            "作者": "陆游",
            "内容": "飐飐荷离水，翩翩燕出巢。苔添雨后晕，笋放露中梢。\n世路千重浪，生涯一把茅。款门僧亦绝，无句鍊推敲。"
        },
        {
            "标题": "四月二十三日作",
            "作者": "陆游",
            "内容": "颭颭荷离水，翩翩燕出巢。苔添雨後晕，笋放露中梢。世路千重浪，生涯一把茅。款门僧亦绝，无句链推敲。"
        },
        {
            "标题": "四日夜鸡未鸣起作",
            "作者": "陆游",
            "内容": "放翁病过秋，忽起作醉墨。正如久蛰龙，青天飞霹雳。虽云堕怪奇，要胜常悯默。一朝此翁死，千金求不得。"
        },
        {
            "标题": "四月晦日小雨",
            "作者": "陆游",
            "内容": "霏霏乱点暗朝光，蔌蔌奇声渡野塘。一浦未输新涨绿，四郊聊压旱尘黄。风生团扇清无暑，衣覆熏笼润有香。竹屋茆檐得奇趣，不须殿阁咏微凉。"
        },
        {
            "标题": "四月二十三日作",
            "作者": "陆游",
            "内容": "莫笑茅庐迮，何曾厌日长。饭余餐酪滑，浴罢葛巾凉。落日桐阴转，微风栀子香。贫家犹裹粽，随事答年光。"
        },
        {
            "标题": "四月二十九日作",
            "作者": "陆游",
            "内容": "假馆犹三日，还家甫四旬。昏眸云雾隔，衰鬓雪霜新。尊酒虽慵近，囊诗却未贫。但愁门有客，流汗强冠巾。"
        },
        {
            "标题": "四月旦作时立夏已十余日",
            "作者": "陆游",
            "内容": "京尘相值各匆忙，谁信闲人日月长？争叶蚕饥闹风雨，趁虚茶嬾斗旗枪。林中晚笋供厨美，庭下新桐覆井凉。堪笑山家太早计，已陈竹几与藤床。四月二十八日作又行遍人间病不禁，四月欲尽五月初，九十未及八十余。开口何曾谈世事，收身且复爱吾庐。"
        },
        {
            "标题": "寺居睡觉",
            "作者": "陆游",
            "内容": "虚窗寂寂夜三更，灯敛残光避月明。老嬾只贪春睡美，媿闻童子诵经声。"
        },
        {
            "标题": "松下纵笔",
            "作者": "陆游",
            "内容": "种玉餐芝术不传，金丹下手更茫然。陶公妙诀吾曾受，但听松风自得仙。"
        },
        {
            "标题": "松下纵笔",
            "作者": "陆游",
            "内容": "老不能闲莫笑予，五千言岂世间书。青松折取当麈尾，为子试谈天地初。"
        },
        {
            "标题": "松下纵笔",
            "作者": "陆游",
            "内容": "髯龙夭矫欲飞去，百尺苍藤罗络之。应笑此翁才不进，故将老气起吾诗。"
        },
        {
            "标题": "山园草木四绝句 其四 蓼花",
            "作者": "陆游",
            "内容": "十年诗酒客刀州，每为名花秉烛游。老作渔翁犹喜事，数枝红蓼醉清秋。"
        },
        {
            "标题": "寺楼月夜醉中戏作",
            "作者": "陆游",
            "内容": "海山缥缈玉真妃，贪看冰轮不肯归。楼上三更风露冷，旋围步障换罗衣。"
        },
        {
            "标题": "寺楼月夜醉中戏作",
            "作者": "陆游",
            "内容": "水精盏映碧琳腴，月下泠泠看似无。此酒定从何处得，判知不是文君垆。"
        },
        {
            "标题": "菘园杂咏",
            "作者": "陆游",
            "内容": "雨送寒声满背蓬，如今真是荷鉏翁。可怜遇事常迟钝，九月区区种晚菘。"
        },
        {
            "标题": "松骥行",
            "作者": "陆游",
            "内容": "骥行千里亦何得，垂首伏枥终自伤。松阅千年弃涧壑，不如杀身扶明堂。士生抱材愿少试，誓取燕赵归君王。闭门高卧身欲老，闻鸡相蹴涕数行。正令咿嘤死床箦，岂若横身当战场。半酣浩歌声激烈，车轮百转盘愁肠。"
        },
        {
            "标题": "松下纵笔",
            "作者": "陆游",
            "内容": "自扫松阴寄醉眠，龙吟虎啸满霜天。却思初到人间世，似是唐尧丙子年。"
        },
        {
            "标题": "四月一日作",
            "作者": "陆游",
            "内容": "桃李逢春次第开，坐看零落付苍苔。压车麦穗黄云重，食叶蚕声白雨来。镜里顿惊年事速，天边谁挽斗杓回？可怜团扇尘侵损，又见生绡月样裁。"
        },
        {
            "标题": "寺壁偶题",
            "作者": "陆游",
            "内容": "断山支径得行吟，度涧穿林不厌深。雉挟两雌飞谷口，鸟将数子下墙阴。前三喜接高人语，方寸宁容俗虑侵？少待新春好风日，不妨携客更相寻。"
        },
        {
            "标题": "种菜四首 其四",
            "作者": "陆游",
            "内容": "引水何妨艺芥菘，圃功自古补三农。恨君不见岷山芋，藏蓄犹堪过岁凶。"
        },
        {
            "标题": "寺楼月夜醉中戏作",
            "作者": "陆游",
            "内容": "素璧徐升天宇闲，连峰积雪苍茫间。楼台是处可见月，无此巉巉群玉山。"
        },
        {
            "标题": "四月二十八日作二首 其二",
            "作者": "陆游",
            "内容": "行遍人间病不禁，鬓毛饱受雪霜侵。茅檐一夜萧萧雨，洗尽平生幻妄心。"
        },
        {
            "标题": "种菜",
            "作者": "陆游",
            "内容": "引水何妨蓺芥菘，圃功自古补三农。恨君不见岷山芋，藏蓄犹堪过岁凶。"
        },
        {
            "标题": "寺居睡觉",
            "作者": "陆游",
            "内容": "心地安平晓梦长，忽闻鱼鼓动修廊。披衣起坐清羸甚，想像云堂缹粥香。"
        },
        {
            "标题": "四月五夜见萤",
            "作者": "陆游",
            "内容": "蜀州官居富水竹，四月萤火遶梁飞。流年迫人不相贷，客子倦游何日归？"
        },
        {
            "标题": "宋都曹屡寄诗且督和答作此示之",
            "作者": "陆游",
            "内容": "古诗三千篇，删取财十一，每读先再拜，若听清庙瑟。诗降为楚骚，犹足中六律。天未丧斯文，杜老乃独出。陵迟至元白，固已可愤疾；及观晚唐作，令人欲焚笔。此风近复炽，隙穴始难窒，淫哇解移人，往往丧妙质。苦言告学者，切勿为所怵；杭川必至海，为道当择术。"
        },
        {
            "标题": "送陈吏部还朝",
            "作者": "陆游",
            "内容": "邂逅稽山许揽须，尘埃时得近冰壶。不辞我老鸡豚社，且喜公归樱笋厨。满室琴书怀燕几，一川风雨送行舻。勉哉早了功名债，要画骑牛第二图。"
        },
        {
            "标题": "谢王彦光提刑见访并送茶",
            "作者": "陆游",
            "内容": "迩英帷幄旧儒臣，肯顾荒山野水滨。不怕客嘲轻薄尹，要令我识老成人。颿回鼓转东城暮，酒冽橙香一笑新。遥想解酲须底物，隆兴第一壑源春。"
        },
        {
            "标题": "送陈德邵宫教赴行在二十韵",
            "作者": "陆游",
            "内容": "相从何必早，白头或如新；登门虽尚疏，数面自成亲。昨者始见公，凛然须如银，败席留煮茗，寒厅无杂宾。平生事贤意，寸心渴生尘，乐哉得所从，贫病忘吟呻。恭惟大雅姿，信是邦国珍。广文旧官长，二纪转鸿钧，恩仇快报复，祸福出笑颦。同舍事容悦，腰佩玉麒麟，群谀更得志，後来如积薪。於时公淡如，位屈道则伸。法宫亲决事，收召极海滨，人才方杂沓，公仕益逡巡。欲以贵祝公，公岂慕要津；欲以穷托公，公岂私贱贫；颇欲述古谊，劝公勿爱身，此又公所存，岂待贱子陈。高颿泊江渚，岁晚风雨频，愿言添衣裘，寒阴能薄人。"
        },
        {
            "标题": "送曾学士赴行在",
            "作者": "陆游",
            "内容": "二月侍燕觞，红杏寒未拆；四月送入都，杏子已可摘。流年不贷人，俯仰遂成昔。事贤要及时，感此我心恻。欲书加餐字，寄之西飞翮。念公为民起，我得怨乖隔？摇摇跂前旌，去去望车轭。亭鄣郁将暮，落日澹陂泽。敢忘国士风，涕泣效臧获。敬输千一虑，或取二三策。公归对延英，清问方侧席；民瘼公所知，愿言写肝膈。向来酷吏横，至今有遗螫；织罗士破胆，白著民碎魄。诏书已屡下，宿蠹或未革；期公作医和，汤剂穷络脉。士生恨不用，得位忍辞责。并乞谢诸贤：努力光竹帛。"
        },
        {
            "标题": "送查元章赴夔漕",
            "作者": "陆游",
            "内容": "柳色西门路，看公上马时。亦知非久别，不奈自成悲。白发刘宾客，青衫杜拾遗。分留端有待，剩赋竹枝词。"
        },
        {
            "标题": "送绰侄住庵吴兴山中",
            "作者": "陆游",
            "内容": "湖海相从十日留，颇哀老子鬓惊秋。目光犹射车牛背，不用殷勤举话头。"
        },
        {
            "标题": "送绰侄住庵吴兴山中",
            "作者": "陆游",
            "内容": "一杯淡粥不烹蔬，自占云根结草庐。非佛非心犹坐断，定知不看夹山书。"
        },
        {
            "标题": "赠枫桥化城院老僧",
            "作者": "陆游",
            "内容": "老宿禅房里，深居罢送迎。炉红豆萁火，糁白芋魁羹。毳衲年年补，纱灯夜夜明。门前霜半寸，笑我事晨征。"
        },
        {
            "标题": "送陈希周赴安福令",
            "作者": "陆游",
            "内容": "补吏鹤岭边，尊公方玉立。超遥籋风云，余子那可及。天高鬼神恶，闻讣三日泣。晚途见嗣子，握手悲喜集。乘桴掠鲸波，信矣勇可习。巉巉风骨峭，飓雾不能袭。谓当上台省，岂复论等级；如何困无津，俛首临一邑？顾嗟六朝民，龙锺垂八十，肯来野水滨，半月解书笈。吾杯仅容龠，安得看鲸吸。伫立送归鞍，霁日满原隰。"
        },
        {
            "标题": "送范西叔赴召",
            "作者": "陆游",
            "内容": "天涯流落过重阳，枫叶摇丹已著霜。衰病强陪莲幕客，凄凉又送石渠郎。杜陵雁下悲徂岁，笠泽鱼肥梦故乡。便恐从今长隔阔，旧交新贵例相忘。"
        },
        {
            "标题": "送佛照光老赴径山",
            "作者": "陆游",
            "内容": "大觉住育王，拗折拄杖强到底；佛照住育王，挑得钵囊随诏起。从来宗门话，只要句不死。说同说异庵外人，若是吾宗宁有此？日日风雨今日晴，万里春光入帝城；传宣江上走中使，开堂座下罗公卿。御香霭霭云共布，法音浩浩潮收声。报恩一句作麽道？常遣山林见太平。"
        },
        {
            "标题": "送范西叔赴召",
            "作者": "陆游",
            "内容": "欲驾征车劝小留，南山南畔更逢秋。数声过雁催行色，一盏昏灯话别愁。自昔文章关治道，即今台阁要名流。白头尚作书痴在，剩乞朱黄与校雠。"
        },
        {
            "标题": "送杜起莘殿院出守遂宁",
            "作者": "陆游",
            "内容": "羽檄联翩昼夜驰，臣忧顾不在边陲。军容地密宁当议，陛下恩深不忍欺。白简万言几恸哭，青编一传可前知。平生所学今无负，未叹还乡两鬓丝。"
        },
        {
            "标题": "送范舍人还朝",
            "作者": "陆游",
            "内容": "平生嗜酒不为味，聊欲醉中遗万事。酒醒客散独凄然，枕上屡挥忧国泪。君如高光那可负，东都儿童作胡语。常时念此气生瘿，况送公归觐明主。皇天震怒贼得长，三年胡星失光芒。旄头下扫在旦暮，嗟此大议知谁当？公归上前勉书策，先取关中次河北。尧舜尚不有百蛮，此贼何能穴中国。黄扉甘泉多故人，定知不作白头新。因公并寄千万意，早为神州清虏尘。"
        },
        {
            "标题": "送王季嘉赴湖南漕司主管官",
            "作者": "陆游",
            "内容": "它人作陵邑，榜笞朝暮急；王子乃不然，袖手万事集。它人西入都，竞裁丞相书；王子掉头去，长沙万里余。问子谋身无乃左，凛如霜松姿磊砢。屈原贾谊死有灵，计此两人心独可。"
        },
        {
            "标题": "送韩梓秀才十八韵",
            "作者": "陆游",
            "内容": "束发走场屋，始得从君游。灯火都城夜，风雨湖上秋，追随不隔日，岩穷探搜，摩挲石屋背，摇兀闇门舟。酒酣耳颊热，意气盖九州。夜卧相蹋语，狂笑杂嘲讴。但恐富贵逼，肯怀贫贱忧！人事信难料，百战竟不侯。我老农圃间，君落天南陬。相逢会稽市，感叹岁月遒。君从上都来，倘逢旧朋俦？我穷本天命，於人宁有求。但念侯君房，不知尚痴不？君闻拊手笑，怪我狂未瘳。共谈平生旧，只欲苦死留。如何忽决去，病疟送无由。秋风坠桐叶，新霜犯貂裘。君听马蹄声，中有千里愁。"
        },
        {
            "标题": "送韩立道守池州",
            "作者": "陆游",
            "内容": "千里江山控上流，省郎怀绶去为州。才华故在诸公右，谈笑遥分圣主忧。月堕丽谯喧鼓角，雨余绿野遍锄耰。万家歌舞春风裹，秋浦如今不似秋。"
        },
        {
            "标题": "送黄文叔守福州",
            "作者": "陆游",
            "内容": "黄公天下士，遇立绍熙年。议论前修似，声名九牧传。巨舟夷险济，拱璧始终全。勇退先诸老，荣归总十连。旌旄照关路，冠盖盛离筵。内阁恩光重，宸毫墨色鲜。任方分斧钺，归即珥貂蝉，病叟难为别，临期一怅然。"
        },
        {
            "标题": "送霍监丞出守盱眙",
            "作者": "陆游",
            "内容": "淮浦鳞鳞浸碧天，即今谁料作穷边！空闻瓯脱嘶胡马，不见浮屠插霁烟。亭障久安无檄到，杯觞频举有诗传。长城万里英雄事，应笑穷儒饱昼眠。"
        },
        {
            "标题": "送杰上人归成都",
            "作者": "陆游",
            "内容": "锦城一别鬓成丝，今日山阴送杰师。乱絮飞花扑行路，正如东郭放船时。"
        },
        {
            "标题": "送子虡赴金坛丞",
            "作者": "陆游",
            "内容": "与汝为父李，忽逾五十年；平生知几别，此别益酸然。念汝发亦白，执手河桥边。西行过临平，想汝小系船。悠悠阳羡路，渺渺云阳川。京江昔所游，想像在目前。今兹两使君，幸有宿昔缘，汝虽登门晚，汝虽登门晚，世好亦牵联，顾於赏罚间，其肯为汝偏。夙夜佐而长，努力忘食眠。醇如新丰酒，清若鹤林泉，棠宜使可爱，蒲正不须鞭。"
        },
        {
            "标题": "送客城西",
            "作者": "陆游",
            "内容": "倦客凭鞍半醉醒，秋光满眼叹颓龄。日斜野渡放船小，风急渔村摊网腥。客思不堪闻断雁，诗情强半在邮亭。归来更恨城笳咽，烟火昏昏独掩屏。"
        },
        {
            "标题": "送杰上人归成都",
            "作者": "陆游",
            "内容": "春夜挑灯话别愁，此心已在锦江头。旧时处处尘昏壁，想复长吟为小留。"
        },
        {
            "标题": "送子虡赴金坛丞",
            "作者": "陆游",
            "内容": "与汝为父子，忽逾五十年。平生知几别，此别益酸然。\n念汝发亦白，执手河桥边。西行过临平，想汝小系船。\n悠悠阳羡路，渺渺云阳川。京江昔所游，想像在目前。\n今兹两使君，幸有宿昔缘。汝虽登门晚，世好亦牵联。\n顾于赏罚间，其肯为汝偏。夙夜佐而长，努力忘食眠。\n醇如新丰酒，清若鹤林泉。棠宜使可爱，蒲正不须鞭。"
        },
        {
            "标题": "送客至湖州市",
            "作者": "陆游",
            "内容": "偶驾鸡栖送客行，迢迢十里出关城。谁知小市萧条处，剩有丰年笑语声。聊借野风吹醉颊，更凭陂水濯麈缨。故庐想见春回近，邻曲家家已遍耕。"
        },
        {
            "标题": "送客至江上",
            "作者": "陆游",
            "内容": "多事经旬不出城，今朝送客此闲行。郊原远带新晴色，人语中含乐岁声。天际歛云山尽出，江流收涨水初平。故园社友应惆怅，五岁无端弃耦耕。"
        },
        {
            "标题": "送梁谏议",
            "作者": "陆游",
            "内容": "湖海还朝白发生，懒随年少事声名。极知忧国人谁及，细看无心语自平。\n归访乡人忘位重，乍辞言责觉身轻。篮舆避暑云门寺，应过幽居听水声。"
        },
        {
            "标题": "送刘戒之东归",
            "作者": "陆游",
            "内容": "去国三年恨未平，东城况复送君行。难凭魂梦寻言笑，空向除书见姓名。残日半竿斜谷路，西风万里玉关情。兰台粉署朝回晚，肯记麤官数寄声？"
        },
        {
            "标题": "送梁谏议",
            "作者": "陆游",
            "内容": "湖海还朝白发生，嬾随年少事声名。极知忧国人谁及，细看无心语自平。归访乡人忘位重，乍辞言责觉身轻。篮舆避暑云门寺，应过幽居听水声。"
        },
        {
            "标题": "送吕彦升参谋",
            "作者": "陆游",
            "内容": "楚塞萧条久宿师，参谋承诏上丹墀。苦言到口真当发，圣度如天莫自疑。万里寄声长不达，一尊相属岂前期。遥怜霜晓朝衣冷，深愧江城睡足时。"
        },
        {
            "标题": "送子虡吴门之行",
            "作者": "陆游",
            "内容": "相送何由插羽翰，淡烟微雨暗江干。孤怀最怯新春别，病骨难禁昨夜寒。尊酒汝宁嫌鲁薄？釜羹翁自絮吴酸，此诗字字俱愁绝，忍泪成篇却怕看。"
        },
        {
            "标题": "送钱仲耕修撰",
            "作者": "陆游",
            "内容": "姑熟溪边识胜流，十年重见岂人谋。自应客路难为别，不是阳关作许愁。儤直公看鳌禁月，倦游我梦镜湖秋。殷勤为报中朝旧，睡足平生是建州。"
        },
        {
            "标题": "夜宿二江驿",
            "作者": "陆游",
            "内容": "鸡鸣原前风折树，夜到双流雨如注。桦皮湿透点不明，旋设篝炉燎衣裤。重城回首一梦散，锦障毡车渺无处。新声犹傍耳边来，残酒半随风力去。飞觞纵饮亦何乐，愦愦不堪长闭户。丈夫要为国平胡，俗子岂识吾所寓。"
        },
        {
            "标题": "自广汉归宿十八里草市",
            "作者": "陆游",
            "内容": "月黑叩店门，灯青坐床箦。饭麤杂沙土，菜瘦等草棘。泰然均一饱，未觉异玉食。我岂儿女哉，口腹为怨德！古人耻怀禄，不仕当力穑。从今扶犁手，终老谢翰墨。"
        },
        {
            "标题": "送苏赵叟赴省试",
            "作者": "陆游",
            "内容": "关路谁非观国宾，此君肝胆独轮囷。故家遗俗欲坠地，博士议郎方要人。久矣扁舟弄江月，往哉駸马踏京尘。敕中墨色如鸦湿，日待东归一笑新。"
        },
        {
            "标题": "送张叔潜编修造朝四首 其四",
            "作者": "陆游",
            "内容": "芒屩年来渐懒穿，闭门日日只高眠。今朝出送张夫子，借得南邻放鸭船。"
        },
        {
            "标题": "送张叔潜编修造朝",
            "作者": "陆游",
            "内容": "芒屩年来渐嬾穿，闭门日日只高眠。今朝出送张夫子，借得南邻放鸭船。"
        },
        {
            "标题": "送张叔潜编修造朝",
            "作者": "陆游",
            "内容": "简牍清闲胜校雠，题诗应肯寄夔州。东厨羊美聊堪饱，北面铃稀莫强愁。"
        },
        {
            "标题": "送张叔潜编修造朝",
            "作者": "陆游",
            "内容": "此士名高北斗南，眼中独许我同参。匆匆却作临分恨，一月何曾笑二三。"
        },
        {
            "标题": "送张叔潜编修造朝",
            "作者": "陆游",
            "内容": "北窗铜碾破云腴，扪腹翛然一事无。安用雁行排院吏，正须鱼贯看胡奴。"
        },
        {
            "标题": "送汤岐公镇会稽",
            "作者": "陆游",
            "内容": "吴越东西州，浙江限其中。黄旗高十丈，大舟凌虚空。都人送留守，郡吏迎相公。江心波涛壮，帐下鼓角雄。乐哉公何憾，廷论则未同。永怀前年秋，群胡方啸凶，闾左发蓟北，戈船满山东。旧盟顾未解，谁敢婴其锋？公时立殿上，措置极雍容。南荒窜骄将，京口起元戎。旧勋与宿贵，屏气听指踪。规模一朝定，强虏终归穷。当时谓易耳，未见回天功；及今始大服，咨嗟到儿童。天心佑社稷，主圣肖祖宗。旌节早来朝，笑谈折遐冲。"
        },
        {
            "标题": "送王景文",
            "作者": "陆游",
            "内容": "张公遂如此，海内共悲辛。逆虏犹遗种，皇天夺老臣。深知万言策，不愧九原人。风雨津亭暮，辞君泪满巾。"
        },
        {
            "标题": "送王龟龄著作赴会稽大宗丞",
            "作者": "陆游",
            "内容": "有越踰千载，何人不宦游？向来惟一范，真足壮吾州。高躅今谁继，先生独再留。豋堂吊兴废，想像气横秋。"
        },
        {
            "标题": "焉耆行",
            "作者": "陆游",
            "内容": "焉耆山下春雪晴，莽莽惟有蒺藜生。射麋食肉饮其血，五榖自古惟闻名。樵苏切莫近亭障，将军卧护真长城。十年牛马向南睡，知是中原今太平。"
        },
        {
            "标题": "陶山遇雪觉林迁庵主见招不果往",
            "作者": "陆游",
            "内容": "山中大雪二尺强，道边虎迹如碗大；衰翁畏虎复畏寒，招唤不来公勿怪。梨花开时好风日，走马寻公作寒食。不须沽酒饮陶潜，箭笋蕨芽如蜜甜。"
        },
        {
            "标题": "送王仲言倅泰州绝句",
            "作者": "陆游",
            "内容": "汝阴太史万签藏，酸枣先生六世芳。豹尾属车留不住，却寻陈迹海陵仓。"
        },
        {
            "标题": "焉耆行",
            "作者": "陆游",
            "内容": "焉耆山头暮烟紫，牛羊声断行人止；平沙风急卷寒蓬，天似穹庐月如水。大胡太息小胡悲，投鞍欲眠且复起。汉家诏用李轻车，万丈战云来压垒。"
        },
        {
            "标题": "送王仲言倅泰州绝句",
            "作者": "陆游",
            "内容": "紫薇杰作传千载，物色分留待下车。老病难陪曳裾客，因来时寄一行书。"
        },
        {
            "标题": "戏题江心寺僧房壁",
            "作者": "陆游",
            "内容": "史君千骑驻霜天，主簿孤舟冷不眠。也与史君同快意，卧听鼓角大江边。"
        },
        {
            "标题": "送襄阳郑帅唐老",
            "作者": "陆游",
            "内容": "郑侯骨相非复常，伏犀贯额面正方。声名赫奕勤天子，家世富贵连椒房。武能防秋北平道，文全落笔中书堂。畿西谋帅国大事，当宁久弄黄金章。一朝丹诏自天下，两班仰首看腾骧。郑侯此行端可羡，绣旗皂纛戈如霜。三更传令出玉帐，平旦按阵来球场。宿兵万灶尽貔虎，牧马千群皆驌驦。酒酣赋诗幙府和，纵横健笔谁能当？虽然郑侯志意远，虎视直欲吞北荒。榆林雁门塞垣紫，孟津砥柱河流黄。出师有路吾能说，直自襄阳向洛阳。"
        },
        {
            "标题": "夜坐庭中",
            "作者": "陆游",
            "内容": "人静风褰幔，更阑露泫衣。暗窗饥鼠啮，空庑冷萤飞。岁月背人去，乡闾何日归？脱巾还感叹，残发不胜稀。"
        },
        {
            "标题": "送邢刍甫入闽",
            "作者": "陆游",
            "内容": "两穷相值每相怜，闻子南游一怆然。莫道此行非久别，衰翁何敢望明年！"
        },
        {
            "标题": "夜坐庭中",
            "作者": "陆游",
            "内容": "大泽秋初到，荒庭夜自明。风云生有候，河汉落无声。病得新凉减，诗因少睡成。高枝有乌鹊，栖稳若为惊？"
        },
        {
            "标题": "杨庭秀寄南海集",
            "作者": "陆游",
            "内容": "俗子与人隔尘劫，何啻相逢风马牛。夜读杨卿南海句，始知天下有高流。"
        },
        {
            "标题": "秋思",
            "作者": "陆游",
            "内容": "乌柏微丹菊渐开，天高风送雁声哀。诗情也似并刀快，翦得秋光入卷来。"
        },
        {
            "标题": "送叶尚书",
            "作者": "陆游",
            "内容": "曩岁榜扁舟，万里归自蜀。五月下瞿唐，六月过浮玉。於时始识公，一笑忘暑毒。羽扇临清流，华觞跋红烛。一别十五年，去日如电速。孤生晚还朝，歛退惭陆陆。要津非所冀，见公心自足。斥归又七载，衰病将就木。造物哀其穷，公来位岳牧。每见语谆谆，与世异寒燠。圣朝方急贤，登用及钓筑，如公实旧德，顾岂待梦卜。初闻一札下，已报四辈趣。悬知新天子，虚怀须启沃，愿公论其大，始为天下福。即宣垂拱麻，宁复摛文宿？"
        },
        {
            "标题": "雨夜有怀张季长少卿",
            "作者": "陆游",
            "内容": "放翁虽老未忘情，独卧山村每自惊。鼎鼎百年如电速，寥寥一笑抵河清。梅初破藟行江路，灯欲成花听雨声。正用此时思剧饮，故交零落怆余生。"
        },
        {
            "标题": "岁暮怀张季长",
            "作者": "陆游",
            "内容": "已迫桑榆景，况逢梅柳时。功名终自误，老病独如期。醉眼嫌天迮，孤吟觉鬼悲。唐安在何许？无字寄相思。"
        },
        {
            "标题": "长信宫词",
            "作者": "陆游",
            "内容": "忆年十七兮初入未央，获侍步辇兮恭承宠光。地寒祚薄兮自贻不祥，谗言乘之兮罪衅日彰。祸来嵯峨兮势如坏墙，当伏重诛兮鼎耳剑鋩。长信虽远兮匪弃路旁，岁给絮帛兮月赐稻粱。君举玉食兮犀箸谁尝？君御朝衣兮谁进熏香？婕妤才人兮俨其分行，千秋万岁兮永奉君王。妾虽益衰兮尚供蚕桑，愿置茧馆兮组织玄黄。欲诉不得兮仰呼苍苍，佩服忠贞兮之死敢忘。"
        },
        {
            "标题": "仲秋书事",
            "作者": "陆游",
            "内容": "天心那得与人同，牲社家家祷岁丰。料理蝗余犹十五，残年亦未委沟中。"
        },
        {
            "标题": "送周郎",
            "作者": "陆游",
            "内容": "我居山阴古大泽，四顾茫茫烟水白。平时辙迹所不到，玉树郎君肯来客。\n衡门仅可俯首过，陋室真成容膝迮。木盘设食菜数箸，共饱知君不予责。\n期年相从无夜旦，一日复有千里隔。送君津头泪如绠，老身恨不生羽翮。\n江湖道崄非一二，触处兢畏真良策。从今日望平安书，我欲灯前手亲拆。"
        },
        {
            "标题": "送仲高兄宫学秩满赴行在",
            "作者": "陆游",
            "内容": "兄去游东閤，才堪直北扉。莫忧持橐晚，姑记乞身归。\n道义无今古，功名有是非。临分出苦语，不敢计从违。"
        },
        {
            "标题": "仲秋书事",
            "作者": "陆游",
            "内容": "客来深媿里闾情，近为衰残罢送迎。旋置风炉煎顾渚，剧谈犹得慰平生。"
        },
        {
            "标题": "送子坦",
            "作者": "陆游",
            "内容": "老境宁容别，诸儿仕为贫。一春多卧病，几度送行人。五斗方须禄，千金且爱身。长安虽可乐，怜汝正思亲。"
        },
        {
            "标题": "仲秋书事",
            "作者": "陆游",
            "内容": "举家食粥颜平原，坐辂无毡郑广文。不是有心轻富贵，偶然看破是浮云。"
        },
        {
            "标题": "仲秋书事十首 其五",
            "作者": "陆游",
            "内容": "举家食粥颜平原，坐客无毡郑广文。不是有心轻富贵，偶然看破是浮云。"
        },
        {
            "标题": "仲秋书事",
            "作者": "陆游",
            "内容": "书生习气尽驱除，酒兴诗情亦已无。底怪今朝亲笔砚，村乡来请辟蝗符。"
        },
        {
            "标题": "送周郎",
            "作者": "陆游",
            "内容": "我居山阴古人泽，四顾茫茫烟水白。平时辙迹所不到，玉树郎君肯来客。衡门仅可俛首过，陋室真成容膝迮。木盘设食菜数箸，共饱知君不予责。期年相从无夜旦，一日复有千里隔。送君津头泪如绠，老身恨不生羽翮。江湖道嶮非一二，触处兢畏真良策。从今日望平安书，我欲灯前手亲拆。"
        },
        {
            "标题": "送子坦赴盐官县市征",
            "作者": "陆游",
            "内容": "父子团栾笑语哗，岂知云散各天涯。长亭结束秋将晚，别酒凄凉日易斜。我坐耄年艰就养，汝非仰禄肯离家？游山尚有平生意，试为闲寻一鹿车。"
        },
        {
            "标题": "仲秋书事",
            "作者": "陆游",
            "内容": "秋风社散日平西，余胙残壶手自提。赐食敢思烹细项，家庖仍禁擘团脐。"
        },
        {
            "标题": "送紫霄女道士四明谢君",
            "作者": "陆游",
            "内容": "道骨仙风凛不群，清秋采药到江村。自言家住云南北，知是遗尘几世孙？"
        },
        {
            "标题": "新霁城南舟中夜兴",
            "作者": "陆游",
            "内容": "身是江湖不系船，雨余随处一翛然。浮云尽敛出青嶂，孤月徐升行碧天。收网渔歌移别浦，隔城塔影落前川。明朝闲就平洲饮，巾履追凉又一年。"
        },
        {
            "标题": "仲秋书事",
            "作者": "陆游",
            "内容": "灵府不摇神泰定，病根已去脉和平。金丹妙处无多子，只要先生两眼明。"
        },
        {
            "标题": "仲秋书事十首 其一",
            "作者": "陆游",
            "内容": "秋风社散日平西，馀胙残壶手自提。赐食敢思烹细项，家庖仍禁擘团脐。"
        },
        {
            "标题": "仲秋书事",
            "作者": "陆游",
            "内容": "杖得轻坚余可略，酒能醇劲更何求？二君最是平生旧，白首相从万事休。"
        },
        {
            "标题": "仲秋书事",
            "作者": "陆游",
            "内容": "心明始信元无佛，气住何曾别有仙。领取三山安乐法，蒲团纸帐过年年。"
        },
        {
            "标题": "送紫霄女道士四明谢君",
            "作者": "陆游",
            "内容": "一别南充十四年，时时清梦到金泉。山阴道上秋风早，却见神仙小自然。"
        },
        {
            "标题": "仲秋书事",
            "作者": "陆游",
            "内容": "断云归岫雨初收，茅舍萧条古渡头。短褐老人垂九十，松枯石瘦不禁秋。"
        },
        {
            "标题": "仲秋书事十首 其九",
            "作者": "陆游",
            "内容": "杖得轻坚馀可略，酒能醇劲更何求。二君最是平生旧，白首相从万事休。"
        },
        {
            "标题": "仲秋书事",
            "作者": "陆游",
            "内容": "省身要似晨通发，止杀先从暮拍蚊。老负明时无补报，惟将忠敬事心君。"
        },
        {
            "标题": "仲秋书事十首 其四",
            "作者": "陆游",
            "内容": "客来深愧里闾情，近为衰残罢送迎。旋置风炉煎顾渚，剧谈犹得慰平生。"
        },
        {
            "标题": "夙兴",
            "作者": "陆游",
            "内容": "幽梦回千里，高城转五更。窗虚送月落，竹动喜风生。自笑行安往，犹思坐待明。郊居少僮仆，手自辟柴荆。"
        },
        {
            "标题": "夙兴",
            "作者": "陆游",
            "内容": "喔喔老鸡催落月，丁丁残漏伴斜河。一杯淡粥寒灯下，还与山僧不校多。"
        },
        {
            "标题": "素饭",
            "作者": "陆游",
            "内容": "放翁年来不肉食，盘箸未免犹豪奢。松桂软炊玉粒饭，醯酱自调银色茄。时招林下二三子，气压城中千百家。缓步横摩五经笥，风炉更试茶山茶。"
        },
        {
            "标题": "夙兴",
            "作者": "陆游",
            "内容": "夙兴短蓬发，幽步豁烦襟。翠碧停阑角，黧黄语柳阴。书残频补缉，琴废细追寻。未是全无事，犹堪养道心。"
        },
        {
            "标题": "苏韬光节推挽歌词",
            "作者": "陆游",
            "内容": "才名京兆椽，门阀魏公孙。遇事虽肮脏，接人终静温。宁吟灞桥雪，不扫舍人门。二妙凋零尽，衰翁慨独存。"
        },
        {
            "标题": "夙兴",
            "作者": "陆游",
            "内容": "病後精神殊未减，披衣每起待晨鸡。爱书不厌如平壑，戒酒新严似筑堤。莫叹茅茨常局促，犹胜簿领苦沈迷。迎长渐近丹当熟，已觉温温下彻脐。"
        },
        {
            "标题": "夙兴",
            "作者": "陆游",
            "内容": "青灯黄卷拥篝炉，残发垂蓬未暇梳。略似诸生勤夜课，绝胜小吏迫晨趋。鸡声喔喔寒犹力，月影离离淡欲无。幽致满前君不领，枉因留滞叹头颅。"
        },
        {
            "标题": "夙兴",
            "作者": "陆游",
            "内容": "老眼无眠觉夜长，揽衣不复待窗光。明星渐淡避初日，秋露已浓生晓凉。出草幽花红紫杂，穿林啼鸟去来忙。是中有趣君知否？喧寂年来已两忘。"
        },
        {
            "标题": "夙兴",
            "作者": "陆游",
            "内容": "钟巳楼头动，灯犹帐外残。霜浓愁枕冷，病起觉衣宽。鹤怨凭谁解？鸥盟恐已寒。君恩等天地，应许纳微官。"
        },
        {
            "标题": "夙兴",
            "作者": "陆游",
            "内容": "草堂风雨少睡眠，骨冷始觉非壮年。水鸟长鸣声戛然，庭中栖鸦亦已翩。老人清饿如龟蝉，起坐甚爱小窗妍。一生宦游膏火煎，归来杜门气麤全。人看虽不直一钱，知我自有穹穹天。赋诗稿成弃不传，残钟断磬知谁编？"
        },
        {
            "标题": "夙兴出谒",
            "作者": "陆游",
            "内容": "嗜酒狂无敌，居家嬾有余。苦寒愁手版，美睡付肩舆。觅句吟哦惯，逢人省识疏。亦知归去好，无地著蜗庐。"
        },
        {
            "标题": "夙兴",
            "作者": "陆游",
            "内容": "客中睡眠少，常以鸡鸣兴。新炭炽宿火，膏油续残灯。焚香倚蒲团，外静中已凝。荣辱两不到，淡如秋水澄。出定窗已白，炯炯寒日升。厨人作芋糁，供此在家僧。"
        },
        {
            "标题": "岁暮贫甚戏书",
            "作者": "陆游",
            "内容": "阿堵元知不受呼，忍贫闭户亦良图。曲身得火才微直，槁面持杯秪暂朱。食案阑干堆苜蓿，褐衣颠倒著天吴。谁知未减麤豪在，落笔犹能赋两都。"
        },
        {
            "标题": "岁首书事",
            "作者": "陆游",
            "内容": "东风入律寒犹剧，多稼占祥雪欲成。郁垒自书夸腕力，屠苏不至叹人情。呼卢院落哗新岁，卖困儿童起五更。白发满头能且健，剩随邻曲乐升平。"
        },
        {
            "标题": "岁暮感怀以余年谅无几休日怆已迫为韵",
            "作者": "陆游",
            "内容": "昨暮送客归，短棹过鲁墟。故庐有遗趾，青山遶墙隅。桑竹虽郁然，旧植已无余；瓦砾不可求，而况屋壁书。系舟问邻人，搔首久踌躇。行当挂朝衣，躬耕返吾初。"
        },
        {
            "标题": "岁暮风雨",
            "作者": "陆游",
            "内容": "一冬少雨雪，人意常昏昏。夜半有奇事，雨声卷江村。陆子真老农，破屋依颓垣，扶持衰病身，收召谴逐魂。手烹墙阴荠，美若乳下豚；听雨取一醉，不厌村酒浑。眼眚灯生晕，衣弊虱可扪。父子幸相守，万事何足论！"
        },
        {
            "标题": "岁暮感怀以余年谅无几休日怆已迫为韵",
            "作者": "陆游",
            "内容": "王师宿梁益，行台护诸将；腐儒忝辟书，万里至渭上。旌旗照关路，风雪暗戎帐，堂堂铁马阵，亹亹木牛饷。谁知骨相薄，空负心胆壮！回首二十年，抚事增悲怆。"
        },
        {
            "标题": "岁首书事",
            "作者": "陆游",
            "内容": "扶持又度改年时，耄齿侵寻敢自期。中夕祭余分餺飥，犁明人起换锺馗。春盘未抹青丝菜，寿斝先酬白发儿。闻道城中灯绝好，出门无日叹吾衰。"
        },
        {
            "标题": "岁暮感怀以余年谅无几休日怆已迫为韵",
            "作者": "陆游",
            "内容": "士生始志学，固为圣人徒，人人可稷契，世世皆唐虞。仰事与俯育，治道无绝殊。孔孟之所传，世俗顾谓迂。申韩尚刻薄，老庄竞虚无。尔车非不良，盍行九轨途。"
        },
        {
            "标题": "岁尽苦寒",
            "作者": "陆游",
            "内容": "晓寒无赖透重裘，三日江云暝不收。岁月推移吾辈老，交朋零落此生浮。东皋苦潦犹中熟，旧疾虽存亦小瘳。禹庙兰亭俱在眼，剩沽春酒破春愁。"
        },
        {
            "标题": "岁晚幽兴",
            "作者": "陆游",
            "内容": "短鬓元知不久青，况开九帙数余龄。全家共保一忍字，累世相传三住铭。时泛孤舟过梅市，却穿双屩上兰亭。拥炉莫恨无僧在，满院松风要细听。"
        },
        {
            "标题": "岁暮书怀二首 其二",
            "作者": "陆游",
            "内容": "忆昔初辞鹓鹭行，慨然誓墓老耕桑。蓼汀夜宿梦魂爽，梅坞暮归襟袖香。\n穷巷每多闲日月，小儿时诵古文章。吾侪穷死从来事，敢变胸中百鍊刚。"
        },
        {
            "标题": "岁晚怀故人",
            "作者": "陆游",
            "内容": "衰髯白尽无添处，病骨臞然欲折时。客抱琴来聊瀹茗，吏封印去又哦诗。山横城上势如压，角动楼头声正悲。零落断鸿书不到，岁残何以慰相思？"
        },
        {
            "标题": "岁晚盘尊索然戏书",
            "作者": "陆游",
            "内容": "经年薄宦客桐庐，市邑萧然一物无。名酒不来惟饮湿，长鱼难觅且焚枯。支离鹤骨寒添瘦，宛转龟肠夜自呼。更与儿曹同一笑，灯前短褐拆天吴。"
        },
        {
            "标题": "岁暮风雨二首 其二",
            "作者": "陆游",
            "内容": "一冬少雨雪，人意常昏昏。夜半有奇事，雨声卷江村。\n陆子真老农，破屋依颓垣。扶持衰病身，收召谴逐魂。\n手烹墙阴荠，美若乳下豚。听雨取一醉，不厌村酒浑。\n眼眚灯生晕，衣弊虱可扪。父子幸相守，万事何足论。"
        },
        {
            "标题": "岁暮感怀以余年谅无几休日怆已迫为韵",
            "作者": "陆游",
            "内容": "家世本无年，甲子近一周；小子独何幸，七十今平头。往者收朝迹，亟欲求归休，厚恩许奉祠，得禄岁愈优。三釜不及亲，顾为妻子留。何由洗此媿，欲挽天河流。"
        },
        {
            "标题": "戊辰岁除前五日作新岁八十有五矣",
            "作者": "陆游",
            "内容": "灰深火可宿，炷小灯耐久，长流故不腐，易成必速朽。我昔游青城，闻道巢居叟；躬行虽不力，年少过九九。固知适天幸，自养亦差厚。传家六儿子，其四今皓首。宁闻涧底松，郁郁慕蒲柳？"
        },
        {
            "标题": "岁暮感怀以余年谅无几休日怆已迫为韵",
            "作者": "陆游",
            "内容": "江左谢太傅，高卧颇自喜，东山岂不佳，惜也终一起。阿坚偶自败，元子亦适死；区区疑谤中，勋业端有几？当时嘲小草，虽戏实中理。所以山中人，至今笑园绮。"
        },
        {
            "标题": "岁暮杂感",
            "作者": "陆游",
            "内容": "天风吹雪片，大者如飞鸥；岂惟平沟坑，直恐薶马牛。百钱买薪蒸，千钱赎褐裘，虽无狐貉温，要免沟壑忧。小儿为我言，幸可具杯瓯；园蔬亦复佳，过足翁岂求。"
        },
        {
            "标题": "岁暮感怀以余年谅无几休日怆已迫为韵",
            "作者": "陆游",
            "内容": "在昔祖宗时，风俗极粹美，人材兼南北，议论忘彼此。谁令各植党，更仆而迭起；中更夷狄祸，此风犹未已。臣不难负君，生者固卖死。傥筑太平基，请自厚俗始。"
        },
        {
            "标题": "岁暮风雨",
            "作者": "陆游",
            "内容": "骄风起海澨，浩荡东北来；铁骑掠阵过，秋涛触山回。老夫北窗下，坐守寒炉火。处世困忧患，万事学低摧。便欲灭灯睡，门闭不敢开。并海固多风，汝孱良可哀。念昔少年日，从戎何壮哉！独骑洮河马，涉渭夜衔枚。"
        },
        {
            "标题": "岁暮杂感",
            "作者": "陆游",
            "内容": "衰发如枯菅，残齿如败屐。取米鬻薄糜，便足度晨夕。欲知死远近，不必讯龟筴。四序忽已过，如数堠双只。发装陌上亭，具食水边驿。会当一日归，岂有终作客！"
        },
        {
            "标题": "岁暮与邻曲饮酒用前辈独酌韵",
            "作者": "陆游",
            "内容": "出会稽南门，九里有聚落，虽非衣冠区，农圃可共酌。野实杂甘酸，草具无厚薄。小童能击筑，一笑相与乐。徒手出丛花，空中取丸药。主礼虽可笑，众客亦起酢。聊持缀宿好，未用嘲淡泊。穷达则不同，亦践真率约。予年过八十，故物但城郭。作诗记清欢，未媿华表鹤。"
        },
        {
            "标题": "岁暮贫甚戏作",
            "作者": "陆游",
            "内容": "得米还求涧底薪，始知天地有穷人。年开八秩宁赊死？官及三儿不救贫。药尽无如医偃蹇，囊空那办酒逡巡。柳条萱草添愁思，不似寻常见早春。"
        },
        {
            "标题": "岁暮感怀以余年谅无几休日怆已迫为韵",
            "作者": "陆游",
            "内容": "我家释耒起，远自东封前，诗书守素业，蝉联二百年。长老日零落，念之心惕然。每恐後生辈，或为利欲迁。我少亦知学，蹭蹬及华颠；讼过岂不力，寿非金石坚。"
        },
        {
            "标题": "叹息",
            "作者": "陆游",
            "内容": "国家图箓合中兴，叹息吾宁粥饭僧。卖剑买牛衰可笑，坏裳为裤老犹能。\n晓过射圃云藏垒，夜读兵书雨洒灯。安得龙媒八千骑，要令穷虏畏飞腾。"
        },
        {
            "标题": "岁暮杂感",
            "作者": "陆游",
            "内容": "我少虽嗜书，赋性实慵惰。初志略未酬，白发已无那。吾儿犹好勇，世事如弃唾。呻吟编简中，彻旦或未卧。尔来愈自励，日读易一过，勉终大学功，吾道要负荷。"
        },
        {
            "标题": "岁暮感怀",
            "作者": "陆游",
            "内容": "征尘十载暗戎衣，虚负名山采药期。少日覆毡曾草檄，即今横槊尚能诗。昏昏杀气秋登陇，飒飒飞霜夜出师。曾有英豪能共此，镜中未用叹吾衰。"
        },
        {
            "标题": "岁暮书怀",
            "作者": "陆游",
            "内容": "世事从来不可常，把茆犹幸得深藏。床头酒瓮寒难熟，瓶里梅花夜更香。薄命元知等蝉翼，畏途何处不羊肠？诗成读罢仍无用，聊满山家骨董囊。"
        },
        {
            "标题": "岁晚幽兴",
            "作者": "陆游",
            "内容": "万里风波行路难，君恩尚许缀祠官。中庭郁郁药苗长，绝壁飕飕松吹寒。泥巷有人寻杜甫，雪庐无吏问袁安。清晨对镜增幽致，龟屋新裁二寸冠。"
        },
        {
            "标题": "岁晚感怀",
            "作者": "陆游",
            "内容": "利名争夺两皆非，生世宁殊露易曦。老冉冉来谁独免，冢累累处会同归。听歌莫惜终三叠，纵猎何妨更一围。醉卧日高呼不醒，笑人霜晓束朝衣。"
        },
        {
            "标题": "岁晚幽兴",
            "作者": "陆游",
            "内容": "梅出疏篱柳拂池，流年已迫早春时。壮心卓荦犹欺酒，老业呻吟未废诗。眼暗观书如棘沥，齿疏嘬饭似牛呞。风炉欲试苍鹰爪，自向林间拾堕枝。"
        },
        {
            "标题": "岁暮杂感",
            "作者": "陆游",
            "内容": "岁尽霜雪稠，相望僵万木；天岂私梅花，独畀此芬馥。高标我自有，何憾老空谷。人言和羹实，晚或参鼎餗。哀哉世论卑，污我麈外躅。谁能湔祓之，写真配修竹？"
        },
        {
            "标题": "岁暮感怀以余年谅无几休日怆已迫为韵",
            "作者": "陆游",
            "内容": "井地以养民，整整若棋画。初无甚贫富，家有五亩宅。哀哉古益远，祸始开阡陌。富豪役千奴，贫老无寸帛。因穷礼义废，盗贼起蹙迫。谁能讲古制，寿我太平脉？"
        },
        {
            "标题": "致仕後岁事有望欣然赋诗",
            "作者": "陆游",
            "内容": "圣时恩厚赐余生，日与乡闾乐太平。已弃胡床无长物，尚携拄杖有同行。新裁乌帽人争看，小摘青蔬手自烹。买得水车无用处，绝知造物相归耕。"
        },
        {
            "标题": "岁暮书怀",
            "作者": "陆游",
            "内容": "忆昔初辞鵷鹭行，慨然誓墓老耕桑。蓼汀夜宿梦魂爽，梅坞暮归襟袖香。穷巷每多闲日月，小儿时诵古文章。吾侪穷死从来事，敢变胸中百链刚。"
        },
        {
            "标题": "岁暮感怀以余年谅无几休日怆已迫为韵",
            "作者": "陆游",
            "内容": "高皇昔中兴，风雨躬沐栉；一士未尝遗，万里皆驰馹。廉听辟言路，虚怀询得失。孤臣实草芥，亦获对宣室，龙颜宛在目，德不报万一。桥山松柏寒，泪尽史臣笔。"
        },
        {
            "标题": "岁暮遣兴",
            "作者": "陆游",
            "内容": "昔慕骚人赋远游，放懹蜀栈楚山秋。橘中尚可著四老，海外谁云无九州？薄酒时须浇舌本，闲愁莫遣上眉头。幅巾短褐吾羞便，实厌衣冠裹沐猴。"
        },
        {
            "标题": "岁暮遣兴二首 其一",
            "作者": "陆游",
            "内容": "昔慕骚人赋远游，放怀蜀栈楚山秋。橘中尚可著四老，海外谁云无九州。\n薄酒时须浇舌本，闲愁莫遣上眉头。幅巾短褐吾差便，实厌衣冠裹沐猴。"
        },
        {
            "标题": "岁未尽前数日偶题长句",
            "作者": "陆游",
            "内容": "风号四野云如墨，徂岁消磨不满旬。瑞雪便应平地尺，野梅又报一年春。长河断渡冰将合，古寺题诗手为皴。僵卧闭门行路绝，安知今代独无人？"
        },
        {
            "标题": "岁未尽前数日偶题长句",
            "作者": "陆游",
            "内容": "老向人间迹转孤，参差烟火出菰蒲。数畦绿菜寒犹茁，一勺清泉手自?。榖贱窥篱无狗盗，夜长暖足有狸奴。岁阑更喜人强健，小草书成郁垒符。"
        },
        {
            "标题": "岁未尽前数日偶题长句五首 其三",
            "作者": "陆游",
            "内容": "栟榈小弁野人装，八十三年旧话长。真笑形骸无藉在，本知生世不牢强。\n茅檐啼鸟初相命，烟渚归鸿渐著行。想得城中盛冠盖，家家来往荐椒觞。"
        },
        {
            "标题": "岁未尽前数日偶题长句",
            "作者": "陆游",
            "内容": "渐近新年日愈长，不辞扶病举椒觞。了无一事干灵府，只合终身住醉乡。门飣春盘儿女喜，捣簁腊药婢奴忙。蜀州白首犹痴绍，更为梅花赋断肠。"
        },
        {
            "标题": "岁未尽前数日偶题长句",
            "作者": "陆游",
            "内容": "栟榈小弁野人装，八十三年旧话长。真笑形骸无藉在，本知生世不牢强。茅檐啼鸟初相命，烟渚归鸿渐著行。想得城中盛冠盖，家家来往荐椒觞。"
        },
        {
            "标题": "岁未尽前数日偶题长句",
            "作者": "陆游",
            "内容": "短褐萧萧一幅巾，明时乞与水云身。平生不售屠龙技，投老真为种菜人。釜粥芬香饷邻父，阑猪丰腯祭家神。联翩节物惊人眼，傩鼓停?又见春。"
        },
        {
            "标题": "笋绝句",
            "作者": "陆游",
            "内容": "列仙阅世独清臞，雪谷冰溪老不枯。输与锦绷孩子辈，千金一束入天厨。"
        },
        {
            "标题": "塔子矶",
            "作者": "陆游",
            "内容": "塔子矶前艇子横，一窗秋月为谁明？青山不减年年恨，白发无端日日生。七泽苍茫非故国，九歌哀怨有遗声。古来拨乱非无策，夜半潮平意未平。"
        },
        {
            "标题": "野步",
            "作者": "陆游",
            "内容": "场圃农功毕，村邻醉叟多。野风吹惨澹，海气起嵯峨。妇女窥篱看，儿童拾穗歌。身闲不自乐，如此暮年何！"
        },
        {
            "标题": "叹老",
            "作者": "陆游",
            "内容": "镜里萧萧白发新，默思旧事似前身。齿残对客豁可耻，臂弱学书肥失真。\n渐觉文辞乖律吕，岂惟议论少精神。平生师友凋零尽，鼻垩挥斤未有人。"
        },
        {
            "标题": "天申节致语口号三首 其一",
            "作者": "陆游",
            "内容": "宫殿红云捧紫皇，河清电绕拥休祥。壶中常占青春在，物外方知浩劫长。\n昼立龙旗风不动，晓开琼笈远飘香。尧年岂特封人祝，动地驩声遍万方。"
        },
        {
            "标题": "叹老",
            "作者": "陆游",
            "内容": "齿堕因废谈，发短不入把。余年似残尊，欲尽不禁泻。出门见乡曲，每恨识面寡。往昔同戏儿，累累冢盈野。"
        },
        {
            "标题": "太师魏国史公挽歌词",
            "作者": "陆游",
            "内容": "道德补天石，勋劳夹日龙。犯颜无不尽，造膝略皆从。岁贡来戎币，秋防灭塞烽。画图麟阁上，犹足折遐冲。"
        },
        {
            "标题": "天申节致语口号三首 其二",
            "作者": "陆游",
            "内容": "广殿遥闻警跸音，觚棱晓色尚沈沈。半空瑞霭炉香馥，一点红云黼座深。\n夷夏驩声归羽舞，乾坤和气入薰琴。欲知圣德齐尧舜，溯阙争倾万国心。"
        },
        {
            "标题": "太师魏国史公挽歌词",
            "作者": "陆游",
            "内容": "早擅渊源学，常怀恳款忠。云龙际千载，典册冠三公。论谏宁中止，谋谟不苟同。此心谁复识？志士泣秋风。"
        },
        {
            "标题": "太师魏国史公挽歌词",
            "作者": "陆游",
            "内容": "垄干劳久戍，大将未班师。抗议回天意，忘身为圣时。人心嶮莫测，时事远难知。汗简方传信，孤生欲语谁！"
        },
        {
            "标题": "喜小儿辈到行在",
            "作者": "陆游",
            "内容": "阿纲学书蚓满幅，阿绘学语莺啭木，截竹作马走不休，小车驾羊声陆续。书窗涴壁谁忍嗔，啼呼也复可怜人。却思胡马饮江水，敢道春风无战尘。传闻贼弃两京走，列城争为朝廷守。从今父子见太平，花前饮水勿饮酒。"
        },
        {
            "标题": "太师魏国史公挽歌词五首 其四",
            "作者": "陆游",
            "内容": "旧弼初收召，惟公力赞扬。都亭移供帐，全魏彻封疆。\n大度宁猜阻，群言自中伤。拳拳虚左意，犹可质穹苍。"
        },
        {
            "标题": "太息",
            "作者": "陆游",
            "内容": "关辅堂堂堕虏尘，渭城杜曲又逢春。安知今日新丰市，不有悠然独酌人？太液黄鹄歌汉始元元年春二月，黄鹄下建章宫太池中。公卿上寿，赐诸王列侯宗室金钱。予夜读汉书，追作歌一首。建章宫里春风寒，太液水生池面宽。中人驰奏黄鹄下，龙旗豹尾临池看。芹香藻暖鹄得意，左右从官呼万岁；须臾传诏宴公卿，驩声如雷动天地。时平宫省游乐多，黄鹄刷羽涵恩波。小臣珥笔龙墀下，愿继前朝天马歌。"
        },
        {
            "标题": "太师魏国史公挽歌词五首 其五",
            "作者": "陆游",
            "内容": "垄干劳久戍，大将未班师。抗议回天意，忘身为圣时。\n人心崄莫测，时事远难知。汗简方传信，孤生欲语谁。"
        },
        {
            "标题": "叹老",
            "作者": "陆游",
            "内容": "朋侪什九堕丘墟，自笑身如脱纲鱼。委命已悲吾道丧，垂名真负此心初。齿残仅可决濡肉，眼涩知难读细书。家事岂容关老子，儿曹努力事耕鉏。"
        },
        {
            "标题": "天申节致语口号三首 其三",
            "作者": "陆游",
            "内容": "嘉会千龄岂易逢，佩声俱集未央宫。九重凤阙曈昽日，百尺龙旗掩苒风。\n奇瑞屡书图牒上，太平长在咏歌中。区区击壤虽无取，意与生民既醉同。"
        },
        {
            "标题": "太平花",
            "作者": "陆游",
            "内容": "扶床踉蹡出京华，头白车书未一家。宵旰至今劳圣主，泪痕空对太平花。"
        },
        {
            "标题": "太师魏国史公挽歌词",
            "作者": "陆游",
            "内容": "旧弼初收召，惟公力赞扬。都亭移供帐，全魏彻封疆。大度宁猜阻？群言自中伤。拳拳虚左意，犹可质穹苍。"
        },
        {
            "标题": "太师魏国史公挽歌词",
            "作者": "陆游",
            "内容": "位历公卿贵，身兼将相荣；珥貂仪一品，锡带价连城。入告推忠厚，躬行本志诚。斯民何以报，万里遍春耕。"
        },
        {
            "标题": "唐长庆中南池新亭碑在汉高帝庙侧亭已失所在",
            "作者": "陆游",
            "内容": "池废新亭亦已无，遗碑半灭卧春芜。文章绮靡虽非古，今代词人不办渠。"
        },
        {
            "标题": "堂东小室深丈袤半之戏作",
            "作者": "陆游",
            "内容": "小室舍东偏，满窗朝日妍。研池生细浪，香岫起微烟。欲极图书乐，少须冰雪天。犹胜禅榻上，仅仅占三椽。"
        },
        {
            "标题": "叹老",
            "作者": "陆游",
            "内容": "身历邅回事万端，天教林下养衰残。文编似是他人作，书卷如曾隔世观。久已悠悠置恩怨，况能一一记悲懽？床头周易真良药，不是书生强自宽。"
        },
        {
            "标题": "叹老",
            "作者": "陆游",
            "内容": "镜里萧萧白发新，默思旧事似前身。齿残对客豁可耻，臂弱学书肥失真。渐觉文辞乖律吕，岂惟议论少精神。平生师友凋零尽，鼻垩挥斤未有人。"
        },
        {
            "标题": "叹老",
            "作者": "陆游",
            "内容": "小筑依林薮，残年迫耄期。衣宽方觉瘦，步蹇始悲衰。食饮常多忌，方书动自随。园花几分在？睡起问吾儿。"
        },
        {
            "标题": "唐希雅雪鹊",
            "作者": "陆游",
            "内容": "烈风大雪吞江湖，巨木摧折竹苇枯。乌鸢瑟缩堕地死，岂复能顾卵与雏。棘枝拔出乱石罅，凛凛生气独有余。耐寒两鹊亦异禀，羽族有此山泽臞。神凝气劲中自足，不待晴日相鸣呼。深知画手亦怪伟，用意直刮造化炉。氄毛虽细爪翮健，落笔岂独今所无？我评此画如奇书，颜筋柳骨追欧虞。"
        },
        {
            "标题": "桃源忆故人（五之三）",
            "作者": "陆游",
            "内容": "一弹指顷浮生过。堕甑元知当破。去去醉吟高卧。独唱何须和。\n\n残年还我从来我。万里江湖烟舸。脱尽利名缰锁。世界元来大。"
        },
        {
            "标题": "腾腾",
            "作者": "陆游",
            "内容": "腾腾吾丧我，兀兀我忘吾。万事皆堕甑，一身真朽株。江天号鹳鹤，村巷暗楸梧。薄酒犹堪醉，归来稚子扶。"
        },
        {
            "标题": "同何元立蔡肩吾至东丁院汲泉煮茶",
            "作者": "陆游",
            "内容": "雪芽近自峨嵋得，不减红囊顾渚春。旋置风炉清樾下，它年奇事记三人。"
        },
        {
            "标题": "题吴参议达观堂堂牓盖朱希真所作也仆少亦辱",
            "作者": "陆游",
            "内容": "中原遗老雒川公，鬓须白尽双颊红，挥亳为君作斋牓，想见眼中余子空。余子碌碌何足数，独付庄周贾生语。看君践履四十年，始知此公不轻许。公今度世为飞僊，开卷使我神凛然。清时台省要才杰，诸公谁致雒川客？"
        },
        {
            "标题": "桃源忆故人（应灵道中·五之二）",
            "作者": "陆游",
            "内容": "栏干几曲高斋路。正在重云深处。丹碧未干人去。高栋空留句。\n\n离离芳草长亭暮。无奈征车不住。惟有断鸿烟渚。知我频回顾。"
        },
        {
            "标题": "逃暑小饮熟睡至暮",
            "作者": "陆游",
            "内容": "槐影桐阴欲满廊，纶巾羽扇自生凉。新篘玉瀣陈双榼，平展风漪可一床。驰骑远分丹荔到，大盆寒浸碧瓜香。湖边谁谓幽居陋？也爱迢迢夏日长。"
        },
        {
            "标题": "小霁乘竹舆至柳姑庙而归",
            "作者": "陆游",
            "内容": "残云断处漏斜阳，草满平堤柳著行。颭颭画船来北港，翻翻青繖度南塘。行人相贺新年健，逃户虽穷旧业荒。感物兴怀空绝叹，才衰无语付诗囊。"
        },
        {
            "标题": "题庵壁",
            "作者": "陆游",
            "内容": "侠气当年盖五陵，今成粥饭在家僧。身存但倚贫非病，齿落方惭豁可憎。踏月闲穿双草屩，听琴横按一枯藤。年来万事都经遍，强笑看人独未曾。"
        },
        {
            "标题": "题北窗",
            "作者": "陆游",
            "内容": "不嗔人作腐儒看，断简堆中兴未阑。更事愈怀忧国切，苦心始觉著书难。流泉激激人声远，修竹萧萧暑令寒。四海诸公常共处，北窗何地著身宽？"
        },
        {
            "标题": "题柴言山水",
            "作者": "陆游",
            "内容": "阴阴山木合，幽处著柴荆。喧中有静意，水车终日鸣。"
        },
        {
            "标题": "题庵壁",
            "作者": "陆游",
            "内容": "万叠青山绕镜湖，数椽自爱野人居。风来松度龙吟曲，雨过庭余鸟迹书。小疾不妨寻酒去，丰年偶及挂冠初。有金可散还多事，四壁萧然计未疏。"
        },
        {
            "标题": "题庵壁",
            "作者": "陆游",
            "内容": "身似蜗牛麤有庐，却缘无用得安居。地炉封火欺寒雨，纸阁油窗见细书。荞熟山僧分餺飥，船来溪友饷薪樗。闭门莫笑衰颓甚，读易论诗亦未疏。"
        },
        {
            "标题": "题庵壁",
            "作者": "陆游",
            "内容": "偶向城南卜草庐，二年浪迹寄樵渔。大床独卧豪犹在，万众横行策竟疏。清浊戏分春瓮酒，朱黄闲勘夜窗书。衰颜安用频看镜，日日元知有不如。"
        },
        {
            "标题": "题庵壁二首 其二",
            "作者": "陆游",
            "内容": "身似蜗牛粗有庐，却缘无用得安居。地炉封火欺寒雨，纸阁油窗见细书。\n荞熟山僧分馎饦，船来溪友饷薪樗。闭门莫笑衰颓甚，读易论诗亦未疏。"
        },
        {
            "标题": "题庵壁",
            "作者": "陆游",
            "内容": "衰发萧疏雪满巾，君恩乞与自由身。身并猿鹤为三友，家托烟波作四邻。十日风号未成雪，一年梅发又催春。渔舟底用勤相觅，本避浮名不避人。"
        },
        {
            "标题": "题庵壁",
            "作者": "陆游",
            "内容": "万里东归白发翁，闭门不复与人通。绿樽浮蚁狂犹在，黄纸栖鸦梦已空。薄技徒劳真刻楮，浮生随处是飞蓬。湖边吹笛非凡士，傥肯相从寂寞中？"
        },
        {
            "标题": "题柴言山水",
            "作者": "陆游",
            "内容": "高秋风雨天，幽居诗酒地。君看此气象，其可折简致？"
        },
        {
            "标题": "题庵壁",
            "作者": "陆游",
            "内容": "破屋飕飕雀鼠穿，迩来四壁愈萧然。钱多孰谓可使鬼，人众何尝能胜天？秃尾驴游云外寺，长须奴引竹间泉。更余一事犹当勉，读易从今十绝编。"
        },
        {
            "标题": "题庵壁",
            "作者": "陆游",
            "内容": "竹间仅有屋三楹，虽号吾庐实客亭。已断雨声重点滴，欲残灯影更晶荧。酒惟排闷难中圣，茶却名家可作经。头眩减来还病蹇，何时彻底得康宁？"
        },
        {
            "标题": "题庵壁",
            "作者": "陆游",
            "内容": "孤村寂寂潮生浦，小院昏昏雨送梅。蔬食一箪宜面槁，畏涂九折自心灰。古人骨朽有书在，今雨泥多无客来。散发阳狂非寄傲，世间万事本悠哉！"
        },
        {
            "标题": "题柴言山水",
            "作者": "陆游",
            "内容": "悬水三十仞，疾雷闻数里。正暑凛生秋，倚杖者谁子？"
        },
        {
            "标题": "题施武子所藏杨补之梅",
            "作者": "陆游",
            "内容": "补之写生梅，至简亦半树；此幅独不然，岂画横斜句？"
        },
        {
            "标题": "题传神",
            "作者": "陆游",
            "内容": "湿云生两屦，细雨暗孤篷。悔不桐江上，从初作钓翁。"
        },
        {
            "标题": "题城南堂二首 其二",
            "作者": "陆游",
            "内容": "借问城南老居士，新年乐事复何如。春寒催唤客尝酒，夜静卧听儿读书。"
        },
        {
            "标题": "题传神",
            "作者": "陆游",
            "内容": "雪鬓萧然两颊红，人间随处见神通。半醒半醉常终日，非士非农一老翁。枥骥虽存千里志，云鹏已息九天风。巉巉骨法吾能相，难著凌烟剑佩中。"
        },
        {
            "标题": "题柴言山水四首 其四 冬",
            "作者": "陆游",
            "内容": "草亭临峭绝，霜嶂起嶙峋。危磴傥可上，老夫思卜邻。"
        },
        {
            "标题": "题城侍者岘山图",
            "作者": "陆游",
            "内容": "汉水沉碑安在哉？千年岘首独崔嵬。平生不作羊公计，但欲无名死草莱。"
        },
        {
            "标题": "题道傍壁",
            "作者": "陆游",
            "内容": "晚境那禁岁月催，幽花又见涧边开。莫辞剩买旗亭酒，恐有骑驴李白来。"
        },
        {
            "标题": "题城侍者剡溪图",
            "作者": "陆游",
            "内容": "暮境侵寻两鬓丝，湖边自葺小茆茨。从今步步俱回棹，不独山阴兴尽时。"
        },
        {
            "标题": "题城南堂",
            "作者": "陆游",
            "内容": "山林恨与亲友别，朝市不堪车马喧。陈子调高无俗客，一廛却要近修门。"
        },
        {
            "标题": "题柴言山水",
            "作者": "陆游",
            "内容": "草亭临峭绝，霜嶂起嶙峋。危磴傥可上，老夫思卜邻。"
        },
        {
            "标题": "题城南堂",
            "作者": "陆游",
            "内容": "借问城南老居士：新年乐事复何如？春寒催唤客尝酒，夜静卧听儿读书。"
        },
        {
            "标题": "题韩运盐竹隐堂绝句三首",
            "作者": "陆游",
            "内容": "邺下王孙今胜流，相逢三伏凛生秋。未尝一日可无竹，似是前身王子猷。"
        },
        {
            "标题": "题韩运盐竹隐堂绝句三首",
            "作者": "陆游",
            "内容": "尘埃车马日駸駸，谁解从君一散襟？待我清秋有闲日，抱琴来写万龙吟。"
        },
        {
            "标题": "题韩运盐竹隐堂绝句三首",
            "作者": "陆游",
            "内容": "静处知君解策勋，炉香袅袅起微云。岸巾不往寻青士，欹枕还应对墨君。"
        },
        {
            "标题": "题湖边旗亭",
            "作者": "陆游",
            "内容": "春色初回杜若洲，佳人又典鷫鷞裘。八千里外狂渔父，五百年前旧酒楼。渡口远山颦翠黛，天边新月挂琼钩。回头笑向红尘说：也有闲愁到此不？"
        },
        {
            "标题": "题画薄荷扇",
            "作者": "陆游",
            "内容": "一枝香草出幽丛，双蝶飞飞戏晚风。莫恨村居相识晚，知名元向楚辞中。"
        },
        {
            "标题": "题画薄荷扇",
            "作者": "陆游",
            "内容": "薄荷花开蝶翅翻，风枝露叶弄秋妍。自怜不及狸奴点，烂醉篱边不用钱。"
        },
        {
            "标题": "题阳关图",
            "作者": "陆游",
            "内容": "谁画阳关赠别诗？断肠如在渭桥时。荒城孤驿梦千里，远水斜阳天四垂。青史功名常蹭蹬，白头襟抱足乖离。山河未复胡尘暗，一寸孤愁只自知。"
        },
        {
            "标题": "题韩运盐竹隐堂绝句三首 其二",
            "作者": "陆游",
            "内容": "尘埃车马日骎骎，谁解从君一散襟。待我清秋有闲日，抱琴来写万龙吟。"
        },
        {
            "标题": "题海首座侠客像",
            "作者": "陆游",
            "内容": "赵魏胡尘千丈黄，遗民膏血饱豺狼。功名不遣斯人了，无奈和戎白面郎！"
        },
        {
            "标题": "雨中泊舟萧山县驿",
            "作者": "陆游",
            "内容": "端居无策散闲愁，聊作人间汗漫游。晚笛随风来倦枕，春潮带雨送孤舟。店家菰饭香初熟，市担蓴丝滑欲流。自笑劳生成底事，黄尘陌上雪蒙头。"
        },
        {
            "标题": "题慧老芋岩",
            "作者": "陆游",
            "内容": "煨芋当时话已新，如今拈出更精神。十年相国非吾愿，半颗君当别付人。"
        },
        {
            "标题": "戏题酒家壁",
            "作者": "陆游",
            "内容": "送了春归又送秋，人间随处寄悠悠。百年此际成遗老，万里当时赋远游。笔力日衰惭阵马，江天岁晚狎冥鸥。清狂自笑无时歇，又犯新寒上市楼。"
        },
        {
            "标题": "戏题酒家壁",
            "作者": "陆游",
            "内容": "漫道江南倚寺楼，岂如烟雨弄扁舟。并刀不翦清愁断，楚练难縻白日留。湖上采菰甘似蜜，街头买酒滑如油。金丹九转何时毕？且对梅花一醉休。"
        },
        {
            "标题": "题酒家壁",
            "作者": "陆游",
            "内容": "智若禹行水，道如丁解牛。蘧蘧几春梦，泛泛一虚舟。事定忧何益，狂来醉始休。青帘夸酒美，且复共登楼。"
        },
        {
            "标题": "戏题酒家壁",
            "作者": "陆游",
            "内容": "朋旧存亡寂不闻，年年江海怆离群。时平酒价贱如水，病起老身闲似云。饱食每惭荒旧学，後生谁可付斯文？案头清镜尘昏尽，残发知添白几分。"
        },
        {
            "标题": "题跨湖桥下酒家",
            "作者": "陆游",
            "内容": "湖水绿于染，野花红欲燃。春当三月半，狂胜十年前。小店开新酒，平桥上画船。翩翩幸强健，不必愧华颠。"
        },
        {
            "标题": "题酒家壁",
            "作者": "陆游",
            "内容": "明主何曾弃不才，书生飘泊自堪哀。烟波东尽江湖远，云栈西从陇蜀回。宿雨送寒秋欲晚，积衰成病老初来。酒香菰脆丹枫岸，强遣樽前笑口开。"
        },
        {
            "标题": "题龙鹤菜帖",
            "作者": "陆游",
            "内容": "先生直玉堂，日羞太官羊。如何梦故山，晓枕春蔬香？春蔬尚云尔，况我旧朋友。万里一纸书，殷勤问安否。先生高世人，独恨不早归。坐令龙鹤菜，犹愧首阳薇。"
        },
        {
            "标题": "题旅舍壁",
            "作者": "陆游",
            "内容": "地旷风号木，天高日脱云。村名步头换，县界驿前分。蒿艾春侵路，鸡豚暮识群。敲门就炊爨，一饭敢忘君？"
        },
        {
            "标题": "题梁山军瑞丰亭",
            "作者": "陆游",
            "内容": "我行都梁窘风雪，史君喜事能留客；瑞丰亭上一尊酒，渺渺郊原水初白。峡中地褊常苦贫，政令愈简民愈淳。本来无事只畏扰，扰者才吏非庸人。都梁之民独无苦，须晴得晴雨得雨；史君心爱稼如云，时上斯亭按歌舞。歌阑舞罢史君醉，父老罗拜丰年赐。圣朝尚实抑虚文，纵产芝房非上瑞。"
        },
        {
            "标题": "题门壁",
            "作者": "陆游",
            "内容": "四十年来住此村，胜衣拜起有曾孙。市垆分熟容赊酒，邻舍情亲每馈餐。居似穷边荒马驿，身如深谷老桑门。幸知岁恶缘陂废，安得农官与细论？"
        },
        {
            "标题": "题梅汉卿醉经堂",
            "作者": "陆游",
            "内容": "它人烂醉锦瑟傍，君独醉心编简香；沉酣骨髓春盎盎，如枕麴蘖罗杯觞。三万牙签插高架，五千黄卷撑枯肠。信哉名教有乐地，白首不入无功乡。"
        },
        {
            "标题": "五月中连夕风雨气候如高秋枕上有赋",
            "作者": "陆游",
            "内容": "拥被微吟短鬓秋，孤灯残漏共悠悠。雨声不貣三更梦，酒力宁禁万里愁？身寄湖山邻剡曲，心游河岳过关头。世间可恨知多少？虚弊当年季子裘。"
        },
        {
            "标题": "题桥南堂图",
            "作者": "陆游",
            "内容": "平生不识桥南路，闻道清流带烟树。今朝开卷一欣然，恍若身亲到其处。徐郎独立嶷如山，招不能来麾不去。旧居万瓦碧浮烟，结茅却就桥南住。雪尽春生水似蓝，想君清啸钓鱼庵。道上红尘高十丈，断无一点到桥南。"
        },
        {
            "标题": "月中归驿舍",
            "作者": "陆游",
            "内容": "岁岁常为锦水行，驿前双堠惯逢迎。草深闲院虫相语，人静空廊月自明。病起酒徒嘲小户，才衰诗律媿长城。何时却泛耶溪路，卧听菱歌四面声。"
        },
        {
            "标题": "题十八学士图",
            "作者": "陆游",
            "内容": "隋日昏曀东南倾，雷塘风吹草木腥。平时但忌黑色儿，不知乃有虯须生。晋阳龙飞云滃滃，关洛万里即日平。东征归来脱金甲，天策开府延豪英。琴书闲暇永清昼，簪履光彩明华星。高参伊吕列佐命，下者才气犹峥嵘。但余一恨到千载，高阳缪公来窜名。老奸得志国几丧，李氏诛徙连孤婴。向令亟念履霜戒，危乱安得存勾萌。众贤一佞祸尚尔，掩卷涕泪临风横。"
        },
        {
            "标题": "题三茆郡道士云隐",
            "作者": "陆游",
            "内容": "兴尽当年句曲秋，却归罨画弄肩舟。有时信脚来沙际，拾得残云补破裘。"
        },
        {
            "标题": "题史院壁",
            "作者": "陆游",
            "内容": "苔甃平分路，铜环半掩扉。残芜寒不死，败叶落还飞。责重何由塞，愁生但念归。非无茅一把，世事苦相违。"
        },
        {
            "标题": "题史院壁",
            "作者": "陆游",
            "内容": "命薄谋常拙，年衰力转微。鷁飞元合退，羝乳偶成归。汗简惭靡日，流麈怯染衣。无端霜夜月，应照旧苔矶。"
        },
        {
            "标题": "出游",
            "作者": "陆游",
            "内容": "八月石帆秋，聊为汗漫游。本因寻友去，却为看山留。小草题僧壁，长吟上驿楼。月能从剧饮，天可寄闲愁。高下评泉品，纵横记酒筹。花开遇门入，水长信船流。肮脏人虽弃，脂韦我自羞。此心君不信，试往问沙鸥。"
        },
        {
            "标题": "远游",
            "作者": "陆游",
            "内容": "姓字不须通，从来号放翁。月明登暑雪，木落过秋风。处处题僧壁，时时卧钓篷。始知侯万里，未必是英雄。"
        },
        {
            "标题": "题山家壁",
            "作者": "陆游",
            "内容": "山中无传漏，猿鸣知既夕。芳藤上幽援，素月照高壁。主人殊喜事，欢若有夙昔。稚子擎竹盘，炊黍持饷客。卜邻虽未辨，清啸聊自适。还病久废诗，笔端叹荆棘。"
        },
        {
            "标题": "题史院壁四首 其三",
            "作者": "陆游",
            "内容": "白发无馀鬒，苍颜失故丹。旅游多败意，大屋每饶寒。\n出畏霜侵褐，归乘日暖鞍。若非时得句，何以慰衰残。"
        },
        {
            "标题": "题舍壁",
            "作者": "陆游",
            "内容": "草没孔明庐，尘流倚相书。家居四立壁，出驾独辕车。穷达本无择，死生良自如。镜湖三百里，处处侣禽鱼。"
        },
        {
            "标题": "题舍壁",
            "作者": "陆游",
            "内容": "身寄瓜牛庐，手持科斗书。尚憎驽恋栈，肯羡鹤乘车？富贵何加我，山林亦宴如。年来常去杀，不叹食无鱼。"
        },
        {
            "标题": "题三茆郡道士云隐",
            "作者": "陆游",
            "内容": "尚嫌勾漏养丹砂，况种刘郎去後花。罨画溪头云万顷，不知何处是君家。"
        },
        {
            "标题": "题少陵画像",
            "作者": "陆游",
            "内容": "长安落叶纷可扫，九陌北风吹马倒。杜公四十不成名，袖里空余三赋草。车声马声喧客枕，三百青铜市楼饮。杯残朒冷正悲辛，仗内斗鸡催赐锦！"
        },
        {
            "标题": "题四仙像",
            "作者": "陆游",
            "内容": "世上年光东逝波，咸阳铜狄几摩挲？神仙不死成何事，只向秋风感慨多。"
        },
        {
            "标题": "题四仙像",
            "作者": "陆游",
            "内容": "曾看四岳荐虞鳏，阅岁三千一瞬间。归卧青山孤绝处，白驴常伴白云闲。"
        },
        {
            "标题": "题四仙像",
            "作者": "陆游",
            "内容": "莲花峰下张超谷，此老何曾有死生。闻道风清明月夜，至今鼻息乱松声。"
        },
        {
            "标题": "题苏虞叟岩壑隐居",
            "作者": "陆游",
            "内容": "苏子飘然古胜流，平生高兴在沧州。千岩万壑旧卜筑，一马二僮时出游。香断钟残僧阁晚，鲸吞鼍作海山秋。极知处处多奇语，肯草吴牋寄我不？"
        },
        {
            "标题": "题寺壁",
            "作者": "陆游",
            "内容": "庵居浑似罢参僧，除却痴憨百不能。意倦有时凭曲几，兴来随处曳枯藤。云山直去宁须伴？藓磴高攀不计层。闻道鼍鸣天欲雨，松门小住看云兴。"
        },
        {
            "标题": "题四仙像",
            "作者": "陆游",
            "内容": "反虏鲸鲵世共雠，汉公勋业过伊周。市门洒泪尘埃里，谁与朝廷植委裘？"
        },
        {
            "标题": "题望海亭亭在卧龙绝顶",
            "作者": "陆游",
            "内容": "瑞龙千丈何蜿蜒，苍鳞翠鬣翔江边。路逢镜湖乃下驻，玩珠不去知何年。七州元帅拥画戟，全家终日楼居仙。霜笳一曲入银汉，碧瓦万叠浮岚烟。其间望海最杰观，疏豁坐占蓬莱先。风云变化几席上，蛟鼍出没阑干前。手扪心房倚北斗，眼中万象俱森然。尚书唤客共领略，远坊十里闻管弦。从容赋诗出妙思，超绝欲拍微之肩。坐中有客垂九十，追逐无路空自怜。夜阑客散公归院，笙歌隐隐在半天。向来老客今何处？菱唱三更起钓船。"
        },
        {
            "标题": "题卧龙山",
            "作者": "陆游",
            "内容": "涪翁幾日客，遗墨徧苍崖。作吏今三月，偷闲始一来。雲归就簷宿，江怒触山迴。更欲窮幽赏，城头叠鼓催。"
        },
        {
            "标题": "题卧龙山",
            "作者": "陆游",
            "内容": "涪翁几日客，遗墨遍苍崖。作吏今三月，偷闲始一来。\n云归就檐宿，江怒触山回。更欲穷幽赏，城头叠鼓催。"
        },
        {
            "标题": "夏日杂题",
            "作者": "陆游",
            "内容": "午梦初回理旧琴，竹炉重炷海南沉。茅檐三日萧萧雨，又展芭蕉数尺阴。"
        },
        {
            "标题": "闲游所至少留得长句",
            "作者": "陆游",
            "内容": "高僧宴坐雪蒙头，闲牧从来水牯牛。深院阴阴四檐雨，高堂寂寂一帘秋。光明本自无余欠，梦幻何曾有去留？我亦翛然五湖客，不妨相与试茶瓯。"
        },
        {
            "标题": "闲游所至少留得长句五首 其四",
            "作者": "陆游",
            "内容": "已过樵坞到渔村，逢著人家即叩门。僧釜藜羹加糁美，市垆黍酒带醅浑。\n颓龄更愧才能薄，故里方知辈行尊。身迫九原儿亦老，一经犹欲教诸孙。"
        },
        {
            "标题": "闲游所至少留得长句",
            "作者": "陆游",
            "内容": "已过樵坞到渔村，逢春人家即叩门。僧釜藜羹加糁美，市垆黍酒带醅浑。颓龄更媿才能薄，故里方知辈行尊。身迫九原儿亦老，一经犹欲教诸孙。"
        },
        {
            "标题": "雨中至西林寺",
            "作者": "陆游",
            "内容": "胸中荆棘费鉏耘，正藉幽寻暂解纷。不尽长江来画玉，半空飞阁对凌云。昏昏横霭凭轩见，沓沓疏钟隔岸闻。珍重山僧迎客意，螭奁一缕起微熏。"
        },
        {
            "标题": "题绣川驿",
            "作者": "陆游",
            "内容": "绣川池阁记曾游，落日栏边特地愁。白首即今行万里，淡烟依旧送孤舟。归心久负鲈鱼鱠，春色初回杜若洲。会买一蓑来钓雨，凭谁先为谢沙鸥？"
        },
        {
            "标题": "闲游所至少留得长句",
            "作者": "陆游",
            "内容": "太平人物自谐嬉，及我青鞋布袜时。丁壮趁晴收早粟，比邻结伴络新丝。圆鼙坎坎迎神社，大字翩翩卖酒旗。晤语岂无黄叔度，欲寻幽径过牛医。"
        },
        {
            "标题": "闲游所至少留得长句",
            "作者": "陆游",
            "内容": "垣屋参差桑竹繁，意行漫漫不知村。眼明可数远山叠，足健直穷流水源。鹭引钓船经荻浦，牛随牧苖入柴门。试寻高处休行李，清绝应须入梦魂。"
        },
        {
            "标题": "题宣律师画像",
            "作者": "陆游",
            "内容": "秀目大头颅，英姿举世无。平生一瓦无，何处有天厨？"
        },
        {
            "标题": "夏日杂题",
            "作者": "陆游",
            "内容": "新缝细葛作蠡裯，簟展风漪凛欲秋。啼鸟一声呼梦断，依然书卷在床头。"
        },
        {
            "标题": "题阎郎中溧水东皋园亭",
            "作者": "陆游",
            "内容": "省中地禁清昼长，侍史深注熏笼香。荣名挽公公不住，东皋归去栽花忙。毵毵华发映朱绂，同舍半已排云翔。正如少陵入严幕，本自不用尚书郎。向令封侯佩金印，不然草诏直玉堂。万锺会作梦幻过，三径空叹松菊荒。乐天十年履道宅，赞皇一夕平泉庄。公看富贵定何物，一笑乃复坐此妨。东皋乐哉日成趣，簪花起舞当自强。知公能容贱子狂，请赋式微之二章。"
        },
        {
            "标题": "题药囊",
            "作者": "陆游",
            "内容": "残暑才属尔，新春还及兹。真当名百药，何止谒三医？半夜暾朝日，晨兴饮上池。金丹有门户，草木尔何知！"
        },
        {
            "标题": "题野店壁",
            "作者": "陆游",
            "内容": "断稿投衣橐，残壶挂马鞍。寺荒寻店久，桥败涉溪寒。道里逢人问，题名拂壁看。平生惯行役，随处得加餐。"
        },
        {
            "标题": "昼坐闻墙外人声殊败幽思戏作",
            "作者": "陆游",
            "内容": "老人气衰凋发齿，岁月翩翩来有几？晨兴食米不一溢，日课读书犹十纸。虽云喧寂无二观，终嫌蜩蚻喧吾耳。亟起振衣欲出门，赤日当空汗如洗。拨灰未炷瓦炉香，汲井先换铜匜水。也胜太史落南时，短檠夜对屠牛机。"
        },
        {
            "标题": "题严州王秀才山水枕屏",
            "作者": "陆游",
            "内容": "我行天下路几何，三巴小益山最多：翠崖青嶂高嵯峨，红栈如带萦岩阿；下有骇浪千盘涡，一跌性命委蛟鼍。日驰三百一乌骡，雪压披毡泥满靴。驿亭沃酒醉脸酡，长笛腰鼓杂巴歌。大散关上方横戈，岂料世变如翻波，东归轻舟下江沱，回首岁月悲蹉跎。壮君落笔写岷嶓，意匠自到非身过，伟哉千仞天相摩，谷里人家藏绿萝。使我恍然越关河，熟视粉墨频摩挲。"
        },
        {
            "标题": "雨霁春色粲然喜而有赋",
            "作者": "陆游",
            "内容": "应接年光老渐慵，能犹一饮百分空。半沾蝶粉帘栊雨，远送莺声巷陌风。千缕麴尘杨柳绿，万枝猩血海棠红。从来造物陶甄手，却在闲人诗句中。"
        },
        {
            "标题": "题剡溪莹上人梅花小轴",
            "作者": "陆游",
            "内容": "孤舟清晓下溪滩，为访梅花不怕寒。忽有一枝横竹外，醉中推起短篷看。"
        },
        {
            "标题": "延和殿退朝口号二首、 其一",
            "作者": "陆游",
            "内容": "雨馀未肯放朝暾，穿仗恭承圣主恩。清跸传声徐御殿，紫衣引拜许龙门。\n徘徊漫结尧阶恋，零落难招楚泽魂。归去犹堪誇里巷，桐江新赐两朱轓。"
        },
        {
            "标题": "题宇文子友所藏薛公鹤",
            "作者": "陆游",
            "内容": "仙人骐骥绝世稀，卵生凡禽似而非。宫保妙笔穷化机，缟衣玄裳真令威；千年华表聊一归，回首幸脱乘轩讥。喙吞不恨菰米微，从吾曹游安得肥。"
        },
        {
            "标题": "题野人壁",
            "作者": "陆游",
            "内容": "身如鱼鸟出池笼，常在陂湖草莽中。箫鼓相闻村社密，桑麻无际岁时丰。市墟买酒何人识？僧合煎茶欠客同。久欲潇湘寄清啸，它年一棹莫匆匆。"
        },
        {
            "标题": "题莹上人二画右剡溪",
            "作者": "陆游",
            "内容": "天地又秋风，溪山忆剡中。孤舟幸闲著，借我访支公。"
        },
        {
            "标题": "题幽居壁",
            "作者": "陆游",
            "内容": "声利场中偶解围，悠然高枕谢招挥。山前曳杖寻僧去，林下收棋送客归。城市氛埃那许到，比邻烟火自相依。缨冠束带前身事，散发今惟勃落衣。"
        },
        {
            "标题": "题莹师钓台图",
            "作者": "陆游",
            "内容": "羊裘老子钓鱼处，开卷令人双眼明。未可忽忽便持去，夜窗吾欲听滩声。"
        },
        {
            "标题": "题阳关图",
            "作者": "陆游",
            "内容": "谁画阳关赠别诗，断肠如在渭桥时。荒城孤驿梦千里，远水斜阳天四垂。\n青史功名常蹭蹬，白头襟抱足乖离。山河未复胡尘暗，一寸孤愁只自知。"
        },
        {
            "标题": "题幽居壁",
            "作者": "陆游",
            "内容": "青山四抱路盘纡，天与先生卜草庐。云冷数声闻断雁，溪清百尺见游鱼。新醪薄薄闲寻醉，残发萧萧闷忆梳。莫谓躬耕便无事，百年京洛尚丘墟。"
        },
        {
            "标题": "题斋壁",
            "作者": "陆游",
            "内容": "舴艋为家一老翁，阳狂羞与俗人同。梦回菱曲渔歌里，身寄苹洲蓼浦中。断简尘埃存治道，高丘草棘闭英雄。旗亭村酒何劳醉，聊豁平生芥蔕胸。"
        },
        {
            "标题": "题斋壁四首 其一",
            "作者": "陆游",
            "内容": "二十馀年此结茆，园公溪父日论交。风翻半浦乱荷背，雨放一林新笋梢。\n隔叶晚莺啼谷口，唼花雏鸭聚塘坳。出门行罢还无事，借得丹经手自抄。"
        },
        {
            "标题": "题斋壁",
            "作者": "陆游",
            "内容": "迹是沧浪客，家居罢亚村。秋菰芼羹滑，社酒带醅浑。勋业知难遂，文章不更论。惟余此身在，分付与乾坤。"
        },
        {
            "标题": "戏书燕几",
            "作者": "陆游",
            "内容": "饱知此手合锄犁，剩喜东归老故栖。僧乞新诗题院壁，人扶半醉下楼梯。少通朝籍谗销骨，晚畏京尘悔噬脐。尚有远游心未死，梦携猿鹤渡敷溪。"
        },
        {
            "标题": "题张几仲所藏醉道士图",
            "作者": "陆游",
            "内容": "千载风流贺季真，画图髣佛见精神。迩来祭酒皆巫祝，眼底难逢此辈人。"
        },
        {
            "标题": "题张几仲所藏醉道士图",
            "作者": "陆游",
            "内容": "卧听床头压酒声，起行篱下摘新橙。一尊久欠敲门客，风味何人似麴生？"
        },
        {
            "标题": "题斋壁",
            "作者": "陆游",
            "内容": "出郭无十里，结庐才数间。每将穷博健，不遣乐妨闲。卖药云边市，寻僧雨外山。何妨摇楫去，却作跨驴还。"
        },
        {
            "标题": "题赵生画",
            "作者": "陆游",
            "内容": "东都画手排浮萍，天子独赏一赵生。幅缣尺纸皆厚赐，众史妒媢都人惊。尔来一笔不复见，好事往往空闻名。奇哉此独出劫火，论价直恐千金轻。老廉博士最别识，一见自谓双眼明。老夫寓居旱河上，矮轴正向幽窗横。饭余扪腹看不厌，林外重阁高峥嵘。凭谁唤住两禅客，水边共听烟钟声？"
        },
        {
            "标题": "题斋壁",
            "作者": "陆游",
            "内容": "稽山千载翠依然，著我山河一钓船。瓜蔓水平芳草岸，鱼鳞云亲夕阳天。出从父老观秧马，归伴儿童放纸鸢。君看此翁闲适处，不应便谓世无仙。"
        },
        {
            "标题": "题斋壁",
            "作者": "陆游",
            "内容": "一棹秋风去已迟，钓竿恐失野人期。朝回补睡寻幽梦，客去偷闲练近诗。浮世本知缘苦薄，颓龄已与志俱衰。平生所慕孤山老，剩欲怀茶奠旧祠。"
        },
        {
            "标题": "题斋壁二首 其二",
            "作者": "陆游",
            "内容": "力穑输公上，藏书教子孙。追游屏裘马，宴集止鸡豚。\n寒士邀同学，单门与议婚。定知千载后，犹以陆名村。"
        },
        {
            "标题": "题斋壁",
            "作者": "陆游",
            "内容": "平生喜萧散，垂老厌奔走。三年镜湖上，乐事未曾有。晨开一卷书，暮把一卮酒。病除觉身轻，赤脚自蹋藕。乃知造物意，亦未弃衰朽。今夕月殊佳，出门唤邻叟。"
        },
        {
            "标题": "题直舍壁",
            "作者": "陆游",
            "内容": "文书那得废哦诗，羞作群儿了事痴。付与後人评此老，一丘一壑过元规。"
        },
        {
            "标题": "题尊信斋",
            "作者": "陆游",
            "内容": "於虖孔孟何其卓，如天日月地海岳。正令举世皆杨墨，邪正岂复劳商搉？虽然此道久横流，执热其谁不思濯？鲁邹遗书世皆读，要以尊信为善学。吾友希真盖其人，不肯俛首为龌龊。羹藜饭豆欲老矣，功虽未竟志则悫。我居山阴子在闽，阙然不见千里邈。泽中久雨道路绝，叩户忽闻声剥啄。尊信二字子所知，妙质岂复须斤斲。伏生九十语已讹，失旦自惭犹喔喔。"
        },
        {
            "标题": "饮张功父园戏题扇上",
            "作者": "陆游",
            "内容": "寒食清明数日中，西园春事又忽忽。梅花自避新桃李，不为高楼一笛风。"
        },
        {
            "标题": "丫头岩见周洪道以进士入都日题字",
            "作者": "陆游",
            "内容": "乌巾白紵蹋京尘，瑶树琼林照路人。西省归来名盖代，两行墨危尚如新。"
        },
        {
            "标题": "醉後草书歌诗戏作",
            "作者": "陆游",
            "内容": "朱楼矫首隘八荒，绿酒一举累百觞，洗我堆阜峥嵘之胸次，写为淋漓放纵之词章。墨翻初若鬼神怒，字瘦忽作蛟螭僵；宝刀出匣挥雪刃，大舸破浪驰风樯。纸穷掷笔霹雳响，妇女惊走儿童藏。往时草檄喻西域，飒飒声动中书堂。一收朝迹忽十载，西掠三巴穷夜郎。山川荒绝风俗异，赖有酒美犹能狂，醉中自脱头上帻，绿发未许侵微霜。人生得丧良细事，孰谓老大多悲伤！"
        },
        {
            "标题": "丫头岩见周洪道以进士入都日题字",
            "作者": "陆游",
            "内容": "乌巾白纻蹋京尘，瑶树琼林照路人。西省归来名盖代，两行墨色尚如新。"
        },
        {
            "标题": "醉中草书因戏作此诗",
            "作者": "陆游",
            "内容": "赐休暂解簿书围，醉草今年颇入微。手挹冻醪秋露重，卷翻狂墨瘦蛟飞。临池勤苦今安有，漏壁工夫古亦稀。樨子问翁新悟处，欲言直恐泄天机。"
        },
        {
            "标题": "醉後作小草因成长句",
            "作者": "陆游",
            "内容": "天教老去未全衰，犹欠纵横万首诗。家近将军觞咏地，身如太史滞留时。酒翻银浪红螺醆，墨涌玄云紫玉池。流落不妨风味在，花前醉草写乌丝。"
        },
        {
            "标题": "秋夜",
            "作者": "陆游",
            "内容": "大枕空床梦不成，草堂悄悄四无声。月明渐见天窗白，风起忽闻檐佩鸣。客子未忘悲故里，老人无念到浮名。江村岁岁先凉冷，且复寻盟向短檠。"
        },
        {
            "标题": "天气作雪戏作",
            "作者": "陆游",
            "内容": "八十又过二，与人风马牛。深知老当逸，熟谓死方休。细衲兜罗袜，奇温吉贝裘。闭门薪炭足，雪夜可无忧。"
        },
        {
            "标题": "春晓",
            "作者": "陆游",
            "内容": "初见天窗一点明，旋看晓色到檐楹。衾裯温暖留残梦，鸟雀呼鸣报快晴。虽喜心随年愈老，却愁事与日俱生。平川漫漫烟芜绿，筋力犹堪给耦耕。"
        },
        {
            "标题": "秋思",
            "作者": "陆游",
            "内容": "湖边一夜霜，庭树无秋声。嬾不近笔砚，何以纾幽情？但有一睡耳，展转无由成。起拥地炉暖，坐待天窗明。"
        },
        {
            "标题": "山家五首 其五",
            "作者": "陆游",
            "内容": "清绝更谁如，松风小阁虚。氎巾参几杖，鹤毳落琴书。\n新凿淘丹井，常携斸药锄。身闲随处乐，何况是吾庐。"
        },
        {
            "标题": "天凉时往来湖山间有作",
            "作者": "陆游",
            "内容": "万壑千岩自古传，青鞋布袜更谁先？泛舟菰脆鲈肥地，把酒橙黄橘绿天。秦篆旧碑荒草棘，禹书遗穴惨风烟。谁知陆子登临日，已近浮生八十年。"
        },
        {
            "标题": "睡觉",
            "作者": "陆游",
            "内容": "白日悠悠喜意平，梦中历历觉魂清。觉时不落晨鸡後，静待天窗一点明。"
        },
        {
            "标题": "天竺晓行",
            "作者": "陆游",
            "内容": "三茆听彻五更钟，二竺穿穷九里松。无复官楼沽酒美，但烦湖水照衰容。"
        },
        {
            "标题": "天竺晓行",
            "作者": "陆游",
            "内容": "笋舆咿轧水云间，惭愧忙身得暂闲。堪笑风中一黄叶，知看天外几青山？"
        },
        {
            "标题": "天中节前三日大圣慈寺华严阁燃灯甚盛游人过",
            "作者": "陆游",
            "内容": "万瓦如鳞百尺梯，遥看突兀与云齐。宝帘风定灯相射，绮陌尘香马不嘶。星陨半空天宇静，莲生陆地客心迷。归途细踏槐阴月，家在花行更向西。"
        },
        {
            "标题": "雪後",
            "作者": "陆游",
            "内容": "雨解平檐雪，风收际海云。根苏萱出土，冰断水生纹。游舫家家葺，行歌巷巷闻。太平元有象，端为谢东君。"
        },
        {
            "标题": "右题天童山宿鹭亭",
            "作者": "陆游",
            "内容": "攀石扪萝到更幽，玲珑咫尺嬾穷搜。旁人不会当时意，为欠门生作伴游。"
        },
        {
            "标题": "雪後寻梅偶得绝句十首",
            "作者": "陆游",
            "内容": "雪晴萧散曳筇枝，小坞寻梅正及时。临水登山一年恨，十分说似要渠知。"
        },
        {
            "标题": "甜羹",
            "作者": "陆游",
            "内容": "山厨薪桂软炊粳，旋洗香蔬手自烹。从此八珍俱避舍，天苏陀味属甜羹。"
        },
        {
            "标题": "乍晴行西村",
            "作者": "陆游",
            "内容": "堤树丛祠北，烟村古埭南。买鱼论木盎，挑荠满荆篮。积潦经旬月，晴光见二三。农功殊可念，保麦复祈蚕。"
        },
        {
            "标题": "听事望马目山",
            "作者": "陆游",
            "内容": "官身早暮不容闲，尘土堆胸媿满颜。也有向人夸说处，坐衙常对水南山。"
        },
        {
            "标题": "秋思",
            "作者": "陆游",
            "内容": "秋来情味更堪论，身寄城南五亩园。委辔看山无铁獭，拾樵煎茗有青猿。陂塘夜雨添新涨，原野烟芜减旧痕。岂是平生少亲友，略无人肯访孤村。"
        },
        {
            "标题": "庭中夜赋",
            "作者": "陆游",
            "内容": "流汗沾衣不自支，庭中散发立多时。乌乌画角凌风起，淡淡银河拂地垂。浮玉闲游元自乐，浣花小筑亦何疑。东归万里君知否？要了沧洲一段奇。"
        },
        {
            "标题": "新晴",
            "作者": "陆游",
            "内容": "兼旬不雨亦常阴，一日新晴抵万金。浦面波纹春縠细，桥头柳色曲尘深。\n关山满眼愁千斛，岁月催人雪一簪。犹有强宽怀抱处，午窗睡起听鸣禽。"
        },
        {
            "标题": "通济口",
            "作者": "陆游",
            "内容": "朝发嘉鱼县，晚泊通济口。睡起喜微凉，船窗一杯酒。长渔吹浪声恐人，巨鼋露背浮奫沦。今夕风生月复暗，寄语舟人更添缆。"
        },
        {
            "标题": "听雪为客置茶果",
            "作者": "陆游",
            "内容": "病齿已两旬，日夜事医药，对食不能举，况复议杯酌。平生外形骸，常恐堕贪著。时时邻曲来，尚不废笑谑。青灯耿窗户，设茗听雪落。不飣栗与梨，犹能烹鸭脚。"
        },
        {
            "标题": "同何元立蔡肩吾至东丁院汲泉煮茶",
            "作者": "陆游",
            "内容": "一州佳处尽裴回，惟有东丁院未来。身是江南老桑苎，诸君小住共茶杯。"
        },
        {
            "标题": "同何元立蔡肩吾至东丁院汲泉煮茶二首 其一",
            "作者": "陆游",
            "内容": "一州佳处尽裴回，惟有东丁院未来。身是江南老桑苧，诸君小住共茶杯。"
        },
        {
            "标题": "桐江哲上人以端砚遗子聿才寸余而质甚奇天将",
            "作者": "陆游",
            "内容": "吾儿得岩砚，其径甫踰寸；奇哉掌握物，乃有琮璧润。器宝备才德，初不以形论。汝能志山林，怀之可嘉遯。"
        },
        {
            "标题": "醉後庄门望西南诸山",
            "作者": "陆游",
            "内容": "身是咸阳旧酒徒，龙锺犹复泥村酤。百年略似梦长短，一醉且随家有无。登览未应惭脚力，功名正尔叹头颅。夕阳又凭阑干立，谁画三山岸帻图？"
        },
        {
            "标题": "晚步湖堤",
            "作者": "陆游",
            "内容": "絁裘桐帽野人装，又上湖堤步夕阳。贫甚不为明日计，兴来犹作少年狂。残樽倒酒无余沥，幽圃寻梅认暗香。时有行人叹顽健，黑丝点破颔间霜。"
        },
        {
            "标题": "晚步湖堤归偶作",
            "作者": "陆游",
            "内容": "酒尽知难折简呼，出门仍苦要人扶。残梅委地香谁惜，归雁穿云远欲无。日落牛羊犹被野，农闲畚锸正开湖。还家寂寞西窗晚，旋燎枯枝拥地炉。"
        },
        {
            "标题": "铜壶阁望月",
            "作者": "陆游",
            "内容": "铜壶阁上看明月，身在千寻白银阙。十年肺渴今夕平，皓然胸次堆冰雪。恨无僊掌出云表，更取坠露和玉屑。夜阑三叹下危梯，明日人间火云热。"
        },
        {
            "标题": "桐江行",
            "作者": "陆游",
            "内容": "我来桐江今几时，面骨峥嵘鬓如雪。怒嗔不复有端绪，谗谤何曾容辨说。十年山栖却水食，酿桂餐芝自芳洁。作官一饱仰红腐，坐对盘餐常呕噎。雪晴宿戒南山游，剩要赋咏临清流。将行复辍却退坐，台符吏牍令人愁。胸中崔嵬向谁吐，独立凭高时自语。文章当以气为主，无怪今人不如古。"
        },
        {
            "标题": "头风戏作",
            "作者": "陆游",
            "内容": "出门处处皆桃李，我独呻吟一室中。只道有诗敺疟鬼，谁知无檄愈头风！"
        },
        {
            "标题": "徒行短歌次前辈韵",
            "作者": "陆游",
            "内容": "风吹短衣双鬓白，老人徒步归乡国。数树丹枫野店西，一川红蓼溪桥北。芒鞋有卖百无忧，过尽青山到渡头。更求款段真多事，堪笑当年马少游！"
        },
        {
            "标题": "统分稻晚归",
            "作者": "陆游",
            "内容": "薄酒不自酌，夕阳须汝归。橘包霜後美，豆荚雨中肥。路远应加饭，天寒莫减衣。老怀忧自切，道眼看皆非。"
        },
        {
            "标题": "头陀寺观王简栖碑有感",
            "作者": "陆游",
            "内容": "舟车如织喜身闲，独访遗碑草棘间。世远空惊阅陵谷，文浮未可敌江山。老僧西逝新成塔，旧守东归正掩关。笑我驱驰竟安往，夕阳飞鸟亦知还。"
        },
        {
            "标题": "统分稻晚归",
            "作者": "陆游",
            "内容": "出裹一箪饭，归收百把禾。勤劳解堪忍，余暇更吟哦。岁恶增吾困，家贫赖汝多。村醪莫辞醉，羹芋学岷峨。"
        },
        {
            "标题": "偷闲",
            "作者": "陆游",
            "内容": "老向人间未拂衣，偷闲聊喜息尘机。丹枫断岸秋来早，淡日孤村客到稀。偶忆雪溪携鹤去，却从云肆买蓑归。酒徒莫笑生涯别，久矣渊明悟昨非。"
        },
        {
            "标题": "有怀梁益旧游",
            "作者": "陆游",
            "内容": "土堠累累只复双，悠然残梦对寒缸。乱山落日葭萌驿，古渡悲风桔柏江。虎印雪泥余过迹，树经野火有空腔。四方行役男儿事，常笑韩公赋下泷。"
        },
        {
            "标题": "晚步湖上",
            "作者": "陆游",
            "内容": "云薄漏春晖，湖空弄夕霏。沾泥花半落，掠水燕交飞。小倦聊扶策，新晴旋减衣。幽寻殊未已，画角唤人归。"
        },
        {
            "标题": "晚步湖塘少休民家",
            "作者": "陆游",
            "内容": "瓜蔓缘篱竹，芦芽刺岸沙。横陂浮雁鹜，古道暗桑麻。适遇扶犁叟，同休织屦家。村童亦可念，唤客手吒叉。"
        },
        {
            "标题": "延和殿退朝口号",
            "作者": "陆游",
            "内容": "雨余未肯放朝暾，穿仗恭承圣主恩。清跸传声徐御殿，紫衣引拜许龙门。徘徊漫结尧阶恋，零落难招楚泽魂。归去犹堪夸里巷，桐江新赐两朱轓。"
        },
        {
            "标题": "枕上",
            "作者": "陆游",
            "内容": "荧荧地炉火，煮药土床前。高帝老朝士，长安旧少年。松高露时滴，城远鼓犹传。抛掷百年事，且安残夜眠。"
        },
        {
            "标题": "晚秋出门戏作二首 其二",
            "作者": "陆游",
            "内容": "闲愁那到野人边，万事元知合付天。尽醉仅能三龠酒，新寒未办一铢绵。\n邻僧每欲分斋钵，庙史犹来索社钱。无地置锥真细事，不妨胸次日超然。"
        },
        {
            "标题": "冬夜",
            "作者": "陆游",
            "内容": "穷巷萧条早闭门，北窗灯火夜昏昏。老于俗事不挂眼，愁忆故人空断魂。急雪打窗飞砾细，狂风卷野怒涛翻。土床纸帐寒无寐，强把村醅不厌浑。"
        },
        {
            "标题": "宿沱江隬勒院",
            "作者": "陆游",
            "内容": "雨足陂塘溢，庭空草树荒。衰年愁客路，野寺憩衣囊。蛙吹喧孤枕，蚊雷动四廊。青灯照无寐，寂寞数更长。"
        },
        {
            "标题": "晚步至湖上",
            "作者": "陆游",
            "内容": "柴车无与驾，篷艇亦须人。赖有拄杖子，能扶羸病身。云山翠屏合，烟月玉钩新。萧散湖塘路，微风吹葛巾。"
        },
        {
            "标题": "延和殿退朝口号",
            "作者": "陆游",
            "内容": "十年短棹乐沧波，强著朝衫弃钓蓑。才薄何堪试冯翊，恩深犹许对延和。空墙烟柳遥迎马，辇路春泥欲溅靴。莫恨此身衰病去，同时朝士久无多。"
        },
        {
            "标题": "雨中出门闲望有作",
            "作者": "陆游",
            "内容": "急雨初来已泻檐，清香欲散更穿帘。年开九秩尚不死，坐对一编殊未餍。人笑黠痴俱得半，自怜贫病每相兼。说梅古谓能蠲渴，戏出街头望酒帘。"
        },
        {
            "标题": "屠希笔",
            "作者": "陆游",
            "内容": "屠希一笔价必千，绍兴初载海内传，高皇爱赏登玉几，求书蚤暮常差肩。一朝希死子孙弱，岁久仅可售百钱。宣城晋陵竞声价，外虽甚饰中枵然。鸣呼世事每如此，使我太息中夕起！"
        },
        {
            "标题": "晚秋出门戏作二首 其一",
            "作者": "陆游",
            "内容": "病叟徜徉古泽边，横林摇落暮秋天。鸣鸠雨后却呼妇，飞雀霜前先著绵。\n抱被每投僧榻宿，卷书时当酒家钱。秋风想像芝房熟，北望商山一怅然。"
        },
        {
            "标题": "小病两日而愈",
            "作者": "陆游",
            "内容": "病骨羸然山泽臞，故应行路笑形模。记书身大似椰子，忍事瘿生如瓠壼。美酒得钱犹可致，高人折简孰能呼？不如净扫茅斋地，卧看微香起瓦炉。"
        },
        {
            "标题": "寓居小庵才袤丈戏作",
            "作者": "陆游",
            "内容": "早衰甚畏寒，飕飕厌空馆。登阁望东庵，亭亭长一繖。欣然愿暂寓，竹底门可款。外看磔蝟毛，仰视覆鹄卵。席才置锥地，牖若窥天管。瓦炉香不去，菅寝衾易暖。颇疑渔庵结，又类土室窾。家具止囊衣，弛担著亦满。客来勿嗤陋，老我善用短。犹能设胡床，相唤共茗碗。"
        },
        {
            "标题": "斋中杂题四首 其二",
            "作者": "陆游",
            "内容": "屯云失南山，三日吹细雨。岁月不贷人，蛙声遽如许。\n一年复一年，老至不可禦。下湿病在脾，馀息仅如缕。\n枯皮裹瘦骨，半属松下土。屋坏要当颠，安能强撑拄。"
        },
        {
            "标题": "睡起",
            "作者": "陆游",
            "内容": "深闭重门谢簿书，日长添得睡工夫。水纹竹簟凉如洗，云碧纱幮薄欲无。半吐山榴看著子，新来梁燕见将雏。梦回茗碗聊须把，自扫桐阴置瓦炉。"
        },
        {
            "标题": "王成之给事挽歌辞",
            "作者": "陆游",
            "内容": "诗骚湘水客，风度曲江公。一夕南楼去，千秋东省空。囊封震朝右，墨敕绝宫中。赠极文昌贵，君恩厚饰终。"
        },
        {
            "标题": "纵笔二首 其二",
            "作者": "陆游",
            "内容": "百尺松根结茯苓，千年长养似人形。谁知金鼎烹初熟，恰直山翁醉欲醒。"
        },
        {
            "标题": "王成之给事挽歌辞",
            "作者": "陆游",
            "内容": "昔泝黄牛峡，曾经白鹭洲。从容参步武，谈笑极风流。晚预蓬莱客，时从禊祓游。挥毫看半醉，追想只添愁。"
        },
        {
            "标题": "纵笔二首 其一",
            "作者": "陆游",
            "内容": "晨炊躬稼米，夜读世藏书。俯仰无多愧，心知死有馀。"
        },
        {
            "标题": "晚春感事",
            "作者": "陆游",
            "内容": "徙倚阑干送落晖，年华冉冉恨依依。护雏燕子常更出，著雨杨花又嬾飞。已为读书悲眼力，还因揽带叹腰围。亲朋半作荒郊冢，欲话初心泪满衣。"
        },
        {
            "标题": "晚窗",
            "作者": "陆游",
            "内容": "一坞梅花已尽空，数瓴春雪未全融。晚窗忽有题诗兴，落笔纵横半醉中。"
        },
        {
            "标题": "晚春东园作二首 其一",
            "作者": "陆游",
            "内容": "雨馀木叶绿成阴，一日身闲直万金。习气自嫌除未尽，鸟啼花落尚关心。"
        },
        {
            "标题": "晚步舍东",
            "作者": "陆游",
            "内容": "遇兴穿丛竹，寻香折野梅。暮天寒欲雪，幽径绿生苔。栖雀争枝噪，归牛并堑来。高城角声动，不尽古今哀。"
        },
        {
            "标题": "秋雨",
            "作者": "陆游",
            "内容": "久占烟波弄钓舟，业风吹作凤城游。不知苑外芙蕖老，但见墙阴苜蓿秋。黄把里书俄复至，朱颜辞镜不容留。晚窗又听萧萧雨，一点昏灯相对愁。"
        },
        {
            "标题": "晚过保福",
            "作者": "陆游",
            "内容": "堂静僧闲普请疏，炉红毡暖放参余。莲花池上容投社，椰子身中悔著书。茶试赵坡如泼乳，芋来犀浦可专车。放翁一饱真无事，拟伴园头日把鉏。"
        },
        {
            "标题": "晚登横溪阁",
            "作者": "陆游",
            "内容": "荦确坡头筇竹枝，西临村路立多时。卖蔬市近还家早，煮井人忙下麦迟，病客情怀常怯酒，山城光景尽供诗。晚来试问愁多少，只许高楼横笛吹。"
        },
        {
            "标题": "晚出偏门",
            "作者": "陆游",
            "内容": "一段新愁带宿酲，半欹乌帽策驴行。村墟香动梅初破，裘褐寒轻雪未成。渡口人争红日晚，沙边雁带碧烟横。悠然又觅长堤路，肠断城楼画角声。"
        },
        {
            "标题": "晚凉述怀",
            "作者": "陆游",
            "内容": "末学常忧堕吝骄，晚知鹏鷃本逍遥。屏医却药疾良已，破械空囹盗自消。父子终身美藜藿，交游太半是渔樵。衡门日落清风起，又著藤冠度野桥。"
        },
        {
            "标题": "晚到东园",
            "作者": "陆游",
            "内容": "岸帻寻青士，凭轩待素娥。官身苦日短，荒圃得秋多。醉眼轻浮世，羁怀激浩歌。功名从蹭蹬，诗酒且婆娑。"
        },
        {
            "标题": "晚步江上",
            "作者": "陆游",
            "内容": "万里桥边带夕阳，隔江渔市似清湘。山林独往吾何恨，车马交流渠自忙。高柳阴中扶拄杖，平沙稳处据胡床。故人京国无消息，安得相携共此凉。"
        },
        {
            "标题": "晚春园中作",
            "作者": "陆游",
            "内容": "少逢春归未解悲，千篇曾赋伤春诗；可堪霜点鬓须後，更值绿暗园林时！杨花轻堕檐外影，杏子重压阑边枝，球场立马漏声静，绮窗语燕檐阴移。向来春事渺何许，长空鸟迹何由追。秋千未拆已寥寞，日暮东风吹彩旗。"
        },
        {
            "标题": "晚步舍东",
            "作者": "陆游",
            "内容": "篱槿花开柿叶丹，土沟东去过牛栏。草烟漠漠天将暮，布褐萧萧客正寒。"
        },
        {
            "标题": "晚春感事",
            "作者": "陆游",
            "内容": "风恶房栊燕子归，雨多山路蕨芽肥。青餈旋捣作寒食，白葛预裁充暑衣。稚子日长供课早，故人官达寄书稀。幽居自喜浑无事，又向湖阴坐钓矶。"
        },
        {
            "标题": "晚春东园作",
            "作者": "陆游",
            "内容": "女郎花开春事阑，王孙草长思妇叹。蜂酿蜜脾犹未熟，雨催梅颊已微丹。"
        },
        {
            "标题": "晚登望云",
            "作者": "陆游",
            "内容": "一出修门又十年，辈流多已珥金蝉。衰如蠹叶秋先觉，愁似鳏鱼夜不眠。辇路疏槐迎驾处，苑城残日泛湖天。君恩未报身今老，徙倚危楼一泫然。"
        },
        {
            "标题": "晚归舟中作",
            "作者": "陆游",
            "内容": "路入芙蕖浦，家依䆉稏村。急滩双鹭立，平野万鸦翻。\n市散人争渡，僧归寺掩门。凄凉诵新句，招得欲残魂。"
        },
        {
            "标题": "晚过五门",
            "作者": "陆游",
            "内容": "五门路，四月乳鸦啼绿树。闲游但喜日初长，薄暑始知春已去。楼头风高舞双旗，画角声中日还暮。马啼特特无断时，老尽行人路如故。"
        },
        {
            "标题": "晚春感事",
            "作者": "陆游",
            "内容": "少年骑马入咸阳，鹘似身轻蝶似狂；蹴鞠场边万人看，秋千旗下一春忙。风光流转浑如昨，志气低摧只自伤。日永东斋淡无事，闭门扫地独焚香。"
        },
        {
            "标题": "晚行湖上",
            "作者": "陆游",
            "内容": "饱来扪腹绕村嬉，北陌东阡信所之。女手采余桑郁郁，烟芜生遍冢累累。高林日暮无莺语，深巷人归有犬随。东走郡城逾十里，好风劳送角声悲。"
        },
        {
            "标题": "晚饭罢小立门外有作",
            "作者": "陆游",
            "内容": "此心何敢慕轻肥，尚媿无功饱蕨薇。浦面鸟冲残霭去，柳阴人荷一锄归。病嗟短发纷纷白，老觉初心种种非。百步空庭著明月，黄昏手自掩荆扉。"
        },
        {
            "标题": "晚登望云",
            "作者": "陆游",
            "内容": "晚来烟雨暗江干，烽火遥传画角残。看镜功名空自许，上楼怀抱若为宽。青枫摇落新秋令，白发凄凉旧史官。饱见少年轻宿士，可怜随处强追欢。"
        },
        {
            "标题": "晚春感事",
            "作者": "陆游",
            "内容": "和风薄霭过清明，减尽重裘觉体轻。正午轩窗无树影，乍晴阡陌有莺声。酿成西蜀鹅雏酒，煮就东坡玉糁羹。扪腹翛然出门去，春郊何处不堪行？"
        },
        {
            "标题": "晚春东园作",
            "作者": "陆游",
            "内容": "雨余木叶绿成阴，一日身闲直万金。习气自嫌除未尽，鸟啼花落尚关心。"
        },
        {
            "标题": "晚登横溪阁",
            "作者": "陆游",
            "内容": "楼鼓声中日又斜，凭高愈觉在天涯。空桑客土生秋草，野渡虚舟集晚鸦。瘴雾不开连六诏，俚歌相答带三巴。故乡可望应添泪，莫恨云山万叠遮。"
        },
        {
            "标题": "晚归舟中作",
            "作者": "陆游",
            "内容": "路人芙蕖浦，家依罢亚村。急滩双鹭立，平野万鸦翻。市散人争渡，僧归寺掩门。凄凉诵新句，招得欲残魂。"
        },
        {
            "标题": "晚泊松滋渡口",
            "作者": "陆游",
            "内容": "此行何处不艰难，寸寸强弓且旋弯。县近欢欣初得菜，江回徙倚忽逢山。系船日落松滋渡，跋马云埋灩澦关。未满百年均是客，不须数日待东还。"
        },
        {
            "标题": "晚秋野兴",
            "作者": "陆游",
            "内容": "病骨支离不耐秋，今年九月即轻裘。细书灯下幸能读，旧友梦中时与游。官赋毕输无吠犬，农功已息有闲牛。不知冠盖朝天客，也得心安似我不？"
        },
        {
            "标题": "万庵禅师真赞",
            "作者": "陆游",
            "内容": "灑灑落落五十年，一句不说祖师禅。妙喜堂中正法眼，等闲滅在瞎驢边。"
        },
        {
            "标题": "晚秋出门戏咏",
            "作者": "陆游",
            "内容": "闲愁那到野人边？万事元知合付天。尽醉仅能三龠酒，新寒未办一铢绵。邻僧每欲分斋钵，庙史犹来索社钱。无地置锥真细事，不妨胸次日超然。"
        },
        {
            "标题": "晚游东园",
            "作者": "陆游",
            "内容": "药瓢藜杖合施行，独往山林已歃盟。傍水断云含暮色，拂檐高竹借秋声。痴人自作浮生梦，腐骨那须後世名。莫笑吟哦无阙日，老来未尽独诗情。"
        },
        {
            "标题": "晚秋农家",
            "作者": "陆游",
            "内容": "豢犬使警夜，畜鸡用司旦；彻警盗所窥，失旦固吾患。岂无糠粞费，施报不可缓。家居亦为政，发我中夜叹。"
        },
        {
            "标题": "晚秋农家",
            "作者": "陆游",
            "内容": "秋雨无时休，令我双鬓缟。庭荒何由鉏，木落不得扫。遣奴入城市，寸步困泥潦。菰首幸可烹，刍豢置勿道。"
        },
        {
            "标题": "晚晴书事呈同舍",
            "作者": "陆游",
            "内容": "鱼复城边夕照红，物华偏解恼衰翁。巴莺有恨啼芳树，野水无情人故宫。许国渐疏悲壮志，读书多忘媿新功。因君共语增惆怅，京洛交游欲半空。"
        },
        {
            "标题": "晚兴",
            "作者": "陆游",
            "内容": "羸病时时剧，欢悰日日疏。睡凭书绍介，愁赖酒驱除。\n小蹇追凉处，轻衫出浴初。无人堪晤语，且复狎樵渔。"
        },
        {
            "标题": "晚秋农家",
            "作者": "陆游",
            "内容": "老来万事嬾，不独废应酬；门前即湖山，亦复罕出游。吾庐有真乐，一榻眠高秋。回看世上事，得丧良悠悠。"
        },
        {
            "标题": "晚秋农家八首 其一",
            "作者": "陆游",
            "内容": "老来万事懒，不独废应酬。门前即湖山，亦复罕出游。\n吾庐有真乐，一榻眠高秋。回看世上事，得丧良悠悠。"
        },
        {
            "标题": "晚秋农家",
            "作者": "陆游",
            "内容": "东邻稻上场，劳之以一壶；西邻女受聘，贺之以一襦。诚知物寡薄，且用交里闾。努力毕农功，租赋勿後输。"
        },
        {
            "标题": "晚秋出门戏咏",
            "作者": "陆游",
            "内容": "病叟倘徉古泽边，横林摇落暮秋天。鸣鸠雨後却呼妇，飞雀霜前先著绵。抱被每投僧榻宿，卷书时当酒家钱。秋风想像芝房熟，北望商山一怅然！"
        },
        {
            "标题": "晚秋野兴",
            "作者": "陆游",
            "内容": "彻底无能彻骨贫，自怜虚作六朝民。学因病废捐长日，志与年衰媿古人。露湿乱萤飞暗庑，霜清饥雀噪空囷。一生眼境常如此，草赋凭谁问大钧？"
        },
        {
            "标题": "万里桥江上习射",
            "作者": "陆游",
            "内容": "坡陇如涛东北倾，胡床看射及春晴。风和渐减雕弓力，野迥遥闻羽箭声。天上欃枪端可落，草间狐兔不须惊。丈夫未死谁能料，一笴他年下百城。"
        },
        {
            "标题": "晚霁",
            "作者": "陆游",
            "内容": "雨断檐余滴，云疏日漏明。人其如积潦，天自活疲氓。溪碓舂香稻，霜丛剪绿橙。书生久愁卧，作意赋新晴。"
        },
        {
            "标题": "晚晴闻角有感",
            "作者": "陆游",
            "内容": "暑雨初收白帝城，小荷新竹夕阳明。十年尘土青衫色，万里江山画角声。零落亲朋劳远梦，凄凉乡社负归耕。议郎博士多新奏，谁致当时鲁二生？"
        },
        {
            "标题": "晚秋农家",
            "作者": "陆游",
            "内容": "苦寒牛亦耕，甚雨鸡亦鸣；物物各有职，怠心其敢萌！我老返农圃，学业付後生。语儿续膏油，勿辍读书声。"
        },
        {
            "标题": "晚雨",
            "作者": "陆游",
            "内容": "萧瑟度横塘，霏微映缭墙。压低尘不动，洒急土生香。声入楸梧碎，清分枕簟凉。回头忽陈迹，檐角挂斜阳。"
        },
        {
            "标题": "晚至新塘",
            "作者": "陆游",
            "内容": "青鞋随意出柴荆，聊向南塘曳杖行。归鸟已从烟际没，断虹犹在柳梢明。城头层塔凌空立，浦口孤舟并岸横。向道有诗浑不信，为君拥鼻作吴声。"
        },
        {
            "标题": "重九会饮万景楼",
            "作者": "陆游",
            "内容": "粲粲黄花手自持，登高聊答此佳时。纤云不作看山祟，斗酒聊宽去国思。落日楼台频徙倚，西风鼓笛倍凄悲。彭城戏马平生意，强为巴歌一解颐。"
        },
        {
            "标题": "孤村",
            "作者": "陆游",
            "内容": "少年误计落人间，晚卧孤村日掩关。小室易温炉火省，幽窗常暗架书闲。梅横篱落春初动，云闹川原雪尚悭。欲唤一藤同胜践，恨无杰句压溪山。"
        },
        {
            "标题": "晚霁",
            "作者": "陆游",
            "内容": "涨水返旧壑，浮云归故山。园丁艺蔬去，邻妇赁舂还。乔木苍烟外，孤村落照间。莫嫌樽酒薄，且用破愁颜。"
        },
        {
            "标题": "晚自白鹿泉上归",
            "作者": "陆游",
            "内容": "坐穴藜床愧未能，酌泉聊喜曳枯藤。诗从病後功殊少，酒到愁边量自增。事业何由垂竹帛，笑谈空觉负交朋。兴阑却逐栖鸦返，寂寞西窗已上灯。"
        },
        {
            "标题": "晚秋农家",
            "作者": "陆游",
            "内容": "我年近七十，与世长相忘。筋力幸可勉，扶衰业耕桑。身杂老农间，何能避风霜？夜半起饭牛，北斗垂大荒。"
        },
        {
            "标题": "晚秋风雨",
            "作者": "陆游",
            "内容": "尽道渔村陋，秋来物色奇。寒生沽酒兴，雨及种花时。狂舞欲谁属？清吟空自知。茫茫宇宙内，吾道竟何之！"
        },
        {
            "标题": "晚秋农家",
            "作者": "陆游",
            "内容": "吾里贤长者，盖有万石风。少年以利迁，但可哀其穷。仁义亦何常，圣贤与人同。我言不足取，汝岂忘乃翁？"
        },
        {
            "标题": "晚秋农家八首 其六",
            "作者": "陆游",
            "内容": "疏沟架略彴，拾瓦叠浮屠。既画菘韭畦，遂营瓜芋区。\n豉香吴盐白，饱计已有馀。扪腹笑自贺，无羊败吾蔬。"
        },
        {
            "标题": "晚晴闲步邻曲间有赋",
            "作者": "陆游",
            "内容": "汤沐身轻念出游，近春原野霁烟浮。楼阴雪在玉三寸，云罅月生银一勾。穷巷客稀常足睡，暮年诗退不禁愁。乡邻无事冬耕罢，独倚篱门数过牛。"
        },
        {
            "标题": "晚秋农家",
            "作者": "陆游",
            "内容": "疏沟架略彴，拾瓦叠浮屠。既画菘韭畦，遂营瓜芋区。豉香吴盐白，饱计已有余。扪腹笑自贺，无羊败吾蔬！"
        },
        {
            "标题": "幽居晚兴",
            "作者": "陆游",
            "内容": "借锄斸药喜微香，汲井浇花趁晚凉。胸次何曾横一物，尊前尚欲笑千场。\n锦江秋雨芙蓉老，笠泽春风杜若芳。归去自佳留亦乐，梦中何处是吾乡。"
        },
        {
            "标题": "晚自北港泛舟还家",
            "作者": "陆游",
            "内容": "舒啸蓬笼底，经行略彴西。水深鹅唼草，雨细犊掀泥。醉倚乾坤大，闲知物我齐。衡门触冠过，聊得赋幽栖。"
        },
        {
            "标题": "晚晴至索笑亭",
            "作者": "陆游",
            "内容": "中年苦肺热，剩喜见新霜。登览江山美，经行草树荒。堂空响棋子，盏小聚茶香。兴尽扶藜去，斜阳满画廊。"
        },
        {
            "标题": "万庵禅师真赞",
            "作者": "陆游",
            "内容": "洒洒落落五十年，一句不说祖师禅。妙喜堂中正法眼，等闲灭在瞎驴边。"
        },
        {
            "标题": "王给事饷玉友",
            "作者": "陆游",
            "内容": "散发萧然蒲苇林，马军送酒慰孤斟。江河不洗古今恨，天地能知忠义心。无侣有时邀落月，放狂连夕到横参。玉船湛湛真秋露，却恨鹅儿色尚深。"
        },
        {
            "标题": "夜梦遇老人於松石间若旧尝从其游者再拜叙间",
            "作者": "陆游",
            "内容": "辽海曾从化鹤丁，百年尘土污巾瓶。万山深处遇行李，再拜起时如醉醒。绿树岩前开药笈，白驴背上指丹经。云霄平步寻常事，不用求方更解形。"
        },
        {
            "标题": "晚游",
            "作者": "陆游",
            "内容": "垣屋参差出，沟溪曲折通。乱鸦空际黑，落日竹间红。轧轧舆竿语，摇摇旛脚风。吾行本无定，随意入空蒙。"
        },
        {
            "标题": "有自蜀来者因感旧游作短歌",
            "作者": "陆游",
            "内容": "锦城如海行不极，马迹重重车毂击。家住城西三十年，闻说城东未曾识。看花走马宿中路，经月酒徒无觅处；露香风暖海棠开，碧鸡坊中倘相遇。放翁憔悴鬓成丝，空有西游千首诗。今朝雨霁上危榭，意气颇如年少时。持杯欲作消愁计，酒未著人愁已醉；不成题句写幽情，一幅蛟绡空寄泪。"
        },
        {
            "标题": "汪叔潜教授挽辞",
            "作者": "陆游",
            "内容": "江南有奇士，英誉早飞腾。未见心先契，相从气倍增。时烦问字酒，屡共读书灯。下榻延徐孺，同舟得李膺。百年期永好，一旦失良朋。稚子初何取，龙门亦许登。流光疾於鸟，旧社冷如冰。欲作千言诔，衰迟愧未能。"
        },
        {
            "标题": "姚将军靖康初以战败亡命建炎中下诏求之不可",
            "作者": "陆游",
            "内容": "造物困豪杰，意将使有为。功名未足言，或作出世资。姚公勇冠军，百战起西陲。天方覆中原，殆非一木支。脱身五十年，世人识公谁？但惊山泽间，有此熊豹姿。我亦志方外，白头未逢师。年来幸废放，傥遂与世辞。从公游五岳，稽首餐灵芝，金骨换绿髓，欻然松杪飞。"
        },
        {
            "标题": "王与道尚书挽词",
            "作者": "陆游",
            "内容": "朗朗百间屋，汪汪千顷陂。直能彰主圣，清不愿人知。许国多艰日，逢辰独断时。人犹望霖雨，殄瘁不胜悲。"
        },
        {
            "标题": "王与道尚书挽词",
            "作者": "陆游",
            "内容": "昔遇开藩日，尝叨下榻荣。从容陪讌笑，倾倒及平生。借誉言犹在，怀知涕易横。终惭五字句，不尽百年情。"
        },
        {
            "标题": "小斋壁间张王子乔梅子真李八百许旌阳及近时",
            "作者": "陆游",
            "内容": "山城作吏老堪羞，衫色尘昏鬓色秋。敛版那供新贵使，闭门聊与数公游。至人不死阅千劫，大海无穷环九州。安得相携从此逝，醉骑丹凤下玄洲。"
        },
        {
            "标题": "秋怀",
            "作者": "陆游",
            "内容": "迢迢枕上望明河，帐薄帘疏奈冷何！不惜衣篝重换火，却缘微润得香多。"
        },
        {
            "标题": "望霁",
            "作者": "陆游",
            "内容": "夜雨勿厌空阶声，天公欲作明朝晴。明朝甲子最畏雨，榜舟入市闻古语。今年雨阳俱及时，麦已入仓云四垂。雨来不驶亦不迟，大点如菽细如丝。徐徐云开见杲日，晚禾吹花早禾实。但令有米送官仓，豆饭藜羹甘似蜜。"
        },
        {
            "标题": "晓望海山",
            "作者": "陆游",
            "内容": "暮山青尚浅，晓山如黛染。开窗望海山，天清雾方歛。向来六月中，黑云齐如截，苍龙下曳尾，卷雨洒炎热。造物信老手，忽作万里秋，刻削此孤峭，巉然消客愁。岂无一布帆，寄我浩荡意；会当驾长风，清啸遗世事。"
        },
        {
            "标题": "往在都下时与邹德章兵部同居百官宅无日不相",
            "作者": "陆游",
            "内容": "巷南巷北秋月明，东家西家读书声。官闲出局各无事，冷落往往思同盟。出门相寻索一笑，亦或邂逅因俱行。黄中掀髯语激烈，韶美坚坐书纵横，子充清言喜置酒，赤梨绿柿相扶檠。寒灯耿耿地炉暖，宫门风顺闻疏更。故交一作霜叶散，外物已付秋毫轻。两穷相遭世果有，我与邹子俱南征。豫章高安本一郡，挂帆起柂无三程。簿书衮衮不少借，怀抱郁郁何由倾。明年君归我亦去，早卜三亩开柴荆。软红旧路莫重蹋，二升脱粟同煨铛。"
        },
        {
            "标题": "望梅",
            "作者": "陆游",
            "内容": "寿非金石。恨天教老向，水程山驿。似梦里、来到南柯，这些子光阴，更堪轻掷。戍火边尘，又过了、一年春色。叹名姬骏马，尽付杜陵，苑路豪客。\n\n长绳漫劳系日。看人间俯仰，俱是陈迹。纵自倚、英气凌云，奈回尽鹏程，铩残鸾翮。终日凭高，诮不见、江东消息。算沙边、也有断鸿，倩谁问得。"
        },
        {
            "标题": "望永阜陵",
            "作者": "陆游",
            "内容": "圣主乘乾临斧扆，小臣承诏上丹墀。宁知齿豁头童後，更遇天崩地陷时！泣至眼枯无血续，梦随魂断独心知。白头才尽空濡笔，宁继生民生武诗。"
        },
        {
            "标题": "望永思陵",
            "作者": "陆游",
            "内容": "高帝中兴万物春，青衫曾忝缀廷绅。仕为将相却常事，年及耄期能几人？早幸执殳观北伐，晚叨秉笔记东巡。归耕况复苍梧近，郁郁葱葱佳气新。"
        },
        {
            "标题": "微疾",
            "作者": "陆游",
            "内容": "微疾经旬近药囊，往来巷陌未全妨。时时小雨知春近，处处闲身觉日长。林外鼓歌闻赛庙，怀中茶饼议租桑。两京梅发今何似？送老流年只自伤。"
        },
        {
            "标题": "微雨午寝梦憩道傍驿舍若在秦蜀间慨然有赋",
            "作者": "陆游",
            "内容": "吴中秋晚雨冥冥，自笑闲愁又尔馨。身世已归南北陌，梦魂犹寄短长亭。浊醪可酿樽余绿，明镜无情鬓失青。赖有钓船堪送老，一汀鸥鹭共忘形。"
        },
        {
            "标题": "望永思陵",
            "作者": "陆游",
            "内容": "旰食忧民宴乐疏，太仓几有九年储？贾生未解人间事，北阙犹陈痛哭书。"
        },
        {
            "标题": "饮酒望西山戏咏",
            "作者": "陆游",
            "内容": "太白十诗九言酒，醉翁无诗不说山。若耶老农识几字，也与二事日相关。"
        },
        {
            "标题": "望永思陵",
            "作者": "陆游",
            "内容": "绿衣迎拜属车尘，草木曾沾雨露春。三十五年身未死，却为天下最穷人。"
        },
        {
            "标题": "望永阜陵",
            "作者": "陆游",
            "内容": "龙飞回首尚如新，忽阅人间四十春。圣主已严天上驾，孤臣归作道傍民。倾河尚恨难供泪，卫社何由得致身？独立秋风吹白发，感恩肝胆漫轮囷。"
        },
        {
            "标题": "望云楼晚兴",
            "作者": "陆游",
            "内容": "小阁东南独咏诗，此生终与世差池。夕阳明处苍烟合，栖燕归时画角悲。人与江山均是梦，心非风月尚谁知。旧交几岁音尘隔，三抚阑干有所思。"
        },
        {
            "标题": "小园",
            "作者": "陆游",
            "内容": "历尽危机歇尽狂，残年惟有付耕桑。麦秋天气朝朝变，蚕月人家处处忙。"
        },
        {
            "标题": "畏事",
            "作者": "陆游",
            "内容": "畏事偷安百不能，饭蔬聊得曲吾肱。旧交梦里时时见，宿疾秋来日日增。遣闷自鉏幽圃药，扶衰犹赖故溪藤。不因顾见鬅鬙影，全是深山退院僧。"
        },
        {
            "标题": "夜坐戏作短歌",
            "作者": "陆游",
            "内容": "畏事如畏虎，避人如避寇。结庐三家村，百事喜寒陋。身闲自为贵，饭足岂非富。素心憎狐妖，老愈恶铜臭，视之若寒气，可使客肤腠。即今知免矣，终岁塞门窦。始知松倒壑，殊胜云出岫。聊持不动心，更养未尽寿。夜读南华篇，欣然发吾覆。"
        },
        {
            "标题": "委辔",
            "作者": "陆游",
            "内容": "委辔去悠悠，山穷得渡头。白云生碧巘，翠木拥朱楼。野榼渊明酒，征尘季子裘。自怜诗兴在，杜若满芳洲。"
        },
        {
            "标题": "厌事",
            "作者": "陆游",
            "内容": "厌事便微疾，贪眠幸早寒。人虽笑疏嬾，天实闵衰残。韦布何曾贱，茆茨本自宽。黄花插乌帽，一醉有余欢。"
        },
        {
            "标题": "畏虎",
            "作者": "陆游",
            "内容": "滑路滑如苔，涩路涩若梯。更堪都梁下，一雪三日泥！泥深尚云可，委身饿虎蹊。心寒道上迹，魄碎茆叶低，常恐不自免，一死均猪鸡。老马亦甚畏，愶愶不敢嘶。吾闻虎虽暴，未尝窥汝栖。孤行暮不止，取祸非排挤。彼谗实有心，平地生沟溪。哀哉马新息，薏苡成珠犀。"
        },
        {
            "标题": "闻蝉思南郑",
            "作者": "陆游",
            "内容": "昔在南郑时，送客褎谷口，金羁叱拨驹，玉碗蒲萄酒。醉归涉漾水，鸣蝉在高柳，回鞭指秦中，所惧壮心负。人生岂易料，蹭蹬十年後，蝉声怳如昔，而我已白首。逆胡亡形具，舆地沦陷久。岂无好少年，共取印如斗！"
        },
        {
            "标题": "闻杜鹃戏作绝句",
            "作者": "陆游",
            "内容": "半世羁游厌路岐，凭鞍日日数归期。劳君树杪丁宁语，似劝饥人食肉糜。"
        },
        {
            "标题": "闻鼓角感怀",
            "作者": "陆游",
            "内容": "鼓坎坎，角呜呜，四鼓欲尽五鼓初，老眼不寐如鳏鱼，抚枕起坐涕泗濡。平生空读万卷书，白首不识承明庐。时多通材臣腐儒，妄怀孤忠策则疏。欲剖丹心奏公车，论罪万死尚有余。雷霆愿复宽须臾，许臣指陈舆地图。亿万遗民望来苏。艺祖有命行天诛，皇明如日讵敢诬。拜手乞赐丈二殳，中原烟尘一扫除，龙舟泝汴还东都。"
        },
        {
            "标题": "文君井",
            "作者": "陆游",
            "内容": "落魄西州泥酒杯，酒酣几度上琴台。青鞋自笑无羁束，又向文君井畔来。"
        },
        {
            "标题": "幽居五首 其一",
            "作者": "陆游",
            "内容": "穷老苦畏事，雅意在丘壑。结茆镜湖上，卒岁安寂寞。\n有门常懒开，壁间挂双屩。犹恨未远人，静夜闻城角。"
        },
        {
            "标题": "闻虏政衰乱扫荡有期喜成口号",
            "作者": "陆游",
            "内容": "遗虏游魂岂足忧，汉家方运幄中筹。天开地辟逢千载，雷动风行遍九州。刁斗令严青海夜，旌旗色照铁关秋。功名自是英豪事，不用君王万户侯。"
        },
        {
            "标题": "闻角",
            "作者": "陆游",
            "内容": "小阁柴门近，黄昏画角声。时时逐风散，嫋嫋伴愁生。天地清秋暮，关河残月明。湖南贼未破，独立久含情。"
        },
        {
            "标题": "闻里中有斗者作此示之",
            "作者": "陆游",
            "内容": "老翁无所长，惟是更事多。生世与人处，乌可伤至和？秋毫不能忍，平地寻干戈，唾面听自乾，彼忿自消磨。乡邻皆世旧，何至誓弗过。勖哉养子寿，它年住鸡窠。"
        },
        {
            "标题": "闻虏乱代华山隐者作",
            "作者": "陆游",
            "内容": "满谷松风枕石眠，中原战血又成川。但思秦铸铜人日，不记齐成柏寝年。大药一炉暾晚日，孤桐三尺写秋泉。何妨狂舞旗亭下，乞与人间画醉僊。"
        },
        {
            "标题": "闻金溪陆伯政下世",
            "作者": "陆游",
            "内容": "久矣望来使，潸然开讣书。两家通绝谱，千里泣灵车。亦悟古皆死，所悲天祝余。泉扃生气在，故不羡曹蜍。"
        },
        {
            "标题": "闻勾龙司户会客山亭送酒殽及橄榄并简诸同僚",
            "作者": "陆游",
            "内容": "东山如高人，吾辈岂易见；君独不出门，终日与相面。阴晴烟雨月，朝暮知几变。闻君交不渎，冠佩未尝燕。弛张要有时，一笑山未谴。高秋得佳日，折简唤诸彦。风流非俗饮，歌舞参笔砚。但恨五日尹，阻造三语掾。清樽遣分似，霜果亦可荐。烂醉君勿辞，光景真掣电。"
        },
        {
            "标题": "闻虏乱次前辈韵",
            "作者": "陆游",
            "内容": "中原昔丧乱，豺虎厌人肉。辇金输虏庭，耳目久习熟。不知贪残性，搏噬何日足。至今磊落人，泪尽以血续。後生志抚薄，谁办新亭哭？艺祖有圣谟，呜呼宁忍读！"
        },
        {
            "标题": "闻虏乱有感",
            "作者": "陆游",
            "内容": "前年从军南山南，夜出驰猎常半酣。玄熊苍兕积如阜，赤手曳虎毛毵毵。有时登高望鄠杜，悲歌仰天泪如雨。头颅自揣已可知，一死犹思报明主。近闻索虏自相残，秋风抚剑泪丸澜，雒阳八陵那忍说，玉座尘昏松柏寒。儒冠忽忽垂五十，急装何由穿裤褶？羞为老骥伏枥悲，宁作枯鱼过河泣。"
        },
        {
            "标题": "闻吴中米价甚贵二十韵",
            "作者": "陆游",
            "内容": "千钱得斗米，一斛当万钱。嗟汝蚩蚩民，何恃以自全？我欲告父老：食为汝之天；勿结迎神社，勿饰杭湖船；筑室勿斲削，但取垣屋坚；妇女省钗泽，野妆何用妍；趋利常处薄，众役常在前；岁时相劳苦，盛馔一豚肩；近市可致酒，虽薄亦醺然。切勿慕公卿，早朝妨熟眠；亦勿谋高赀，贪吏不汝怜，有负固吹毛，无罪亦株连；岂暇论曲直，挺系如登仙。短褐与饭豆，温饱可终年。草庐挂苇箔，乃可数世传；朱门虽赫赫，交化如飞烟。为农最得策，本无禄与权；时平自逸乐，奉牲祭其先；不幸有散徙，均为寓民编。吾诗不足徵，请读七月篇！"
        },
        {
            "标题": "秋思",
            "作者": "陆游",
            "内容": "日落江城闻捣衣，长空杳杳雁南飞。桑枝空後醅初熟，豆荚成时兔正肥。徂岁背人常冉冉，老怀感物倍依依。平生许国今何有，且拟梁鸿赋五噫。"
        },
        {
            "标题": "闻松风有感",
            "作者": "陆游",
            "内容": "重位每忧身後骂，虚名不救眼前饥。直须采药名山去，日夜松风无歇时。"
        },
        {
            "标题": "闻虏酋遁归漠北",
            "作者": "陆游",
            "内容": "幽州遗民款塞来，来者扶老携其孩。共言单于远逃遁，一夕荆棘生燕台。天威在上贼胆破，捧头鼠窜吁可哀。妄期旧穴得孳育，不知天网方恢恢。老上龙庭岂不远，汉兵一炬成飞灰。陛下中兴天所命，筑坛授钺皆雄才。煌煌九霄揭日月，浩浩万里行风雷。虢山多兽可游猎，汝不请命何归哉！"
        },
        {
            "标题": "辛丑正月三日雪",
            "作者": "陆游",
            "内容": "开岁尚残冬，佳哉雪意浓。润归千里麦，声乱五更钟。帘隙收初密，墙隅积已重。龙团笑羔酒，狐腋袭驼茸。危槛临欹竹，幽窗听堕松。忽思西戍日，凭堞待传烽。"
        },
        {
            "标题": "夜闻落叶",
            "作者": "陆游",
            "内容": "我行出柴门，初喜春草生。俛仰几何时，落叶终夜声。嗟我日益老，抱疾况未平。晨兴就盥栉，顾亦强支撑。齐中有两童，熟视不能名；定非张睢阳，大笑颓冠缨。死至人所同，此理何待评；但有一可恨，不见复两京！"
        },
        {
            "标题": "闻虏乱",
            "作者": "陆游",
            "内容": "运数群胡尽，烟尘北道昏。百年身易老，万里志空存。杨柳摇驰道，樱桃奉寝园。南公忠义薄，此恨与谁论？"
        },
        {
            "标题": "闻韩无咎下世",
            "作者": "陆游",
            "内容": "书剑飘然去国时，南兰陵郡日题诗。吴波涨绿迎桃叶，穰烛堆红按柘枝。故友去为山下土，衰翁何恨鬓边丝。凭高老泪无挥处，神武衣冠挂已迟。"
        },
        {
            "标题": "闻笛",
            "作者": "陆游",
            "内容": "雪飞数片又成晴，透瓦清霜伴月明。一曲忽闻高士笛，临窗和以读书声。"
        },
        {
            "标题": "闻新雁有感",
            "作者": "陆游",
            "内容": "新雁南来片影孤，冷云深处宿菰芦。不知湘水巴陵路，曾记渔阳上谷无？"
        },
        {
            "标题": "闻仲高从兄讣",
            "作者": "陆游",
            "内容": "去国万里游，发书三日哭。久矣吾已衰，哀哉公不淑。寄书墨未乾，玉立在我目。天高鬼神恶，生世露电速。丹心抱忠贞，白首悲放逐。九阍不可叫，百身何由赎！文章果何罪？一斥独不复。上寿阿母前，悔不早碌碌。"
        },
        {
            "标题": "闻新雁有感",
            "作者": "陆游",
            "内容": "才本无多老更疏，功名已负此心初。镜湖夜半闻新雁，自起吹灯读汉书。"
        },
        {
            "标题": "闻枭",
            "作者": "陆游",
            "内容": "两忘尧桀自心平，此念胡为扫复生？幸是安眠无一事，苦怜莺语恶枭声。"
        },
        {
            "标题": "闻雨",
            "作者": "陆游",
            "内容": "慷慨心犹壮，蹉跎鬓已秋。百年殊鼎鼎，万事祗悠悠。不悟鱼千里，终归貉一丘。夜阑闻急雨，起坐涕交流。"
        },
        {
            "标题": "杂感",
            "作者": "陆游",
            "内容": "上硖闻竹枝，入秦闻乌乌，奏曲未及终，涕泪凄已濡。还山风月夕，菱唱起镜湖，虽无远游感，白首亦穷途。"
        },
        {
            "标题": "闻蛙",
            "作者": "陆游",
            "内容": "科斗忽安在，蛙声豪有余；虽成两部乐，恨失一编书。忿怒缘何事？号呼可奈渠。厨人不遐弃，犹得伴溪鱼。"
        },
        {
            "标题": "闻猿",
            "作者": "陆游",
            "内容": "瘦尽腰围不为诗，良辰流落自成衰。也知客里偏多感，谁料天涯有许悲。汉塞角残人不寐，渭城歌罢客将离。故应未抵闻猿恨，况是巫山庙里时。"
        },
        {
            "标题": "闻西师复华州",
            "作者": "陆游",
            "内容": "青铜三百饮旗亭，关路骑驴半醉醒。双鹭斜飞敷水绿，孤云横度华山青。"
        },
        {
            "标题": "闻西师复华州",
            "作者": "陆游",
            "内容": "西师驿上破番书，鄠杜真成可卜居。细肋卧沙非望及，且炊黍饭食河鱼。"
        },
        {
            "标题": "我有美酒歌",
            "作者": "陆游",
            "内容": "我有美酒起自斟，劝君一卮为君吟，素衣未遂京尘化，绿鬓已受吴霜侵。三巴涂路何嶔崟，五溪雾潦多毒淫。虎豹夜啸裂崖谷，魑魅昼出矜山林。身如槁叶堕幽阱，窅窅何啻千尺深。无因剖胸出此心，一寸孤忠天实临！"
        },
        {
            "标题": "乌龙雪",
            "作者": "陆游",
            "内容": "乌龙如真龙，妥尾卧江碛；时时登楼望，爪尾略可识。今朝事大异，千嶂忽如失。遥知重云外，已有雪数尺。颇念采薇人，清坐焉得食？裹饭欲问之，矫首空峭壁。念昔故山时，僵卧风雪夕，静闻长松折，声若裂巨石，天晴视岩涧，鸟兽死如积。清梦不可寻，抚楯三太息。"
        },
        {
            "标题": "卧病杂题五首 其二",
            "作者": "陆游",
            "内容": "鸥鹭驯亭沼，琴书悦性灵。身叨乡祭酒，孙为国添丁。\n烟浦收菰菜，秋山斸茯苓。虚名吾所薄，未应少微星。"
        },
        {
            "标题": "瓮池",
            "作者": "陆游",
            "内容": "埋瓮东阶下，灩灩一石水。买鱼畜其间，鱍鱍三十尾。力微思及物，为惠止於此。无风水不摇，得志鱼自喜。涵泳藻与蒲，永不畏刀几。饭罢时来观，相娱从此始。"
        },
        {
            "标题": "昼卧闻碾茶",
            "作者": "陆游",
            "内容": "小醉初消日未晡，幽窗催破紫云腴。玉川七碗何须尔，铜碾声中睡已无。"
        },
        {
            "标题": "卧病杂题",
            "作者": "陆游",
            "内容": "人间跛男子，物外病维摩。但可妨趋拜，何因废啸歌？菜羹醯酱薄，村巷棘茨多。举手谢邻父，非君谁肯过？"
        },
        {
            "标题": "蜗庐",
            "作者": "陆游",
            "内容": "小葺蜗庐便著家，槿篱莎径任欹斜。为生草草僧行脚，到处悠悠客泛槎。孤蝶惜衣晴曝粉，樨蜂贪蜜晚争花。有书嬾读吾堪愧，睡起何妨自磑茶。"
        },
        {
            "标题": "蜗舍",
            "作者": "陆游",
            "内容": "蜗舍茨生草，龟肠饱淖糜。麦因多雨损，蚕遇闰年迟。徙义忧无勇，求仁戒自欺。此生虽欲尽，吾志未应衰。"
        },
        {
            "标题": "仙鱼舖得仲高兄书",
            "作者": "陆游",
            "内容": "病酒今日载卧舆，秋云漠漠雨疏疏。阆州城北仙鱼舖，忽得山阴万里书。"
        },
        {
            "标题": "遣兴",
            "作者": "陆游",
            "内容": "兔径游观足，蜗庐卧起宽。垂名千古易，无愧寸心难。灯火娱清夜，风霜变早寒。一经家世事，吾兴未应阑。"
        },
        {
            "标题": "早自乌龙庙归",
            "作者": "陆游",
            "内容": "残漏声中听曳铃，翩翩吹帽出郊垧。雨余涧落双虹白，云合山余一发青。铁马蹴冰悲昨梦，朱颜辞镜感颓龄。归来独对空斋冷，鸟迹苍苔自满庭。"
        },
        {
            "标题": "卧病杂题",
            "作者": "陆游",
            "内容": "陋室施床迮，穷阎问疾疏。加餐惟是粥，弄笔不成书。盎盎新篘酒，青青小摘蔬。客来邀褫带，聊示小勤渠。"
        },
        {
            "标题": "卧病杂题",
            "作者": "陆游",
            "内容": "终日常辞客，经秋半在床。爱穷留作伴，谙病与相忘。灶婢工烹粥，园丁习写方。今朝有奇事，久雨得窗光。"
        },
        {
            "标题": "仙鱼铺得仲高兄书",
            "作者": "陆游",
            "内容": "病酒今朝载卧舆，秋云漠漠雨疏疏。阆州城北仙鱼铺，忽得山阴万里书。"
        },
        {
            "标题": "卧病书怀",
            "作者": "陆游",
            "内容": "衮衮年光挽不留，即今已白五分头。病中对酒犹思醉，梦里逢人亦说愁。青海战云临贼垒，黑山飞雪洒貂裘。丈夫有志终难料，憔悴渔村死即休。"
        },
        {
            "标题": "乌夜啼（八之三）",
            "作者": "陆游",
            "内容": "我校丹台玉字，君书蕊殿云篇。锦官城里重相遇，心事两依然。\n\n携酒何妨处处，寻梅共约年年。细思上界多官府，且作地行仙。"
        },
        {
            "标题": "卧病杂题",
            "作者": "陆游",
            "内容": "（左口右父）咀初成药，咿哑半掩扉。病知身健乐，闲觉宦游非。小涧看猿饮，枯筇拥鹤归。今朝更堪喜，书札得淮淝。"
        },
        {
            "标题": "小憩卧龙山亭",
            "作者": "陆游",
            "内容": "山高风浩浩，堂豁海冥冥。绿李分猿嗛，苍苔堕鹤翎。松寒诗思健，茶爽醉魂醒。安得丹青手，传摹入素屏？"
        },
        {
            "标题": "瓮池",
            "作者": "陆游",
            "内容": "薶瓮东阶下，滟滟一石水。买鱼畜其间，鱍鱍三十尾。\n力微思及物，为惠止于此。无风水不摇，得志鱼自喜。\n涵泳藻与蒲，永不畏刀几。饭罢时来观，相娱从此始。"
        },
        {
            "标题": "卧病杂题五首 其一",
            "作者": "陆游",
            "内容": "㕮咀初成药，咿哑半掩扉。病知身健乐，闲觉宦游非。\n小涧看猿饮，枯筇拥鹤归。今朝更堪喜，书札得淮淝。"
        },
        {
            "标题": "乌龙庙",
            "作者": "陆游",
            "内容": "江边苍龙背负天，蟠踞千载常蜿蜒；其前横辟为大川，高城鼓角声隐然。龙庙於山家於渊，世为吾州作丰年。老守虽愧笔如椽，洁斋试赋迎神篇。"
        },
        {
            "标题": "卧舆",
            "作者": "陆游",
            "内容": "白首躬耕已有期，凤城归路却迟迟。卧舆拥被听秋雨，占尽人间好睡时。"
        },
        {
            "标题": "谒巫山庙两庑碑版甚众皆言神佐禹开峡之功而",
            "作者": "陆游",
            "内容": "真人翳凤驾蛟龙，一念何曾与世同。不为行云求弭谤，那因治水欲论功。翱翔想见虚无里，毁誉谁知溷浊中。读尽旧碑成绝倒，书生惟惯谄王公。"
        },
        {
            "标题": "蜗庐",
            "作者": "陆游",
            "内容": "蜗庐四壁空，也过百年中。葑火朝供爨，芦绵夕御风。不憎穷有祟，自以放名翁。但恨村醪薄，衰颜只蹔红。"
        },
        {
            "标题": "无酒叹",
            "作者": "陆游",
            "内容": "不用塞黄河，不用出周鼎，但愿酒满家，日夜醉不醒；不用冠如箕，不用印如斗，但愿身强健，朝暮常饮酒。造物不少恕，虐戏逐段新，坐令古铜榼，经月常生尘。平生得酒狂无敌，百幅淋漓风雨疾。造物欲以醒困之，此老醒狂君未知。"
        },
        {
            "标题": "初春",
            "作者": "陆游",
            "内容": "漠漠春寒罢对棋，霏霏春雨却催诗。梅花一树映疏竹，茅屋三间围短篱。醉倒幸无官长骂，出游自有老人期。年光满眼吾何憾，又近吴蚕浴种时。"
        },
        {
            "标题": "无咎兄郡斋燕集有诗末章见及敬次元韵",
            "作者": "陆游",
            "内容": "城楼画角吹晚晴，梅花堕地草欲生。绮盘翠杓春满眼，我胡不乐君将行。君归吾党共增气，往往怪我衰涕横。我来江干交旧少，见君不啻河之清。北风共爱地炉暖，西日同赏油窗明。微吟剧醉不知倦，坐阅汉腊逾周正。君文雄丽擅一世，凛凛武库藏五兵。酸寒如我每自笑，顾辱刻画为虚声。乃知好士如好色，遇合不必皆倾城。君方与世作水镜，如此过许人将惊。千金敝帚有定价，周玉郑鼠难强名。失言议罚不可缓，敬白府主浮金觥。君看失脚落尘土，岂复毫发余诗情。自伤但似路旁堠，雨剥风摧供送迎。"
        },
        {
            "标题": "感昔",
            "作者": "陆游",
            "内容": "负琴腰剑成三友，出蜀归吴历百城。最是客途愁绝处，巫山庙下听猿声。"
        },
        {
            "标题": "吾家旧藏奇石甚富今无复存者独道石一尚置几",
            "作者": "陆游",
            "内容": "秋风嫋嫋雨斑斑，身隐幽窗笔砚间。小试壶公缩地术，数峰闲对道州山。"
        },
        {
            "标题": "舟中",
            "作者": "陆游",
            "内容": "江天云断漏斜晖，靡迤群山翠作围。帆影似经吴赤壁，橹声如下蜀青衣。卧闻裂水长鱼出，起看凌风健鹘飞。禹会桥边最清绝，忆曾深夜叩渔扉。"
        },
        {
            "标题": "吾家旧藏奇石甚富今无复存者独道石一尚置几",
            "作者": "陆游",
            "内容": "误因禄米弃蓴鲈，一落尘埃底事无。布袜青鞋虽与尽，此峰聊当卧游图。"
        },
        {
            "标题": "远游",
            "作者": "陆游",
            "内容": "壮年不作故山归，老去方知浪走非。挂日片帆吴赤壁，嘶风疋马蜀青衣。交游虽广知心少，香火徒勤愿力微。堪笑只今成底事，青灯无恙且相依。"
        },
        {
            "标题": "吾家旧藏奇石甚富今无复存者独道石一尚置几",
            "作者": "陆游",
            "内容": "林虑灵壁俱尤物，散落人间不复还。投老东归风味在，舂陵小岫伴身闲。"
        },
        {
            "标题": "芜菁",
            "作者": "陆游",
            "内容": "往日芜菁不到吴，如今幽圃手亲鉏。凭谁为向曹瞒道，彻底无能合种蔬。"
        },
        {
            "标题": "吾庐东北皆修竹茂林羽族来栖者不可数计感而",
            "作者": "陆游",
            "内容": "遶舍皆茂林，万数栖鸟雀，诘旦辄争鸣，未暝纷已泊。清阴交欲暗，丹实熟可啄。吾庐少人迹，媿尔肯见托。虽无惠养德，亦免弹射虐。结巢俯可窥，淳风今岂薄！"
        },
        {
            "标题": "吴娃曲",
            "作者": "陆游",
            "内容": "满地花阴不闭门，琵琶抱恨立黄昏。妾身不似天边月，此夜此时重见君。"
        },
        {
            "标题": "吴娃曲",
            "作者": "陆游",
            "内容": "二月镜湖水拍天，禹王庙下斗龙船。龙船年年相似好，人自今年异去年。"
        },
        {
            "标题": "吴娃曲",
            "作者": "陆游",
            "内容": "臂上烧香拜佛前，愿郎安稳过新年。多情已是长多病，莫要留心在妾边。"
        },
        {
            "标题": "吴娃曲",
            "作者": "陆游",
            "内容": "忘忧石榴深浅红，草花红紫亦成丛。明年开时不望见，只望郎君说著侬。"
        },
        {
            "标题": "吴娘曲",
            "作者": "陆游",
            "内容": "镜奁蚕出千黑蚁，钗梁梅小双青豆。吴娘十四未知愁，罗衣已觉伤春瘦。闲寻女伴过西家，斗草归来日未斜。睡睫蒙蒙娇欲闭，隔帘微雨压杨花。"
        },
        {
            "标题": "五鼓赴太社腊祭",
            "作者": "陆游",
            "内容": "霜寒裂屋瓦，月白射坊门。病骨愁看影，孤吟怯断魂。饥鹰掣羁绁，老马伏车辕。不奈清宵梦，残芜满故园。"
        },
        {
            "标题": "五更起坐",
            "作者": "陆游",
            "内容": "世间醉梦过浮生，谁肯披衣坐五更？煜煜心光回自照，绵绵踵息浩无声。古人得意捐糟粕，痴子何知堕化城。七十老翁须努力，邻鸡才唱又窗明。"
        },
        {
            "标题": "五鼓",
            "作者": "陆游",
            "内容": "楼堞鼕鼕鼓，帘栊煜煜灯。浪名随牒吏，实似打包僧。\n衰病元难强，疏慵每自憎。谁知戍边日，秋野正呼鹰。"
        },
        {
            "标题": "五鼓",
            "作者": "陆游",
            "内容": "楼堞冬冬鼓，帘栊煜煜灯。浪名随牒吏，实似打包僧。衰病元难强，疏慵每自憎。谁知戍边日，秋野正呼鹰！"
        },
        {
            "标题": "五鼓起坐待旦",
            "作者": "陆游",
            "内容": "睡觉初闻鸡一鸣，披衣危坐待窗明。残躯已向闲中老，痴梦犹寻熟处行。南北迢迢悲往事，古今莽莽叹浮生。伯伦一锸君休笑，冢象祁连亦已平。"
        },
        {
            "标题": "五鼓入城",
            "作者": "陆游",
            "内容": "道旁竹树露如倾，带睡悠悠十里行。晓色未分烟尚重，压城楼阁已峥嵘。"
        },
        {
            "标题": "五鼓不得眠起酌一杯复就枕",
            "作者": "陆游",
            "内容": "栖冷鸡声咽，窗深烛焰明。流年容易过，华发等闲生。浊挹连醅酒，香搓带叶橙。残骸付蝼蚁，汗简更须名。"
        },
        {
            "标题": "五鼓送客出城马上作",
            "作者": "陆游",
            "内容": "夜漏馀十刻，凉飔如九秋。滩声聒酒醒，月色照人愁。\n落魄悲孤宦，龙钟怯远游。此生那可料，六岁剑南州。"
        },
        {
            "标题": "五更闻雨思季长",
            "作者": "陆游",
            "内容": "幽丛鸣姑恶，高树号杜宇。惊回千里梦，听此五更雨。展转窗未明，更觉心独苦。天涯懹故人，安得插两羽！"
        },
        {
            "标题": "五鼓",
            "作者": "陆游",
            "内容": "梦断华胥夜艾时，绕廊萧散曳筇枝。长空渐见明河落，短调犹残画角吹。\n世事又随朝日出，钓船莫负早秋期。南湖五亩新菰熟，此味惟应老子知。"
        },
        {
            "标题": "五月得雨稻苗尽立",
            "作者": "陆游",
            "内容": "城郭迎龙鼓吹喧，甘膏三夕慰黎元。草荒常日经行路，水到前村旧涨痕。黄犊尽耕稀旷土，绿苗无际接旁村。家家足食山无盗，安枕何劳夜闭门？"
        },
        {
            "标题": "午晴试笔",
            "作者": "陆游",
            "内容": "叶脱园林夜夜霜，风和巷陌日犹长。轩车但怪容孤鹤，稊米安能盆太仓。此去得非穷李广，向来元是老冯唐。明窗揽笔聊挥洒，飒飒惊蛇又数行。"
        },
        {
            "标题": "五月雨",
            "作者": "陆游",
            "内容": "空濛五月雨，景气一番新。换尽园林叶，洗空衢路尘。\n山邮恼行客，野渡滞归人。独有龟堂叟，凉风吹角巾。"
        },
        {
            "标题": "午醉径睡比觉已甲夜矣",
            "作者": "陆游",
            "内容": "自我归城西，已复再见冬。虽未挂衣冠，其实则老农。好事或饷酒，石室酒最醲。一醉辄至暮，卧闻湖寺钟。心安病自除，衾暖梦欲重。化作孤鹤去，云崦巢长松。"
        },
        {
            "标题": "纸阁午睡二首 其一",
            "作者": "陆游",
            "内容": "纸阁砖炉火一杴，断香欲出碍蒲帘。放翁不管人间事，睡味无穷似蜜甜。"
        },
        {
            "标题": "五云门晚归",
            "作者": "陆游",
            "内容": "高城带远林，落日动寒砧。行客自朝暮，青山无古今。衰迟惭逸气，忧患足危心。溪迮滞归艇，何时春水深？"
        },
        {
            "标题": "五月五日蜀州放解牓第一人杨监具庆下孤生怆",
            "作者": "陆游",
            "内容": "甲午五月之庚寅，渊鱼跃起三江津，震雷霪雨夜达晨，我知决定非凡鳞。人生富贵不逮亲，万钟五鼎空酸辛。少年得禄羞常珍，调节滋味躬爨薪。彻食奉盥授帨巾，此乐岂复论贱贫。嗟我不孝负鬼神，俯仰二纪悲如新。仕宦空饱息与嫔，左右供养无复辰。子行射策对枫宸，彩衣楚楚映华绅。泝江亟归娱老人，切勿著意长安春！"
        },
        {
            "标题": "午睡初起",
            "作者": "陆游",
            "内容": "曲腰桑上午鸡鸣，喔喔还如报五更。睡起展书摩病眼，油窗喜对夕阳明。"
        },
        {
            "标题": "五月五日蜀州放解榜第一人杨鉴具庆下孤生怆然有感",
            "作者": "陆游",
            "内容": "甲午五月之庚寅，渊鱼跃起三江津。震雷霔雨夜达晨，我知决定非凡鳞。\n人生富贵不逮亲，万钟五鼎空酸辛。少年得禄羞常珍，调节滋味躬爨薪。\n彻食奉盥授帨巾，此乐岂复论贱贫。嗟我不孝负鬼神，俯仰二纪悲如新。\n仕宦空饱息与嫔，左右供养无复辰。子行射策对枫宸，綵衣楚楚映华绅。\n溯江亟归娱老人，切勿著意长安春。"
        },
        {
            "标题": "五月雨",
            "作者": "陆游",
            "内容": "空蒙五月雨，景气一番新。换尽园林叶，洗空衢路尘。山邮恼行客，野渡滞归人。独有龟堂叟，凉风吹角巾。"
        },
        {
            "标题": "五月十一日睡起",
            "作者": "陆游",
            "内容": "病眼慵於世事开，虚堂高卧谢氛埃。帘栊无影觉云起，草树有声知雨来。茶碗嫩汤初得乳，香篝微火未成灰。翛然自适君知否？一枕清风又过梅。"
        },
        {
            "标题": "午饭",
            "作者": "陆游",
            "内容": "民穷丰岁或无食，此事昔闻今见之。吾侪饭饱更念肉，不待人嘲应自知。"
        },
        {
            "标题": "五月初作",
            "作者": "陆游",
            "内容": "邻舍舂新麦，家人拾晚蚕。推移逢夏五，赋与叹朝三。遣日须棋局，忘忧赖酒甔。幽居有高致，多取未为贪。"
        },
        {
            "标题": "醉中怀眉山旧游",
            "作者": "陆游",
            "内容": "劲酒少和气，哀歌无欢情。故乡不敢思，登高望锦城。锦城那得去，髣佛蟆颐路。遥知尊前人，指我题诗处。我虽流落夜郎天，遇酒能狂似少年。想见东郊携手日，海棠如雪柳飞绵。"
        },
        {
            "标题": "午睡起遇急雨",
            "作者": "陆游",
            "内容": "揩眼扪髯破昼眠，阑边小立独幽然。丛花雨打无飞蝶，高柳风惊有堕蝉。才略本居元子下，功名那计祖生先？今朝会意君知否，目送飞云挥五弦。"
        },
        {
            "标题": "五月七日拜致仕敕口号",
            "作者": "陆游",
            "内容": "剡曲东归日醉眠，冰衔屡忝武夷仙。恩如长假容居里，官似分司不限年。一扎疏荣驰厩置，两儿扶拜望云天。坐糜半俸犹多媿，月费公朝二万钱。"
        },
        {
            "标题": "午暑",
            "作者": "陆游",
            "内容": "笛材织簟凉如水，雾縠缝幮薄若空。更著高安竹根枕，不妨专享北窗风。"
        },
        {
            "标题": "五月十四日夜梦一僧持诗编过予有暴雨诗语颇",
            "作者": "陆游",
            "内容": "黑云塞空万马屯，转盼白雨如倾盆，狂风疾雷撼乾坤，壮哉涧壑相吐吞。老龙腾拏下天阍，鳞间火作电脚奔。巨松拔起十年根，浮槎断梗何足论。我诗欲成醉墨翻，安得此雨洗中原，长河衮衮来昆仑，鹳鹊下看黄流浑。"
        },
        {
            "标题": "午睡",
            "作者": "陆游",
            "内容": "梅黄雨足喜初晴，投枕华胥梦已成。帐底香云凝未散，手中书卷堕无声。簟纹似水飞蝇避，鼻息如雷稚子惊。痴腹便便竟何有？已将嘲弄付诸生。"
        },
        {
            "标题": "午兴",
            "作者": "陆游",
            "内容": "渐转廊腰日，徐来峡口风。飧浆便北客，淖粥称衰翁，槐晚纤纤绿，榴残续续红。责轻仍饱食，三叹愧无功。"
        },
        {
            "标题": "五杂组",
            "作者": "陆游",
            "内容": "五杂组，机上绮。往复还，冶游子。不得已，富儿死。"
        },
        {
            "标题": "午晴至园中",
            "作者": "陆游",
            "内容": "老不禁寒起每迟，出门萧散午晴时。春回九地梅先觉，霜霣千林竹不知。药圃采苗芒屦湿，石泉照影角巾欹。归来未过西檐日，袖手悠然独咏诗。"
        },
        {
            "标题": "午坐戏咏",
            "作者": "陆游",
            "内容": "贮药葫芦二寸黄，煎茶橄榄一瓯香。午窗坐稳摩痴腹，始觉龟堂白日长。"
        },
        {
            "标题": "午寝",
            "作者": "陆游",
            "内容": "眼涩朦胧不自支，欠伸常恨到床迟。庭花著雨晴方见，野客敲门去始知。灰冷香烟无复在，汤成茶碗径须持。颓然却自嫌疏放，旋了生涯一首诗。"
        },
        {
            "标题": "午睡初起",
            "作者": "陆游",
            "内容": "舍中未报压新醅，闲弄流尘槲叶杯。得醉固佳醒亦好，了无一事到灵台。"
        },
        {
            "标题": "武昌感事",
            "作者": "陆游",
            "内容": "百万呼卢事已空，新寒拥褐一衰翁。但悲鬓色成枯草，不恨生涯似断蓬。烟雨凄迷云梦泽，山川萧瑟武昌宫。西游处处堪流涕，抚枕悲歌兴未穷。"
        },
        {
            "标题": "五云桥",
            "作者": "陆游",
            "内容": "若耶北与镜湖通，缥缈飞桥跨半空。陵谷双迁谁复识？我来徙倚暮烟中。"
        },
        {
            "标题": "午炊",
            "作者": "陆游",
            "内容": "江路初晴日，烟芜古废城。青鍼秧稻出，黑螘稚蚕生。山际牛羊路，林间鸡犬声。午炊聊小憩，野老解逢迎。"
        },
        {
            "标题": "五月七日拜致仕敕口号",
            "作者": "陆游",
            "内容": "黄纸东来墨未乾，孤臣恩许挂朝冠。小儿扶出迎门拜，邻舍相呼拥路观。白首奉身归畎亩，清霄无梦接鵷鸾。从今剩把花前酒，忧患都空量自宽。"
        },
        {
            "标题": "五月一日作",
            "作者": "陆游",
            "内容": "处处稻分秧，家家麦上场。敢悲身老大，独幸岁丰穰。酪美朱樱熟，菰青角黍香。翛然一竹几，饱受北窗凉。"
        },
        {
            "标题": "午饭",
            "作者": "陆游",
            "内容": "我望天公本自廉，身闲饭足敢求兼！破裘负日茆檐底，一碗藜羹似蜜甜。"
        },
        {
            "标题": "纸阁午睡二首 其二",
            "作者": "陆游",
            "内容": "黄紬被暖青毡稳，纸阁油窗晚更妍。一饱无营睡终日，自疑身在结绳前。"
        },
        {
            "标题": "戊午元日读书至夜分有感二首 其二",
            "作者": "陆游",
            "内容": "强戴罗幡怯岁增，光阴堪叹捷飞腾。檐间点滴新春雨，窗下青荧半夜灯。\n傍架讨寻书散乱，倚屏吟啸发鬅鬙。极知老境惟当佚，绝学端居恨未能。"
        },
        {
            "标题": "书怀",
            "作者": "陆游",
            "内容": "武担山上望京都，谁记黄公旧酒垆。宿负本宜输左校，宽恩犹听补东隅。一官漫浪行将老，万卷纵横只自愚。甫里松陵在何许，古人投劾为蒪鲈。"
        },
        {
            "标题": "午坐",
            "作者": "陆游",
            "内容": "茶杯凝细孔，香岫起微云。树影窗间见，禽声屋角闻。流年易抛掷，旧学失锄耘。师友今零落，何人为运斤？"
        },
        {
            "标题": "戊辰立春日",
            "作者": "陆游",
            "内容": "昨夜风摇斗柄回，典衣也复一传杯。故人久作天涯别，新句空从枕上来。清镜岂堪看鬓色，小园剩欲觅桃栽。颓然却恨贪春睡，不尽城头画角哀。"
        },
        {
            "标题": "兀坐颇念游历山水戏作",
            "作者": "陆游",
            "内容": "万里当时寄一官，十年客枕不曾安。鬼愁滩下扁舟晚，蛇退陂前古驿寒。昔叹远游生雪鬓，近缘多病学金丹。功名非复衰翁事，独有江山兴未阑。"
        },
        {
            "标题": "兀兀",
            "作者": "陆游",
            "内容": "兀兀初何有，伥伥不自知。偶然登耄及，便欲数期颐。把钓秋风夕，骑驴晚雪时。江湖游已遍，更作灞城期。"
        },
        {
            "标题": "戊午元日读书至夜分有感",
            "作者": "陆游",
            "内容": "七十年来又四年，雨声灯影故依然。未收浮世风沤梦，尚了前生蠹简缘。老学辛勤那有补，旧闻零落恐无传。先师钵袋终当付，叹息谁能共著鞭？"
        },
        {
            "标题": "兀兀",
            "作者": "陆游",
            "内容": "兀兀心非睡，惺惺口不言。齿津生颊舌，鼻息撼墙垣。书媿儿童问，年叨里巷尊。贫家有喜事，黍酒带醅浑。"
        },
        {
            "标题": "兀兀",
            "作者": "陆游",
            "内容": "兀兀孤村客，悠悠两世人。梦忘身潦倒，醉觉胆轮囷。故里簪缨换，都门巷陌新。余年犹有几，抚事一伤神！"
        },
        {
            "标题": "戊午元日读书至夜分有感",
            "作者": "陆游",
            "内容": "强戴罗旛怯岁增，光阴堪叹捷飞腾。檐间点滴新春雨，窗下青荧半夜灯。傍架讨寻书散乱，倚屏吟啸发鬅鬙。极知老境惟当佚，绝学端居恨未能。"
        },
        {
            "标题": "戊辰立春日",
            "作者": "陆游",
            "内容": "卧听城门出土牛，罗旛应笑雪蒙头。但须晨起一卮酒，聊洗人间千种愁。处处楼台多侠客，家家船舫待春游。梅花未遍枝南北，定为余寒得小留。"
        },
        {
            "标题": "戊午重九",
            "作者": "陆游",
            "内容": "朋旧相望天一涯，登高结伴只邻家。秋风自欲吹纱帽，衰鬓何曾泥菊花。药市神仙思益部，糕盘节物记京华。自怜病後欢悰薄，小醉归来日未斜。"
        },
        {
            "标题": "兀坐久散步野舍",
            "作者": "陆游",
            "内容": "澒洞风号木，萧条雨滴阶。忽思穿两屐，聊用散孤怀。赤脚舂畲粟，平头拾涧柴。先师有遗训，万事忌安排。"
        },
        {
            "标题": "物外杂题",
            "作者": "陆游",
            "内容": "晓入姑苏市，阊门系短篷。老人元不食，买饼餇山童。"
        },
        {
            "标题": "物外杂题",
            "作者": "陆游",
            "内容": "送客停山步，寻僧立寺门。青鞋惯泥潦，却爱雨昏昏。"
        },
        {
            "标题": "物外杂题八首 其七",
            "作者": "陆游",
            "内容": "高城今旷野，比屋昔朱门。道上传呼过，遥遥几世孙。"
        },
        {
            "标题": "物外杂题",
            "作者": "陆游",
            "内容": "高城今旷野，比屋昔朱门。道上传呼过，遥遥几世孙？"
        },
        {
            "标题": "物外杂题",
            "作者": "陆游",
            "内容": "市墟沽斗酒，独酌复高歌。一笑语观者，比君更事多。"
        },
        {
            "标题": "西窗睡起",
            "作者": "陆游",
            "内容": "老便寂寂厌纷纷，借得禅房卧看云。夜宴怕逢觥录事，秋山佣伴猎将军。余年敢望十寒暑，夙习正须三沐熏。斜日满窗谁唤起，数声啼鸟隔溪闻。"
        },
        {
            "标题": "物外杂题",
            "作者": "陆游",
            "内容": "粉堞临江渚，朱桥枕市楼。长吟策小蹇，又度一年秋。"
        },
        {
            "标题": "西湖春游",
            "作者": "陆游",
            "内容": "灵隐前，天竺後，鬼削神剜作岩岫。冷泉亭中一尊酒，一昌可敌千年寿。清明後，上巳前，千红百紫争妖姘。冬冬鼓声鞠场边，秋千一蹴如登仙。人生得意须年少，白发茏锺空自笑。君不见灞亭耐事故将军，醉尉怒诃如不闻。"
        },
        {
            "标题": "物外杂题八首 其二",
            "作者": "陆游",
            "内容": "当年下沔鄂，回首几秋风。景物浑如昨，千帆落照中。"
        },
        {
            "标题": "西村劳农",
            "作者": "陆游",
            "内容": "川云散尽十分晴，缭出溪头信意行。片片飞花随步远，离离芳草上墙生。村深日暖单衣爽，路转沙平两履轻。膰肉芬香坊酒酽，因来聊得饷春耕。"
        },
        {
            "标题": "西村暮归",
            "作者": "陆游",
            "内容": "天气清和修禊後，土风淳古结绳前。村村陂足分秧水，户户门通入郭船。亭障盗消常息鼓，坊场酒贱不论钱。行人争看山翁醉，头枕槐根卧道边。"
        },
        {
            "标题": "物外杂题八首 其六",
            "作者": "陆游",
            "内容": "饲驴留野店，买药入山城。兴尽飘然去，无人识姓名。"
        },
        {
            "标题": "物外杂题八首 其八",
            "作者": "陆游",
            "内容": "过市摩双眼，惊嗟阅盛衰。朱楼倚霄汉，曾见始成时。"
        },
        {
            "标题": "西窗独酌",
            "作者": "陆游",
            "内容": "却扫衡门岁月深，残骸况复病交侵。平生所学为何事？後世有人知此心。水落枯萍黏破块，霜高丹叶照横林。一樽浊酒西窗下，安得无功与共斟？"
        },
        {
            "标题": "物外杂题",
            "作者": "陆游",
            "内容": "当年下沔鄂，回首几秋风？景物浑如昨，千帆落照中。"
        },
        {
            "标题": "物外杂题八首 其一",
            "作者": "陆游",
            "内容": "市墟沽斗酒，独酌复高歌。一笑语观者，比君更事多。"
        },
        {
            "标题": "西村晚归",
            "作者": "陆游",
            "内容": "小坞花垂尽，平堤草次迷。日长莺语久，风定絮飞低。子响闻棋院，舟横傍钓溪。归送不知处，依约埭东西。"
        },
        {
            "标题": "物外杂题",
            "作者": "陆游",
            "内容": "过市摩双眼，惊嗟阅盛衰。朱楼倚霄汉，曾见始成时。"
        },
        {
            "标题": "物外杂题",
            "作者": "陆游",
            "内容": "饲驴留野店，买药入山城。兴尽飘然去，无人识姓名。"
        },
        {
            "标题": "游西村",
            "作者": "陆游",
            "内容": "昨夜雨多溪水浑，不妨唤渡到西村。出游始觉此身健，无食更知吾道尊。药笈可赊山店酒，筇枝时打野僧门。归来灯火茅檐夜，且复狂歌鼓盎盆。"
        },
        {
            "标题": "西村",
            "作者": "陆游",
            "内容": "今年四月天初暑，买蓑曾向西村去。桑麻满野陂水深，遥望人家不知路。再来桑落陂无水，闭门但见炊烟起。疑是羲黄上古民，又恐种桃来避秦。"
        },
        {
            "标题": "西村",
            "作者": "陆游",
            "内容": "湖塘西去两三家，杖履经行日欲斜。蹙蹙水纹生细縠，蜿蜿沙路卧修蛇。旱余虫镂园蔬叶，寒浅蜂争野菊花，老去郊居多乐事，脱巾未用叹苍华。"
        },
        {
            "标题": "自小云顶上云顶寺",
            "作者": "陆游",
            "内容": "素衣虽成缁，不为京路尘，跃马上云顶，欲呼飞仙人。飞仙不可呼，野僧意甚真，煎茶清樾下，童子拾堕薪。我少本疏放，一出但坐贫。缚裤属櫜鞬，哀哉水云身。此地虽暂寓，失喜忘吟呻。故溪归去来，岁晚思鲈蓴。"
        },
        {
            "标题": "西楼夕望",
            "作者": "陆游",
            "内容": "夜郎城里叹途穷，赖有西楼著此翁。溪鸟孤飞寒霭外，野人参语夕阳中。\n苍天可恃何曾老，白发缘愁却未公。俗态十年看烂熟，不如留眼送归鸿。"
        },
        {
            "标题": "西郊寻梅",
            "作者": "陆游",
            "内容": "西郊梅花矜绝艳，走马独来看不厌。似羞流落蒙市尘，宁堕荒寒傍茆店。翛然自是世外人，过去生中差一念。浅颦常鄙桃李学，独立不容莺蝶觇。山矾水仙晚角出，大是春秋吴楚僭。余花岂无好颜色，病在一俗无由砭。朱栏玉砌渠有命，断桥流水君何欠。嗟余相与颇同调，身客剑南家在剡。凄凉万里归无日，萧飒二毛衰有渐。尚能作意晚相从，烂醉不辞杯潋灩。"
        },
        {
            "标题": "一病四十日天气遂寒感怀有赋",
            "作者": "陆游",
            "内容": "幽人病起鬓毛残，硖口楼台九月寒。暮角又催孤梦断，早霜初染一林丹。乡闾乖隔知谁健？怀抱凄凉用底宽？麴米春香虽可醉，瀼西新橘尚余酸，"
        },
        {
            "标题": "西邻亦新葺所居复与儿曹过之",
            "作者": "陆游",
            "内容": "竹屋茆檐烟火微，长歌相应负禾归。穷居幸可支朝夕，世事何曾有是非。新茁畦蔬经宿雨，半开篱槿弄斜晖。老翁略与吾年等，眷眷遮留莫苦违。"
        },
        {
            "标题": "西楼夕望",
            "作者": "陆游",
            "内容": "夜郎城裹叹途穷，赖有西楼著此翁。溪鸟孤飞寒霭外，野人参语夕阳中。苍天可恃何曾老，白发缘愁却未公。俗态十年看烂熟，不如留眼送归鸿。"
        },
        {
            "标题": "宇文子友闻予有西郊寻梅诗以诗借观次其韵",
            "作者": "陆游",
            "内容": "拾遗遗迹付缁郎，槁叶凝尘欲满堂。已恨樽罍孤胜践，更堪风雨病幽芳。兰荪千古有同调，蜂蝶一春空自忙。马上得诗归绝叹，故园三径久成荒。"
        },
        {
            "标题": "闲中颇有四方之志偶得长句",
            "作者": "陆游",
            "内容": "世论纷纷枉见仇，吾身自计本悠悠。读书渐嬾惟思睡，压酒初成不怕愁。蜀栈冷云侵瘦马，楚江笼月系孤舟。兴来会作飘然去，更续骚人赋远游。"
        },
        {
            "标题": "西林院",
            "作者": "陆游",
            "内容": "一邦尽对江边像，试比西林总不如。群玉萧森开士宅，五云飞动相君书。磴危渐觉山争出，屐响方惊阁半虚。安得弃官长住此，一杯香饭荐珍蔬。"
        },
        {
            "标题": "西兴泊舟",
            "作者": "陆游",
            "内容": "衰发不胜白，寸心殊未降。避风留水市，岸帻倚船窗。日上金熔海，潮来雪卷江。登临数奇观，未易敌吾邦。"
        },
        {
            "标题": "昔在成都正月七日圣寿寺麻子市初春行乐处也偶晨兴闻邻村守麻有感",
            "作者": "陆游",
            "内容": "乐事新年入锦城，城南麻市试春行。如今老病茅檐底，卧听儿童嚇雀声。"
        },
        {
            "标题": "夜梦从数客雨中载酒出游山川城阙极雄丽云长",
            "作者": "陆游",
            "内容": "有酒不谋州，能诗自胜侯。但须绳系日，安用地埋忧。射雉侵星出，看花秉烛游。残春杜陵雨，不恨湿貂裘。"
        },
        {
            "标题": "昔从戎南郑日范西叔为予书小卧屏今三十有八",
            "作者": "陆游",
            "内容": "梁州风月今何在，每忆朋俦泪溅裾。戎幙已如它世事，素屏犹对故人书。"
        },
        {
            "标题": "西岩翠屏阁",
            "作者": "陆游",
            "内容": "把酒孤亭半日留，西岩独擅鹤山秋。也知绝境终难赋，且喜闲身得纵游。鹘起危巢时磔磔，鹿鸣深涧暮呦呦。人生适意方为乐，甲第朱门秖自囚。"
        },
        {
            "标题": "西斋遣兴",
            "作者": "陆游",
            "内容": "桐叶秋先霣，菊花寒更香。酒边聊兀兀，身外本茫茫。小憩元非睡，长吟偶似狂。忽然思把卷，一笑就窗光。"
        },
        {
            "标题": "溪上小酌",
            "作者": "陆游",
            "内容": "岸帻出篱门，投竿俯溪濑。鱼聚忽千百，鸟鸣时一再。新凉社瓮香，亦有雉兔卖。欢言洗杯酌，又破止酒戒。"
        },
        {
            "标题": "溪上夜钓",
            "作者": "陆游",
            "内容": "少时妄意学金丹，八十溪头把钓竿。露湿茭丛姑恶哭，烟深沙渚鹭鸶寒。登临每叹乾坤大，强健犹应岁月宽。作意清吟未须厌，如山残稿後人看。"
        },
        {
            "标题": "溪上避暑",
            "作者": "陆游",
            "内容": "短发飕飕彻顶凉，悠哉随处据胡床。但怜鹊影翻残月，不恨蝉声送夕阳。门巷阴阴桐叶暗，汀洲漠漠藕花香。寓形宇内终烦促，安得骑鲸下大荒？"
        },
        {
            "标题": "溪行二首 其一",
            "作者": "陆游",
            "内容": "蓬蒻鸣春雨，帆蒲挂暮烟。买鱼寻近市，觅火就邻船。\n愁卧醒还醉，滩行却复前。长年殊可念，力尽逆风牵。"
        },
        {
            "标题": "溪上杂言",
            "作者": "陆游",
            "内容": "溪上之丘，吾可以休。溪中之舟，吾可以游。一裘虽弊可度风雪虐，一箪虽薄未有旦夕忧。媿于此心鼎食其敢饱，负其所学蝉冕增吾羞。古人谁谓不可见，黄卷犹能睹生面；百谷薿薿知稷功，九州茫茫开禹甸。巍巍成功亦何有，治乱但如翻覆手。逢时皆可致唐虞，比身管乐宁非苟。树桑酿酒蕃鸡豚，是中端有王业存。一朝遇合得施设，千载始知吾道尊。"
        },
        {
            "标题": "戏咏西州风上",
            "作者": "陆游",
            "内容": "衍沃绵千里，融和被四时。蚕丛角歌吹，石室盛书诗。绿树藏渔市，清江遶佛祠。吾行更堪乐，载酒上蟆颐。"
        },
        {
            "标题": "溪上避暑",
            "作者": "陆游",
            "内容": "暮年事业转悠悠，尽日投竿杜若洲。世上漫言天爱酒，古来宁有地埋忧？全家只合云山老，万事空惊岁月遒。褫带脱冠犹病喝，正平颇忆著岑牟。"
        },
        {
            "标题": "溪行二首 其二",
            "作者": "陆游",
            "内容": "疏钟度莽苍，远火耿微茫。岁暮水归壑，夜寒天霣霜。\n人生一虫臂，世路几羊肠。老大忘绳检，狂歌尽意长。"
        },
        {
            "标题": "秋晚",
            "作者": "陆游",
            "内容": "庭草犹残绿，溪枫已半丹。谁知此翁健，又见一年寒。幻境槐安梦，危机竹节滩。如今浑过尽，摩腹且加餐。"
        },
        {
            "标题": "溪上露坐",
            "作者": "陆游",
            "内容": "水际风生爽拂裾，比邻自集不劳呼。昏鸦杳杳飞初定，远树离离望欲无。新竹出林时解箨，小荷翻露已成珠。桥东一径苍苔滑，归舍还须稚子扶。"
        },
        {
            "标题": "溪上小雨",
            "作者": "陆游",
            "内容": "我是人间自在人，江湖处处可垂纶。扫空紫陌红尘梦，收得烟蓑雨笠身。"
        },
        {
            "标题": "溪上醉吟",
            "作者": "陆游",
            "内容": "行行不知溪路深，但怪素月生遥岑。不辞醉袖拂花絮，与子更醉青萝阴。"
        },
        {
            "标题": "溪月",
            "作者": "陆游",
            "内容": "天风吹发冷飕飕，独向沙边上钓舟。愁绝平羌江上月，向人依旧半轮秋。"
        },
        {
            "标题": "习懒自咎",
            "作者": "陆游",
            "内容": "习懒多遗事，时能害睡眠。獾骄残竹笋，鼠横啮床毡。\n猧子巡篱落，狸奴护简编。人间有俊物，求买敢论钱。"
        },
        {
            "标题": "鹧鸪天（薛公肃家席上作·七之七）",
            "作者": "陆游",
            "内容": "南浦舟中两玉人。谁知重见楚江滨。凭教后苑红牙版，引上西川绿锦茵。\n\n才浅笑，却轻颦。淡黄杨柳又催春。情知言语难传恨，不似琵琶道得真。"
        },
        {
            "标题": "溪园",
            "作者": "陆游",
            "内容": "跌宕欲忘形，溪园半醉醒。静看猿哺果，闲爱鹤梳翎。短榻水纹簟，虚斋山字屏。更须新月夜，风露对青冥。"
        },
        {
            "标题": "羲农",
            "作者": "陆游",
            "内容": "羲农去不反，释老似而非。太息众皆醉，逝将谁与归？经时忘肉味，尽日掩柴扉。安得同心者，灯前语造微？"
        },
        {
            "标题": "喜事",
            "作者": "陆游",
            "内容": "武夷老子雪垂肩，喜事何曾减少年。鹦鹉螺深翻细浪，辟邪炉暖起微烟。幽花滴露沾纱帽，乱絮凭风扑画船。虎豹九关君勿叹，未妨一笑住壶天。"
        },
        {
            "标题": "喜小儿病愈",
            "作者": "陆游",
            "内容": "一床共置朝回笏，百屋常堆用剩钱。何似吾家好儿子，吟哦相伴短檠前。"
        },
        {
            "标题": "喜小儿病愈",
            "作者": "陆游",
            "内容": "喜见吾家玉雪儿，今朝竹马遶廊嬉。也知笠泽家风在，十岁能吟病起诗。"
        },
        {
            "标题": "纵笔四首 其三",
            "作者": "陆游",
            "内容": "薙草除枯叶，劳人亦动心。无愁疏把酒，习懒罢弹琴。\n濯垢临溪水，追凉就木阴。常寻省力处，外物孰能侵。"
        },
        {
            "标题": "病愈",
            "作者": "陆游",
            "内容": "倦榻呻吟每自哀，占蓍来告出余灾。自能洗研拂书几，时亦折花寻酒杯。久类寒蛟潜岫穴，忽如老马喷风埃。霜晴烂熳东窗日，一笑山坡访早梅。"
        },
        {
            "标题": "夏日五鼓起戏书",
            "作者": "陆游",
            "内容": "老鸡喔喔桑树颠，明星磊磊茅屋边。我兴视夜不复眠，坐看朝暾浴虞渊。开窗清风来穆然，拂几洗研整蠹编。火云崔嵬忽满天，安得羲和徐著鞭！"
        },
        {
            "标题": "戏遣老懹",
            "作者": "陆游",
            "内容": "平生碌碌本无奇，况是年垂九十时。阿囝略如郎罢老，稚孙能伴太翁嬉。花前骑竹强名马，阶下埋盆便作池。一笑不妨闲过日，叹衰忧死却成痴。"
        },
        {
            "标题": "戏答野人",
            "作者": "陆游",
            "内容": "日饮云根一脉泉，知君骨相自应仙。曲肱闲卧茅檐下，买断南山不用钱。"
        },
        {
            "标题": "小疾",
            "作者": "陆游",
            "内容": "避人便小疾，省事喜闲身。并海鱼盐聚，入秋风雨频。元知器苦窳，空有胆轮囷。轑饭聊同饱，知君不笑贫。"
        },
        {
            "标题": "戏遣老懹",
            "作者": "陆游",
            "内容": "旧袭家风号散人，晚承恩诏赐闲身。放狂泥酒都忘老，厚价收书不似贫。霜晓方惊群木脱，春晴又喜一花新。先生偶出人难遇，陌上争先看角巾。"
        },
        {
            "标题": "戏遣老怀五首 其四",
            "作者": "陆游",
            "内容": "旧袭家风号散人，晚承恩诏赐闲身。放狂泥酒都忘老，厚价收书不似贫。\n霜晓方惊群木脱，春晴又喜一花新。先生偶出人难遇，陌上争先看角巾。"
        },
        {
            "标题": "戏答野人",
            "作者": "陆游",
            "内容": "木叶凋疏天欲霜，老怀多感易凄凉。得君数语开人意，径就湖桥醉夕阳。"
        },
        {
            "标题": "戏书燕几",
            "作者": "陆游",
            "内容": "平生万事付天公，白首山林不厌穷。一枕鸟声残梦里，半窗花影独吟中。柴荆日晚犹深闭，烟火年来只仅通。水品茶经常在手，前身疑是竟陵翁。"
        },
        {
            "标题": "戏遣老懹",
            "作者": "陆游",
            "内容": "本意归来老故丘，闭门饭足何尚求？闲云一片自舒卷，幽鸟数声相应酬。但得有书时到眼，正令无酒亦忘忧。东篱偪仄才寻丈，已敌征西万户侯。"
        },
        {
            "标题": "戏遣老懹",
            "作者": "陆游",
            "内容": "清羸正怯倚阑干，纱帽还惊半指宽。日漏云端才欲暖，风催梅信又成寒。寻僧竹院逢茶熟，引鹤溪桥及雪残。只道捐书差似达，庖丁数纸尚须看。"
        },
        {
            "标题": "戏遣老懹",
            "作者": "陆游",
            "内容": "儿时万死避胡兵，敢料时清毕此生。已迫九龄身愈健，熟观万卷眼犹明。深深小坞梅初动，潋潋清溪水欲平。安得飘然从此逝，缑山风月听吹笙？"
        },
        {
            "标题": "喜郑唐老相过",
            "作者": "陆游",
            "内容": "郑子有书癖，对书百事忘，头乱不暇栉，炙冷不暇尝；持此金石心，力求古文章，吟哦屈宋作，蚤夜声琅琅。方挥却日戈，耻窥及肩墙。不见今六年，所得非复常。扁舟夜过我，剧论神激扬。徐出二三篇，稊米於太仓，已足起衰懦，黑丝生鬓霜；使得尽见之，殆可鍼膏肓。愿子继自今，勿惜倾锦囊。因来数为寄，岁晚慰所望。"
        },
        {
            "标题": "喜雨",
            "作者": "陆游",
            "内容": "黄尘赤日欲忘生，一夜新凉满锦城。雨急骤增车辙水，泥深渐壮马蹄声。蚊蝇敛迹知无地，灯火於人顿有情。市远鸡豚不须问，小畦稀甲已堪烹。"
        },
        {
            "标题": "书叹",
            "作者": "陆游",
            "内容": "遗蝗出境乐秋成，多稼登场喜雨晴。暗笑衰翁不解事，犹怀万里玉关情。"
        },
        {
            "标题": "戏述渊鸿渐遗事",
            "作者": "陆游",
            "内容": "桑苎柴桑一世豪，区区玩物亦徒劳。品茶未及毁茶妙，饮酒何如止酒高？"
        },
        {
            "标题": "戏作野兴",
            "作者": "陆游",
            "内容": "省事贫犹富，宽怀客胜家。充虚一箪饭，遣睡半瓯茶。有兴闲垂钓，逢欢醉插花。皋桥亦可死，处处是生涯。"
        },
        {
            "标题": "戏咏村居",
            "作者": "陆游",
            "内容": "歌起陂头正插秧，梯斜篱外又劙桑。日长处处莺声美，岁乐家家麦饭香。林杏半丹禁宿雨，丛萱自歛避斜阳。北窗合是羲皇上，已置临风八尺床。"
        },
        {
            "标题": "临川绝无佳酒时得一醉戏书",
            "作者": "陆游",
            "内容": "有酒时剧饮，无酒徒浩歌。庭花五六株，老子独婆娑。谁云苦寂寞，在我亦已多。管弦万二千，一笑谢天魔。梦作青城去，翠磴扪松萝。又为平羌游，素月沉烟波。觉来抚几叹，奈此桎梏何！流年不贷人，去去如飞梭。"
        },
        {
            "标题": "戏作绝句以唐人句终之",
            "作者": "陆游",
            "内容": "静对煎茶灶，闲疏洗药泉。回头问童子：今夕是何年？"
        },
        {
            "标题": "戏作野兴六首 其五",
            "作者": "陆游",
            "内容": "出户语邻叟，与卿同一愚。逢人即如旧，临事不胜迂。\n发白花犹插，囊空酒亦沽。回思五十载，何处有荣枯。"
        },
        {
            "标题": "重阳",
            "作者": "陆游",
            "内容": "照江丹叶一林霜，折得黄花更断肠。商略此时须痛饮，细腰宫畔过重阳。"
        },
        {
            "标题": "虾蟆碚",
            "作者": "陆游",
            "内容": "不肯爬沙桂树边，朵颐千古向岩前。巴东峡里最初峡，天下泉中第四泉。啮雪饮冰疑换骨，掬珠弄玉可忘年。清游自笑何曾足，叠鼓冬冬又解船。"
        },
        {
            "标题": "戏作治生绝句",
            "作者": "陆游",
            "内容": "治生何用学陶朱，少许能悭便有余。措酒已停晨服药，省油仍废夜观书。"
        },
        {
            "标题": "戏作野兴",
            "作者": "陆游",
            "内容": "久已挂吾冠，江边岁又残。心惟无愧怍，身取不饥寒。小酌三杯足，安居一席宽。东冈有泉脉，携杖试寻看。"
        },
        {
            "标题": "戏作贫诗",
            "作者": "陆游",
            "内容": "垂老贫弥甚，虚教遇太平。杜闲无马穴，釜冷有鱼生。妾病常停织，儿饥屡辍耕。痴顽惟此老，未废浩歌声。"
        },
        {
            "标题": "新津小宴之明日欲游修觉寺以雨不果呈范舍人",
            "作者": "陆游",
            "内容": "风雨长亭话别离，忍看清泪湿燕脂。酒光摇荡歌云暖，不似西楼夜宴时。"
        },
        {
            "标题": "峡口夜坐",
            "作者": "陆游",
            "内容": "三峡至此穷，两壁犹峭立。估船无时行，妇盎有夜汲。风生树影动，月碎水流急。草根缀微露，萤火飞熠熠。吾行已四旬，才抵楚西邑。浩歌散郁陶，还舟觉衣湿。"
        },
        {
            "标题": "戏作野兴",
            "作者": "陆游",
            "内容": "今年病微减，耕稼乐江村。灯炎耿破屋，砍呼围老盆。常时但葵苋，盛馔有鸡豚。客散茅檐寂，蹒跚自闭门。"
        },
        {
            "标题": "戏咏落花",
            "作者": "陆游",
            "内容": "终年栽接待新春，一日随风委路麈。愁杀主翁渠不管，争如只作看花人。"
        },
        {
            "标题": "戏咏村居",
            "作者": "陆游",
            "内容": "马迹车声断已无，邻翁笑语自相呼。衣裁大布如亭长，船设低篷学钓徒。愍物欲师僧施食，畏人愁报吏催租。陈蕃壮志消磨尽，一室从今却扫除。"
        },
        {
            "标题": "戏作贫诗二首 其一",
            "作者": "陆游",
            "内容": "垂老贫弥甚，虚教遇太平。灶闲无马穴，釜冷有鱼生。\n妾病常停织，儿饥屡辍耕。痴顽惟此老，未废浩歌声。"
        },
        {
            "标题": "戏咏园中春草",
            "作者": "陆游",
            "内容": "离离幽草自成丛，过眼儿童采撷空。不知马兰入晨俎，何似燕麦摇春风？"
        },
        {
            "标题": "戏作野兴",
            "作者": "陆游",
            "内容": "有酒皆堪醉，无山不可庐。遂初成近赋，孤愤悔前书。湘寺分经帙，庐山寄药鉏。江头霜叶满，诗兴属骑驴。"
        },
        {
            "标题": "戏作野兴",
            "作者": "陆游",
            "内容": "出户语邻叟：与卿同一愚。逢人即如旧，临事不胜迂。发白花犹插，囊空酒亦沽。回思五十载，何处有荣枯？"
        },
        {
            "标题": "系船",
            "作者": "陆游",
            "内容": "高树滴残雨，丛芦生夕风。惰游贫有自，老钝学无功。岁月诗编里，江湖旅色中。烟村系船处，邂逅得渔翁。"
        },
        {
            "标题": "戏咏园中春草",
            "作者": "陆游",
            "内容": "童子争寻鹁鸽饭，医翁日曝虾蟆衣。欲赓楚客咏餐菊，却媿周人歌采薇。"
        },
        {
            "标题": "戏咏闲适",
            "作者": "陆游",
            "内容": "钞书字细眼犹明，捣药声清疾渐平。桐叶雨边寻断梦，菊花香里散余酲。人间荣辱知难到，纸上兴亡看亦轻。惟恨暮年交旧少，满怀情话向谁倾？"
        },
        {
            "标题": "峡州东山",
            "作者": "陆游",
            "内容": "十年不踏东山路，今日重为放浪行。老矣判无黄鹄举，归哉惟有白鸥盟。新秧刺水农家乐，修竹环溪客眼明。已驾巾车仍小驻，绿萝亭下听莺声。"
        },
        {
            "标题": "戏赠园中花",
            "作者": "陆游",
            "内容": "横风疾雨为花厄，霁日暄风又不禁。我欲小施调燮手，酌中寒暖半晴阴。"
        },
        {
            "标题": "戏咏山阴风物",
            "作者": "陆游",
            "内容": "万里秦吴税驾迟，还乡已叹鬓成丝。城边绿树山阴道，水际朱扉夏禹祠。项里杨梅盐可彻，湘湖蓴菜豉偏宜。图经草草常堪恨，好事它年采此诗。"
        },
        {
            "标题": "新津小宴之明日欲游修觉寺以雨不果呈范舍人",
            "作者": "陆游",
            "内容": "新津渡头船欲开，山亭准拟把离杯。不如意事十八九，正用此时风雨来。"
        },
        {
            "标题": "新津小宴之明日欲游修觉寺以雨不果呈范舍人二首 其一",
            "作者": "陆游",
            "内容": "风雨长亭话别离，忍看清泪湿燕脂。酒光摇荡歌云暖，不似西楼夜宴时。"
        },
        {
            "标题": "戏书",
            "作者": "陆游",
            "内容": "柳下人家枳作篱，小姑不画入时眉。纬车声出窗扉里，正是新凉夜永时。"
        },
        {
            "标题": "戏作绝句以唐人句终之",
            "作者": "陆游",
            "内容": "雨细穿梅坞，风和上柳桥。山居无历日，今日是何朝？"
        },
        {
            "标题": "戏作贫诗",
            "作者": "陆游",
            "内容": "左券频称贷，西成少盖藏。苦饥炊稻种，缘病卖桑黄。土焙怜烟暖，藜羹爱糁香君看首阳叟，穷死亦何伤？"
        },
        {
            "标题": "戏咏闲适",
            "作者": "陆游",
            "内容": "暮秋风雨暗江津，不下书堂已过旬。鹦鹉笼寒晨自诉，狸奴毡暖夜相亲。典衣旋买修琴料，叩户时闻请药人。说与乡邻当贺我，死前长作自由身。"
        },
        {
            "标题": "秋思",
            "作者": "陆游",
            "内容": "大面山前秋笛清，细腰宫畔暮滩平。吴樯楚柁动归思，陇月巴云空复情。万里风尘旧朝士，百年铅椠老书生。水村渔市从今始，安用区区海内名。"
        },
        {
            "标题": "夏日感旧",
            "作者": "陆游",
            "内容": "五侍仙祠两挂冠，此生略有半生闲。啸歌雨笠烟蓑底，来往山村县郭间。一粒何当换凡骨，数杯且复驻颓颜。胡尘扫尽知何日，不隐箕山即华山。"
        },
        {
            "标题": "夏秋之交小舟早夜往来湖中绝句",
            "作者": "陆游",
            "内容": "小市易散无人行，茫茫湖桥惟月明。老夫解酲不用酒，自有千顷菰蒲声。"
        },
        {
            "标题": "夏秋之交小舟早夜往来湖中绝句",
            "作者": "陆游",
            "内容": "酒旆摇摇出竹篱，扁舟远赴野人期。一天风雨晚来恶，落尽白莲浑不知。"
        },
        {
            "标题": "夏日感旧",
            "作者": "陆游",
            "内容": "北窗枕簟卧陶翁，树树鸣蝉叶叶风。睡觉残书栖嬾架，浴回细葛覆熏笼。一藤未遂名山去，半卷还惊旧历空。妄想金丹君莫笑，清班曾是长仙蓬。"
        },
        {
            "标题": "夏初湖村杂题",
            "作者": "陆游",
            "内容": "门巷萧条长绿苔，经旬清坐罢传杯。麴生风味那忘得，少待吾家芍药开。"
        },
        {
            "标题": "夏初湖村杂题",
            "作者": "陆游",
            "内容": "幽禽两两已成巢，新竹森森渐放梢。稻垄作陂先蓄水，野堂防漏却添茅。"
        },
        {
            "标题": "系舟",
            "作者": "陆游",
            "内容": "地旷月明铺素练，霜寒河浅拂轻绡。手扶万里天坛杖，夜过前村禹会桥。"
        },
        {
            "标题": "夏日晨起",
            "作者": "陆游",
            "内容": "华胥归路万山青，拈得乌藤绕舍行。两眦尚余残睡美，一襟初受晓凉生。阴阴院落新桐影，寂寂房栊乳燕声。已罢小餐停卯酒，龟肠蝉腹不胜清。"
        },
        {
            "标题": "暇日登东冈",
            "作者": "陆游",
            "内容": "双屦青芒滑，轻衫白苎凉。云生半岩润，麝过一林香。童子持棋局，厨人馈粟浆。归来更清绝，淡月满林塘。"
        },
        {
            "标题": "夏秋之交小舟早夜往来湖中绝句",
            "作者": "陆游",
            "内容": "鸡头累累如大珠，红草绿荷风味殊。天与杨梅成二絻，吾乡独有异乡无。"
        },
        {
            "标题": "夏日感旧",
            "作者": "陆游",
            "内容": "独居无复客嘲边，终日颓然饱即眠。护砚小屏山缥缈，摇风团扇月婵娟。桐阴忽见翻双鹊，石罅时闻落细泉。避暑不须河朔饮，转头即见早秋天。"
        },
        {
            "标题": "夏末野兴",
            "作者": "陆游",
            "内容": "漠漠川云阖复开，天公试手挽秋回。参差小市林边出，缥缈疏钟雨外来。土塯饭香供晚饷，布帘字大卖新醅。归舟自逐轻鸥去，不用城笳抵死催。"
        },
        {
            "标题": "夏秋之交小舟早夜往来湖中绝句",
            "作者": "陆游",
            "内容": "谯门鼓角寺楼钟，一一风传到短蓬。唤得放翁残酒醒，锦囊诗草不教空。"
        },
        {
            "标题": "夏秋之交小舟早夜往来湖中绝句",
            "作者": "陆游",
            "内容": "娥江道上欲三更，垣屋参差闭月明。倚柂赋诗无杰思，断肠分付棹歌声。"
        },
        {
            "标题": "夏秋之交小舟早夜往来湖中绝句",
            "作者": "陆游",
            "内容": "河汉横斜斗柄低，啼鸦掠水未成栖。怪生凄爽侵肌骨，船系秦皇酒瓮西。"
        },
        {
            "标题": "系舟",
            "作者": "陆游",
            "内容": "系舟江浦待潮平，叹息无人共月明。历尽世间多少事，飘然依旧老书生。"
        },
        {
            "标题": "夏秋之交小舟早夜往来湖中绝句",
            "作者": "陆游",
            "内容": "恰听残蝉禹寺门，又看新月石帆村。後来复有龟堂老，千载犹应此意存。"
        },
        {
            "标题": "夏秋之交小舟早夜往来湖中绝句",
            "作者": "陆游",
            "内容": "横林渺渺夜生烟，野水茫茫远拍天。菱唱一声惊梦断，始知身在钓鱼船。"
        },
        {
            "标题": "夏日感旧",
            "作者": "陆游",
            "内容": "吴人那惯粟浆酸，茶碗聊沾舌本乾。身病不堪闲客搅，日长惟忆异书看。流年冉冉谁能驻？长夏迢迢亦已残。步有新船君贺我，西风先梦上严滩。"
        },
        {
            "标题": "暇日行城上同行追不能及",
            "作者": "陆游",
            "内容": "疾步登城殊未衰，欣然一笑掷筇枝。正当闲似白鸥处，不减健如黄犊时。秋野烟云横惨淡，暮天楼阁倚参差。高吟醉舞忘归去，乞与丹青画怪奇。"
        },
        {
            "标题": "夏秋之交小舟早夜往来湖中绝句",
            "作者": "陆游",
            "内容": "七月湖中风露新，临流闲照白纶巾。荷花折尽浑闲事，老却蓴丝最恼人。"
        },
        {
            "标题": "夏夜风雨极凉枕上口占",
            "作者": "陆游",
            "内容": "北窗八尺卧文藤，夜雨生凉洗郁蒸。袅袅清愁萦断角，悠悠孤梦伴残灯。羸躯垂老嗟焉往，公论犹存似可凭。聊向斯文图不朽，未甘粥饭学山僧。"
        },
        {
            "标题": "夏日幽居",
            "作者": "陆游",
            "内容": "赤日黄尘一点无，负山临水是幽居。爽如瑞露零仙掌，清似寒冰贮玉壶。孤艇过时惊宿鹭，湿烟深处乱风蒲。翛然欲弃人间去，天际联翩谁与俱？"
        },
        {
            "标题": "夏夜不寐有赋",
            "作者": "陆游",
            "内容": "急雨初过天宇湿，大星磊落才数十。饥鹘掠檐飞磔磔，冷萤堕水光熠熠。丈夫无成忽老大，箭羽凋零剑锋涩。徘徊欲睡复起行，三更犹凭阑干立。"
        },
        {
            "标题": "夏日十二首 其五",
            "作者": "陆游",
            "内容": "闷欲远游身苦懒，病思闲话客谁过。北窗一枕差堪乐，无奈茶杯作祟何。"
        },
        {
            "标题": "夏日杂咏四首 其二",
            "作者": "陆游",
            "内容": "兀兀从谁语，"
        },
        {
            "标题": "夏日杂题",
            "作者": "陆游",
            "内容": "情怀万里长征客，身世连床旦过僧。熟计书空成咄咄，不如任运去腾腾。"
        },
        {
            "标题": "夏夜起坐南亭达晓不复寐",
            "作者": "陆游",
            "内容": "风露青冥近九秋，脱巾扶杖冷飕飀。曲阑影外巴山月，画角声中楚塞愁。巢燕并栖高栋稳，潜鱼时跃小池幽。悠然坐待江城晓，红日将升碧雾浮。"
        },
        {
            "标题": "夏夜纳凉",
            "作者": "陆游",
            "内容": "河汉微茫月渐低，风声正在草堂西。莎根唧唧虫相吊，木末翻翻鹊未栖。屯甲近闻如积水，守关不假用丸泥。孤臣报国嗟无地，只有东皋更饱犁。"
        },
        {
            "标题": "夏日六日（其三）",
            "作者": "陆游",
            "内容": "溪涨清风拂面，月圆繁星满天。数只船横浦口，声声笛起山前。"
        },
        {
            "标题": "夏日十二首 其四",
            "作者": "陆游",
            "内容": "动身尚懒那堪事，学古无成罢读书。枕上侧眠听语燕，池边小立看游鱼。"
        },
        {
            "标题": "夏日杂题",
            "作者": "陆游",
            "内容": "一枝黎峒桄榔杖，二寸羊城蝳蝐冠。万里来为老人寿，始知天地不胜宽。"
        },
        {
            "标题": "夏日六言",
            "作者": "陆游",
            "内容": "退士自应客少，幽居不厌椽低。未说盘堆玉脍，且看臼捣金虀。"
        },
        {
            "标题": "夏日晚兴",
            "作者": "陆游",
            "内容": "高挂虚窗对绿池，鸟啼声歇柳阴移。含风珍簟闲眠处，叠雪轻衫新浴时。泉冷甘瓜开碧玉，手香素藕罥长丝。夕阳四面渔歌起，又赴邻翁把钓期。"
        },
        {
            "标题": "夏秋之交小舟早夜往来湖中绝句",
            "作者": "陆游",
            "内容": "梦笔桥东夜系船，残灯耿耿不成眠。千年未息灵胥怒，卷地潮声到枕边。"
        },
        {
            "标题": "夏日杂咏",
            "作者": "陆游",
            "内容": "蒲苇萧萧晚，楸梧肃肃阴。山童惊大鼾，林鸟伴微吟。蛮砚深瀦墨，吴牋熟捣踸。新诗与醉帖，自笑尚童心。"
        },
        {
            "标题": "夏日杂咏",
            "作者": "陆游",
            "内容": "省事心君静，忘情眼界平。食便餐酪美，浴试葛衣轻。鹤整千年驾，鸥寻万里盟。秋风即在眼，作意上青城。"
        },
        {
            "标题": "夏日小宴",
            "作者": "陆游",
            "内容": "横吹铜笛苍龙声，双奏玉笙丹凤鸣。已判百年终醉死，要将一笑压愁生。旋移画舫破山影，高卷朱帘延月明。试问炎歊在何许，夜阑翻怯葛衣轻。"
        },
        {
            "标题": "夏夜泛舟书所见",
            "作者": "陆游",
            "内容": "山房犹复畏炎蒸，长掩柴门媿老僧。两桨去摇东浦月，一龛回望上方灯。惊飞宿鸟时呼侣，腾起长鱼有脱罾。夜半归来步松影，真成赤脚踏层冰。"
        },
        {
            "标题": "夏日杂题",
            "作者": "陆游",
            "内容": "渚蒲经雨送微馨，野鹤凌风有堕翎。归入衡门天薄暮，清沟浅浸两三星。"
        },
        {
            "标题": "夏日六言",
            "作者": "陆游",
            "内容": "醉面贪承夕露，钓竿喜近秋风。借问孤舟何处，深入芙蕖浦中。"
        },
        {
            "标题": "夏日十二首 其二",
            "作者": "陆游",
            "内容": "齿发凋零奈尔何，年光暗里易消磨。街槐正喜清阴密，巷柳还惊蠹叶多。"
        },
        {
            "标题": "夏日杂题",
            "作者": "陆游",
            "内容": "身闲欲出无如嬾，酒薄虽倾不敌愁。残暑从今无一月，剩储诗思待新秋。"
        },
        {
            "标题": "夏日昼寝梦游一院阒然无人帘影满堂惟燕蹋筝弦有声觉而闻铁铎风响璆然殆所梦也邪因得绝句",
            "作者": "陆游",
            "内容": "桐阴清润雨馀天，檐铎摇风破昼眠。梦到画堂人不见，一双轻燕蹴筝弦。"
        },
        {
            "标题": "夏夜读书自嘲",
            "作者": "陆游",
            "内容": "事业无成去日遒，只今身世付沧洲。风烟惨惨菰蒲老，星斗离离河汉流。寂寞书生学奇字，穷愁客子著春秋。白头自苦君无笑，骨朽成尘志未休。"
        },
        {
            "标题": "夏日十二首 其十一",
            "作者": "陆游",
            "内容": "幽花娅姹开还敛，小蝶翩翾去复留。贪睡畸翁俱不领，被人错唤作闲愁。"
        },
        {
            "标题": "夏日杂咏",
            "作者": "陆游",
            "内容": "闲居自无客，况复暑如焚。百折赴溪水，数峰当户云。幽寻穷鹿径，静钓杂鸥群。旧爱南华语，今方践所闻。"
        },
        {
            "标题": "夏日杂咏",
            "作者": "陆游",
            "内容": "兀兀从谁语？??寄一床。不嗟头似葆，但苦汗如浆。欹枕风生竹，勾帘日转廊。非由静胜热，本体自清凉。"
        },
        {
            "标题": "夏日湖上",
            "作者": "陆游",
            "内容": "乌帽筇枝散客愁，不妨胥史杂沙鸥。迎风枕簟平欺暑，近水帘栊探借秋。茶灶远从林下见，钓筒常向月中收。江湖四十余年梦，岂信人间有蜀州。"
        },
        {
            "标题": "夏日睡起",
            "作者": "陆游",
            "内容": "簟纹似秋水，含风蹙微漪。帐幅如春烟，缥缈不受吹。团扇堕枕边，皎皎素月晖。非睡复非觉，心定息自迟。茶熟我亦起，寒泉掬珠玑。浮瓜空把玩，甚矣今年衰！"
        },
        {
            "标题": "夏日十二首 其九",
            "作者": "陆游",
            "内容": "蘋生洲渚微风起，梅熟园林细雨来。咫尺柴门常懒出，不教拄杖损苍苔。"
        },
        {
            "标题": "夏日杂题",
            "作者": "陆游",
            "内容": "檐前桐影偏宜夏，叶底蝉声渐报秋。莫道衰翁怯风露，也能觅醉水边楼。"
        },
        {
            "标题": "夏日六言",
            "作者": "陆游",
            "内容": "我是百年遗老，扫空一梦浮名。未到终南二华，且入天台四明。"
        },
        {
            "标题": "夏日杂题",
            "作者": "陆游",
            "内容": "天随手不去朱黄，辟蠹芸编细细香。今夕短檠须暂设，北窗风雨送微凉。"
        },
        {
            "标题": "志公院在剑门东五里院东石壁间有若僧负杖者",
            "作者": "陆游",
            "内容": "江东争夺缠妖祲，哀哉斯民乱方甚。锦幪老人盖古佛，现身为作大慈荫。萧翁八十尚儿痴，旛盖锺螺闹中禁。当时此老默笑渠，大法栋梁身独任。杖头示人三转语，开口丧身如饮鸩。纷纷放弑但可怜，何曾为汝陈符谶。"
        },
        {
            "标题": "夏日杂题",
            "作者": "陆游",
            "内容": "憔悴衡门一秃翁，回头无事不成空。可怜万里平戎志，尽付萧萧暮雨中。"
        },
        {
            "标题": "夏日杂题六首 其三",
            "作者": "陆游",
            "内容": "新缝细葛作蚊裯，簟展风漪凛欲秋。啼鸟一声呼梦断，依然书卷在床头。"
        },
        {
            "标题": "夏日杂题八首 其六",
            "作者": "陆游",
            "内容": "身闲欲出无如懒，酒薄虽倾不敌愁。残暑从今无一月，剩储诗思待新秋。"
        },
        {
            "标题": "醉卧道傍",
            "作者": "陆游",
            "内容": "烂醉今朝卧道傍，乡闾共为护牛羊。高怀那遣群儿觉，至理真能万事忘。唤起瘦躯犹嵬峨，扶归困睫更芒洋。冻齑快嚼茆檐下，拍手从人笑老狂。"
        },
        {
            "标题": "夏中杂兴",
            "作者": "陆游",
            "内容": "遣信邀邻父，随宜具小餐。草燔豚肉美，瓮压酒醅浑。易致商山皓，难招楚泽魂。嗟予亦衰矣，心事与谁论？"
        },
        {
            "标题": "夏日杂题",
            "作者": "陆游",
            "内容": "东吴五月黄梅雨，南浦孤舟白发翁。貂插朝冠金络马，多年不入梦魂中。"
        },
        {
            "标题": "先主庙次唐贞元中张俨诗韵",
            "作者": "陆游",
            "内容": "吴蜀本唇齿，悲哉乃连兵。尽锐下三硖，谁使复两京？"
        },
        {
            "标题": "夏日杂题",
            "作者": "陆游",
            "内容": "一叶两叶病木霣，一点两点疏萤流。水底星河秋脉脉，发根风露夜飕飕。"
        },
        {
            "标题": "先少师宣和初有赠晁公以道诗云奴爱才如萧",
            "作者": "陆游",
            "内容": "仕不逢时勇退耕，闭门自号景迂生。远闻佳士辄心许，老见异书犹眼明。奴爱才如萧颖士；婢知诗似郑康成。早孤遇事偏多感，欲续残章涕已倾。"
        },
        {
            "标题": "夏日杂题六首 其六",
            "作者": "陆游",
            "内容": "一叶两叶病木霣，一点两点疏萤流。水底星河秋脉脉，发根风露夜飕飕。"
        },
        {
            "标题": "夏中杂兴",
            "作者": "陆游",
            "内容": "心慕羲农世，躬行黄老言。采椽聊筑舍，横木即为门。短发冠龟屋，空床枕竹根。从来薄世味，染指肯尝鼋？"
        },
        {
            "标题": "夏日杂题",
            "作者": "陆游",
            "内容": "疏疏窗似秋蛩室，叠叠书如春鹊巢。大耋何妨尚弦诵，小诗时亦杂谈嘲。"
        },
        {
            "标题": "先主庙次唐贞元中张俨诗韵",
            "作者": "陆游",
            "内容": "猾贼挟至尊，天命矜在己。岂知高帝业，煌煌汉中起。"
        },
        {
            "标题": "十月十五夜对月",
            "作者": "陆游",
            "内容": "离海月盈丈，寒光万里明。众星歛欲尽，一镜独徐行。重露滴松鬣，高风吹鹤声。老来殊畏冷，不尽倚阑情。"
        },
        {
            "标题": "闲行至西山民家",
            "作者": "陆游",
            "内容": "秋林半丹叶，秋草多碧花。隔山五六里，临水两三家。罾鱼与伐荻，各自有生涯。平池散雁鹜，绕舍栽桑麻。客至但举手，土釜煎秋茶。城中不如汝，切莫慕浮夸。"
        },
        {
            "标题": "闲居初冬作",
            "作者": "陆游",
            "内容": "香碗蒲团又一新，天将闲处著闲身。东窗换纸明初日，南圃移花及小春。妇女晨炊动井臼，儿童夜诵聒比邻。早知闾巷无穷乐，悔不终身一幅巾。"
        },
        {
            "标题": "先大父以元佑乙亥寓居妙明僧舍後百余年当嘉",
            "作者": "陆游",
            "内容": "楚公仙去几秋风！巷陌萧条旧隐空。遗老即今无处觅，断香残照泪痕中。"
        },
        {
            "标题": "先主庙次唐贞元中张俨诗韵",
            "作者": "陆游",
            "内容": "洛阳化为灰，棘生铜驼陌。讨贼志不成，父老泣陵柏。"
        },
        {
            "标题": "夏中杂兴",
            "作者": "陆游",
            "内容": "出赴盟鸥社，归寻梦蝶床。愚为度世术，闲是养生方。休歇书中癖，消磨酒後狂。远游亦已矣，不复解轻装。"
        },
        {
            "标题": "夏夜枕上",
            "作者": "陆游",
            "内容": "卧听残更下丽谯，虽非遥夜亦迢迢。正令展转无安枕，犹胜龙锺趁早朝。"
        },
        {
            "标题": "夏日杂题",
            "作者": "陆游",
            "内容": "衰疾沉绵短鬓疏，凄凉圯上一编书，中原久陷身垂老，付与囊中饱蠹鱼。"
        },
        {
            "标题": "闲步至鞠场值小雪",
            "作者": "陆游",
            "内容": "倒尽床头酒半罂，笑呼筇杖共闲行。梅花照水为谁瘦，雪片倚风如许轻。孟德遇冬思射猎，广文垂老谢才名。归来跨火西窗下，独数城楼长短更。"
        },
        {
            "标题": "夏中杂兴",
            "作者": "陆游",
            "内容": "小响风吹叶，微痕雨点池。兴来闲弄笛，客散自收棋。忽忽寻残梦，时时足小诗。出门俄已暮，忘却野人期。"
        },
        {
            "标题": "夏中杂兴",
            "作者": "陆游",
            "内容": "处世如灰冷，持心似砥平。盘餐无宿戒，香火有常程。樵父供藜杖，陶人售瓦檠。经旬常苦雨，啸傲送余生。"
        },
        {
            "标题": "闲居书事",
            "作者": "陆游",
            "内容": "园林绿叶一番新，桃李吹成陌上尘。玩易焚香消永日，听琴煮茗送残春。隐居正欲求吾志，大患元因有此身。堪笑痴人营富贵，百年赢得冢前麟。"
        },
        {
            "标题": "闲咏园中草木",
            "作者": "陆游",
            "内容": "日高未办续晨炊，一碗村醅且疗饥。盘箸索然君勿笑，桑间紫椹正累累。"
        },
        {
            "标题": "闲中戏赋村落景物",
            "作者": "陆游",
            "内容": "覆筱初成屋，编荆旋作门。孤云生钓濑，微雨过棋轩。柳种来傍县，花栽乞近村。石欹聊可坐，地褊不成园。酒榼刳枫瘿，香炉断竹根。海鸥呼可下，陇鸟教能言。抟饭迎双鹤，联绦系小猿。山家虽寂寞，随事有盘餐。"
        },
        {
            "标题": "怡斋",
            "作者": "陆游",
            "内容": "东湖仲夏草树荒，屋古无人亭午凉。萱房微呀不见日，笋箨自解时吹香。野藤蟠屈入窗罅，湿菌扶疏生屋梁。跨沟数椽最幽翳，涨水及槛雨败墙。静涵青苹舞藻荇，闲立白鹭浮鸳鸯。芙蕖虽瘦亦弥漫，照眼翠盖遮红妆。水纹珍簟欲卷却，团团素扇嬾复将。天风忽送塔铃语，唤觉清梦游潇湘。"
        },
        {
            "标题": "闲中乐事",
            "作者": "陆游",
            "内容": "转老转迂疏，胸中一物无。放言夸酒圣，著论笑钱愚。扫地收松粉，全巢买鹤雏。登临未应倦，天给短筇扶。"
        },
        {
            "标题": "闲中信笔二首其一追和陈去非韵其一追和王履",
            "作者": "陆游",
            "内容": "小江之上千峰立，潮回艇子争来集。飘风忽起白浪高，急雨横吹绿蓑湿。岁丰斗酒才百钱，茆店无人惊醉眠。醒来径入乱云去，异日出看东封年。"
        },
        {
            "标题": "闲咏园中草木",
            "作者": "陆游",
            "内容": "绿侵小径蟆衣草，青络疏篱鬼带藤。未暇开编寻本草，且将名品问山僧。"
        },
        {
            "标题": "闲居自述",
            "作者": "陆游",
            "内容": "自许山翁懒是真，纷纷外物岂关身。花如解笑还多事，石不能言最可人。\n净扫明窗凭素几，闲穿密竹岸乌巾。残年自有青天管，便是无锥也未贫。"
        },
        {
            "标题": "秋兴",
            "作者": "陆游",
            "内容": "淹速从来但信缘，襟怀无日不超然。唤船渡口因闲立，待饭僧床得蹔眠。"
        },
        {
            "标题": "闲适",
            "作者": "陆游",
            "内容": "饮酒不至狂，对客不至疲，读书以自娱，不强所不知。一窗袖手坐，往往昼漏移，初非能养生，简事颇似之。四时俱可喜，最好新秋时，柴门傍野水，邻叟闲相期。"
        },
        {
            "标题": "闲趣",
            "作者": "陆游",
            "内容": "绝迹市朝外，结庐云水间。心平诗淡泊，身退梦安闲。有酒旋寻伴，无门那说关？桐江故不远，日暮趁潮还。"
        },
        {
            "标题": "闲甚戏作",
            "作者": "陆游",
            "内容": "酒尽枵樽腹，书抛委架麈。渐能闲过日，始觉老催人。玉麈王夷甫，金龟贺季真。若论方外事，终媿葛天民。"
        },
        {
            "标题": "闲趣",
            "作者": "陆游",
            "内容": "濯罢铜驼陌上尘，此生长作水云人。更贫家业犹供酒，未死年光尽属身。闭户棋声闻腷膊，卷帘山色对嶙峋。贵公漫说林间事，东路何人岸角巾？"
        },
        {
            "标题": "闲中信笔二首其一追和陈去非韵其一追和王履",
            "作者": "陆游",
            "内容": "我看浮名如脱发，誓暮收身老岩穴。座延穷鬼心不疑，炉锺横财渠自别。乐哉今为八十翁，神交园绮商山中。烹葵剥枣及时序，烂醉黍酒歌邠风。"
        },
        {
            "标题": "野步",
            "作者": "陆游",
            "内容": "蝶舞蔬畦晚，鸠鸣麦野晴。就阴时小息，寻径复微行。村妇窥篱看，山翁拂席迎。市朝那有此，一笑慰余生。"
        },
        {
            "标题": "闲中作",
            "作者": "陆游",
            "内容": "呼童按摩罢，倚壁久伸余。棋局可忘老，鸟声能起予。扫檐怜罥蝶，投饵出潜鱼。向晚明窗下，还来读旧书。"
        },
        {
            "标题": "闲思",
            "作者": "陆游",
            "内容": "沟水细无声，窗扉晚更明。帘开燕双入，人静鹊群行。青李求初至，黄醅酿已成。出门无奈嬾，不是傲公卿。"
        },
        {
            "标题": "闲思",
            "作者": "陆游",
            "内容": "毕世为农不复疑，还东六见岁阴移。闭门旋了和诗债，卖药不偿沽酒资。意倦投床效龟息，齿疏嚼饭类牛齝。兀然过日君无怪，一念功名恐过悲。"
        },
        {
            "标题": "闲意",
            "作者": "陆游",
            "内容": "柴门虽设不曾开，为怕人行损绿苔。妍日渐催春意动，好风时卷市声来。学经妻问生疏字，尝酒儿斟潋灩杯。安得小园宽半亩，黄梅绿李一时栽。"
        },
        {
            "标题": "闲中偶题",
            "作者": "陆游",
            "内容": "久矣云衢敛羽翰，退飞更觉一枝安。七千里外新闲客，十五年前旧史官。花底清歌春载酒，江边明月夜投竿。痴顽直为多更事，莫怪胸怀抵死宽。"
        },
        {
            "标题": "闲趣",
            "作者": "陆游",
            "内容": "坚闭门来又过冬，一裘且复拥龙锺。不辞陋巷如浆冷，自爱新醅似粥醲。迎妇桥边灯煜煜，赛神林外鼓冬冬。岂惟自得闲中趣，要遣儿孙世作农。"
        },
        {
            "标题": "闲中自咏",
            "作者": "陆游",
            "内容": "小艇上时皆绿水，短筇到处即青山。二十四考中书令，不换先生半日闲。"
        },
        {
            "标题": "闲中戏书三首 其一",
            "作者": "陆游",
            "内容": "粝饭从来不愿馀，还山喜遂此心初。挽河尽洗弹冠念，闭户闲雠插架书。\n一榼不妨从客饮，数椽也复是吾庐。少游细看犹多事，安用人间下泽车。"
        },
        {
            "标题": "闲中自咏",
            "作者": "陆游",
            "内容": "鹤羡清臞鸥羡闲，衡门正在水云间。无求尚恨时赊酒，有癖应缘酷爱山。细绕坡头行荦角，别分泉脉听淙潺。三更不睡看江月，恐有高人夜叩关。"
        },
        {
            "标题": "闲咏园中草木六首 其一",
            "作者": "陆游",
            "内容": "剪刀叶畔戏鱼回，帔子花头舞蝶来。领略年光属闲客，一樽自劝不须推。"
        },
        {
            "标题": "闲中偶题",
            "作者": "陆游",
            "内容": "楚泽巴山岁岁忙，今年睡足向禅房。只知闲味如茶永，不放羁愁似草长。架上汉书那复看，床头周易亦相忘。客来拈起清谈麈，且破西窗半篆香。"
        },
        {
            "标题": "闲趣",
            "作者": "陆游",
            "内容": "被拥听秋雨，儿扶上夜香。甑炊霜後稻，糟渍社前姜。马病空思路，僧归却住房。风扉久呕轧，错认橹声长。"
        },
        {
            "标题": "闲中书事",
            "作者": "陆游",
            "内容": "病过新年逐日添，清愁残醉两厌厌。惜花萎去常遮日，待燕归来始下帘。堂上清风生玉麈，涧中寒溜注铜蟾。一生留滞君休叹，意望天公本自廉。"
        },
        {
            "标题": "闲中戏书",
            "作者": "陆游",
            "内容": "钓竿风月寄沧洲，醉发荻叶秋。仕进世谁知我嬾，功名命不与人谋。衰迟更觉岁时速，疏贱空先天下忧。病骨未销谗未已，聊须周易著床头。"
        },
        {
            "标题": "闲咏园中草木六首 其三",
            "作者": "陆游",
            "内容": "一树山樱鸟啄残，悬钩半舍亦甘酸。儿童采得争来饷，应念衰翁舌本乾。"
        },
        {
            "标题": "闲游二首 其二",
            "作者": "陆游",
            "内容": "好事湖边卖酒家，杖头钱尽惯曾赊。垆边烂醉眠经日，开过红薇一架花。"
        },
        {
            "标题": "闲趣",
            "作者": "陆游",
            "内容": "饭满七缀钵，香凝百衲窗。雨声酣晓枕，灯烬落秋釭。疾竖元知遯，天魔亦已降。超然对儿子，未媿鹿门庞。"
        },
        {
            "标题": "初冬",
            "作者": "陆游",
            "内容": "落叶窗前已作堆，地炉微火拨残灰。梦中无祟败蔬圃，饭後有歌夸芋魁。袅袅清笳催日晚，萧萧新雁带寒来。更宽十日可闲出，会挈一壶寻早梅。"
        },
        {
            "标题": "斋中闲咏",
            "作者": "陆游",
            "内容": "风号万物作涛声，云截千峰似几平。多病支离仍老境，暮秋萧瑟更山城。燕觞久罢尘痕积，庭讼全稀藓晕生。莫道斋中日无事，焚香扫地又诗成。"
        },
        {
            "标题": "闲中自嘲",
            "作者": "陆游",
            "内容": "镜湖西畔有渔扉，窃比玄英似庶几。风月定交殊耐久，烟波得意可忘归。曾行万里求微禄，亦伴诸公践骇机。试问即今成底事？晨餐依旧北山藢。"
        },
        {
            "标题": "枕上",
            "作者": "陆游",
            "内容": "小疾知闲乐，微凉与睡宜。瞢腾如欲觉，展转复多时。\n四壁人声寂，疏帘日影移。诗囊与药裹，一步不相离。"
        },
        {
            "标题": "闲趣",
            "作者": "陆游",
            "内容": "同侪零落晓星稀，久住人间岂自期。衰病已成垂白叟，春寒又到牡丹时。溪边唤客闲持钓，灯下留僧共覆棋。一日转头还过却，纷纷世事不须知。"
        },
        {
            "标题": "闲思",
            "作者": "陆游",
            "内容": "小雨时时作，幽花续续红。新蝉落庭树，痴燕集屏风。傍枕抛书卷，临池下钓筒。闲中有真乐，那得叹途穷。"
        },
        {
            "标题": "闲咏园中草木",
            "作者": "陆游",
            "内容": "仲夏园中百草灵，风吹露坼各青青。劝君办取金鸦觜，不问昌阳与豨苓。"
        },
        {
            "标题": "闲适二首 其二",
            "作者": "陆游",
            "内容": "陆子居山阴，杜门辄经年。有时思出游，两屦凌风烟。\n长镵斸灵苗，大瓢挹飞泉。眼长不及寸，能著万里天。\n不饮颜常丹，不食腹果然。金丹亦弃置，我是地行仙。"
        },
        {
            "标题": "闲中书事",
            "作者": "陆游",
            "内容": "一亩山园半亩池，流年忽逮挂冠期。卖花醉叟劙红桂，种药高僧寄玉芝。午枕为儿哦旧句，晚窗留客算残棋。登庸策免多新报，老子痴顽总不知。"
        },
        {
            "标题": "闲昧",
            "作者": "陆游",
            "内容": "身似枯禅谢世麈，岂容收歛强冠巾。庾郎三韭不妨饱，晏子一裘何恨贫？栖冷每怜鸡唱早，云开初见月痕新。闲中有味君知否，熊掌驼峰未是珍。"
        },
        {
            "标题": "闲居自述",
            "作者": "陆游",
            "内容": "自许山翁嬾是真，纷纷外物岂关身。花如解笑还多事，石不能言最可人。净扫明窗凭素几，闲穿密竹岸乌巾。残年自有青天管，便是无锥也未贫。"
        },
        {
            "标题": "闲中自咏",
            "作者": "陆游",
            "内容": "鹤羡清癯鸥羡闲，衡门正在水云间。无求尚恨时赊酒，有癖应缘酷爱山。\n细绕坡头行荦确，别分泉脉听淙潺。三更不睡看江月，恐有高人夜叩关。"
        },
        {
            "标题": "闲中乐事",
            "作者": "陆游",
            "内容": "得丧略相当，幽居气味长。五穷虽偃蹇，二竖已奔忙。出甑桃花软，倾瓢竹叶香。语君真富贵，不是傲羲皇。"
        },
        {
            "标题": "闲中戏书",
            "作者": "陆游",
            "内容": "少年拜舞缀庭绅，曾见中天日月新。金印终归妄校尉，白头仍是斥仙人。修营香火三生愿，收拾风波九死身。岂但渔樵与争席，海边沤鸟亦相亲。"
        },
        {
            "标题": "闲中信笔二首 其一 追和陈去非韵",
            "作者": "陆游",
            "内容": "我看浮名如脱发，誓墓收身老岩穴。座延穷鬼心不疑，炉锤横财渠自别。\n乐哉今为八十翁，神交园绮商山中。烹葵剥枣及时序，烂醉黍酒歌邠风。"
        },
        {
            "标题": "闲中自咏",
            "作者": "陆游",
            "内容": "声名本自不关身，富贵元知与祸邻。但恨平生闲不足，再来真作卧云人。"
        },
        {
            "标题": "闲行",
            "作者": "陆游",
            "内容": "出户莽悠悠，东西本不谋。阻溪因小涉，逢店得中休。鸟没千山暝，蝉昑一院秋。诗成还自笑，信笔媿冥搜。"
        },
        {
            "标题": "闲中戏书",
            "作者": "陆游",
            "内容": "粝饭从来不愿余，还山喜遂此心初。挽河尽洗弹冠念，闭户闲雠插架书。一榼不妨从客饮，数椽也复是吾庐。少游细看犹多事，安用人间下泽车。"
        },
        {
            "标题": "闲趣",
            "作者": "陆游",
            "内容": "老子即今双白鬓，镜湖自古几青山？半窗萝月独欹枕，满院松风常掩关。天地许宽谁碍汝，琴尊是处可开颜。将行亦莫买春草，幸有一筇相伴闲。"
        },
        {
            "标题": "闲咏园中草木",
            "作者": "陆游",
            "内容": "翦刀叶畔戏鱼回，帔子花头舞蝶来。领略年光属闲客，一樽自劝不须推。"
        },
        {
            "标题": "自喜",
            "作者": "陆游",
            "内容": "了了复惺惺，蓍龟未是灵。闲中有富贵，寿外更康宁。身备乡三老，家传子一经。春回元不记，出户四山青。"
        },
        {
            "标题": "乡人或病予诗多道蜀中遨乐之盛适春日游镜湖",
            "作者": "陆游",
            "内容": "花光柳色满墙头，病酒今朝嬾出游；却就水亭开小宴，绣帘银烛看归舟。"
        },
        {
            "标题": "乡人或病予诗多道蜀中遨乐之盛适春日游镜湖",
            "作者": "陆游",
            "内容": "嫩日轻云淡沱天，扑灯过後卖花前。便从水阁杭湖去，卷起朱帘上画船。"
        },
        {
            "标题": "咸齑十韵",
            "作者": "陆游",
            "内容": "九月十月屋瓦霜，家人共畏畦蔬黄；小甖大瓮盛涤濯，青菘绿韭谨蓄藏。天气初寒手诀妙，吴盐正白山泉香。挟书旁观樨子喜，洗刀竭作厨人忙，园丁无事卧曝日，弃叶狼籍堆空廊。泥为缄封糠作火，守护不敢非时尝。人生各自有贵贱，百花开时促高宴。刘伶病酲相如渴，长鱼大肉何由荐？冻齑此际价千金，不数狐泉槐叶面。摩挲便腹一欣然，作歌聊续冰壼传。"
        },
        {
            "标题": "乡居",
            "作者": "陆游",
            "内容": "客问乡居事，久居君自知。度桥徵士悔，过社旅人悲。社散家分肉，农闲众筑陂。墙东新洗竹，我亦补藩篱。"
        },
        {
            "标题": "乡人或病予诗多道蜀中遨乐之盛适春日游镜湖",
            "作者": "陆游",
            "内容": "湖波绿似鸭头深，一日春晴直万金。好事谁家斗歌舞，方舟齐榜出花阴。"
        },
        {
            "标题": "乡人或病予诗多道蜀中遨乐之盛适春日游镜湖",
            "作者": "陆游",
            "内容": "舫子窗扉面面开，金壼桃杏间尊罍。东风忽送笙歌近，一片楼台泛水来。"
        },
        {
            "标题": "不睡",
            "作者": "陆游",
            "内容": "城远不闻钟鼓传，孤村风雨夜骚然。但悲绿酒欺多病，敢恨青灯笑不眠。水冷砚蟾初薄冻，火残香鸭尚微烟。虚窗忽报东方白，且复翻经绣佛前。"
        },
        {
            "标题": "缃梅",
            "作者": "陆游",
            "内容": "红梅眼看风吹尽，更有缃梅亦已无。天与色香天自爱，不教一点上蜂须。"
        },
        {
            "标题": "缃梅",
            "作者": "陆游",
            "内容": "疏影横斜事已非，小园日暮锁芳菲。素绡应怯东风思，故著重重浅色衣。"
        },
        {
            "标题": "缃梅",
            "作者": "陆游",
            "内容": "香似海沉黄似酒，不禁风雪最迟开。放翁欲作梅花谱，蜡屐榰筇日日来。"
        },
        {
            "标题": "小疾谢客",
            "作者": "陆游",
            "内容": "小疾深居不唤医，消摇更觉胜平时。痴人未害看周易，名士真须读楚辞。绿径风斜花片片，画廊人静雨丝丝。晚来顿觉清羸甚，自置篝炉煮粟糜。"
        },
        {
            "标题": "新晴",
            "作者": "陆游",
            "内容": "挂冠湖上遂吾初，扪腹消摇适有余。羹煮野蔬元足味，屋茨生草亦安居。市垆分熟通赊酒，邻舍情深许借驴。更喜新晴满窗日，签题重整一床书。"
        },
        {
            "标题": "项王祠",
            "作者": "陆游",
            "内容": "项里溪水声潺湲，溪上青山峨髻鬟。烟村人语虚市合，石桥日落渔樵还。堂上君王凛八尺，大冠如箕熊豹颜。筑祠不知始何代，典祀千载谁敢删？肃清亭障息剽夺，扫荡螟螣囚神奸。范增玉斗久已碎，虞姬妆面留余潸。小人平生仰遗烈，近庙欲结茅三间。时时长歌拔山曲，醉倒聊慰穷途艰。"
        },
        {
            "标题": "缃梅三首 其二",
            "作者": "陆游",
            "内容": "香似海沈黄似酒，不禁风雪最迟开。放翁欲作梅花谱，蜡屐支筇日日来。"
        },
        {
            "标题": "自叹",
            "作者": "陆游",
            "内容": "恶杀常根食，安贫但縕袍。消摇敢言达，简默本非高。入剡逢飞雪，游吴看怒涛。平生笑渔父，苦语劝餔糟。"
        },
        {
            "标题": "项里观杨梅",
            "作者": "陆游",
            "内容": "山中户户作梅忙，火齐骊珠入帝乡。细织筠笼相映发，华清虚说荔枝筐。"
        },
        {
            "标题": "项里观杨梅",
            "作者": "陆游",
            "内容": "隔岁租园不计钱，杨梅海里过年年。痴人只竞闲名利，那信三山是地仙。"
        },
        {
            "标题": "消摇",
            "作者": "陆游",
            "内容": "莫笑茆檐陋，消摇遂野情。遇魔增道力，因病悟浮生。谋食凭长鑱，论交得短檠。不知从此去，几见雁南征？"
        },
        {
            "标题": "自箴",
            "作者": "陆游",
            "内容": "带宽非复昔年腰，颊上余丹日日消。切勿更为儿戏事，解猿放鹤各消摇。"
        },
        {
            "标题": "项里观杨梅",
            "作者": "陆游",
            "内容": "溪流曲曲树阴阴，人语烟中觉坞深。把定山僧同一笑，明年强健更相寻。"
        },
        {
            "标题": "项里观杨梅",
            "作者": "陆游",
            "内容": "山前五月杨梅市，溪上千年项羽祠。小繖轻舆不辞远，年年来及贡梅时。"
        },
        {
            "标题": "小疾治药偶书",
            "作者": "陆游",
            "内容": "揠苗农害稼，过剂药伤人。此理君能造，无为万物春。"
        },
        {
            "标题": "小阁纳凉",
            "作者": "陆游",
            "内容": "侵床月白病全苏，掠面风清酒欲无。渺渺塘阴下鸥鹭，萧萧秋意满菰蒲。纵输烟渡横孤艇，也胜京尘暗九衢。莫遣良工更摹写，此诗端是卧游图。"
        },
        {
            "标题": "兰亭",
            "作者": "陆游",
            "内容": "兰亭绝胜擅吾州，病起身闲得纵游。曲水流觞千古胜，小山丛桂一年秋。\n酒酣起舞风前袖，兴尽回桡月下舟。江左诸贤嗟未远，感今怀昔使人愁。"
        },
        {
            "标题": "舍东四咏 其四 小径",
            "作者": "陆游",
            "内容": "环绕无十步，捷行财半之。安西九千里，自有著鞭时。"
        },
        {
            "标题": "小饮赏菊",
            "作者": "陆游",
            "内容": "菊得霜乃荣，性与凡草殊。我病得霜健，每却稚子扶。岂与菊同性，故能老不枯？今朝唤父老，采菊陈酒壶。举袖舞翩僊，击缶歌乌乌。秋晚遇佳日，一醉讵可无！"
        },
        {
            "标题": "小疾自警",
            "作者": "陆游",
            "内容": "老来士弗强，举箸辄作病。造物盖警之，何啻三下令。\n而我不自珍，若与疾竖竞。岂惟昧摄养，实亦阙忠敬。\n颠踣乃自诒，何用死不瞑。自今师古训，念念贵清静。\n羔豚昔所美，放斥如远佞。淖糜煮石泉，香饭炊瓦甑。\n采蔬撷药苗，巾羃相照映。膨脝亦宜戒，仅饱勿惮剩。\n隐书有至理，要使气常胜。因之戒友朋，苦语君试听。"
        },
        {
            "标题": "小饮赵园",
            "作者": "陆游",
            "内容": "少年结骑厌追欢，渐老方知一笑难。邂逅偶能成千醉，登临未觉怕春寒。高林横霭丹青幅，乱蝶争花锦绣团。满眼风光索弹压，酒杯须似蜀江宽。"
        },
        {
            "标题": "小僧乞诗",
            "作者": "陆游",
            "内容": "风前掩苒草吹香，溪上霏微雨送凉。万里安西无梦到，却寻僧话破年光。"
        },
        {
            "标题": "小市",
            "作者": "陆游",
            "内容": "小市门前沙作堤，杏花虽落不沾泥。客心尚壮身先老，江水方东我独西。蹔憩轩窗仍汛扫，远游书剑亦提携。子规应笑飘零惯，故傍茆檐尽意啼。"
        },
        {
            "标题": "小雨初霁",
            "作者": "陆游",
            "内容": "归来偶似老渊明，消渴谁怜病长卿？小雨染成芳草色，好风吹断画檐声。剪灯院落晨犹冷，卖酒楼台晚旋晴。莫道此翁游兴嬾，兰亭禹寺已关情。"
        },
        {
            "标题": "小竖醉",
            "作者": "陆游",
            "内容": "漫道樽中酒不空，歌呼谁解和衰翁？可怜小竖如猱玃，却有平阳吏舍风。"
        },
        {
            "标题": "小室晚酌",
            "作者": "陆游",
            "内容": "病不禁寒怯早霜，东斋随事具杯觞。清时宽大何妨醉，白首龙锺未减狂。枝叶扶檠山果熟，盐醯调适野蔬香。兴阑径觅华胥路，枕藉图书满一床。"
        },
        {
            "标题": "小儿入城",
            "作者": "陆游",
            "内容": "小儿破帽出求师，老父寒炉夜画诗。不耐青灯写孤影，聊呼薄酒慰长饥。我今仅守诗书业，汝勿轻捐少壮时。但恨北风如许恶，湖桥归路想流澌。"
        },
        {
            "标题": "小市",
            "作者": "陆游",
            "内容": "春风小市画桥横，桥北桥南次第行。绝景惟诗号勍敌，闲愁赖酒作长城。楼台到处灵和柳，帘幙谁家子晋笙？薄暮归来渔火闹，放翁自笑欲忘情。"
        },
        {
            "标题": "小葺村居",
            "作者": "陆游",
            "内容": "昔我作屋时，趣欲庇风雨。茆茨寒自刈，条枚细相拄。庳湿生蚍蚽，得暖森翅羽，摧挠自栋梁，朽败连柱础。邻父为我言：努力谋安处，土坚瓦可陶，步近木易取。岂知七十翁，沈痼久未愈，身世如浮沤，家舍真逆旅，一床居易足，十岁敢自许。且当复其初，浩歌卧环堵。"
        },
        {
            "标题": "小疾治药偶书",
            "作者": "陆游",
            "内容": "御戎虚上策，治疾阙全功。安得如神禹，常行无事中？"
        },
        {
            "标题": "小饮罢行至湖塘而归",
            "作者": "陆游",
            "内容": "社酒真如粥面浓，朱颜顷刻换衰容。霜轻已觉树摇落，云起始知山叠重。梅市鱼归冲雨棹，宝林人定隔城钟。此翁大似游僧样，炉暖窗深又过冬。"
        },
        {
            "标题": "小饮示座中",
            "作者": "陆游",
            "内容": "镜里萧萧两鬓衰，闲人正与老相宜。谁知剪烛焚香夜，恰是搓橙破橘时。\n莫道闭门无逸气，尚能为客诵新诗。君看江海宽多少，是处皆堪理钓丝。"
        },
        {
            "标题": "小室逃暑",
            "作者": "陆游",
            "内容": "千顷菰蒲万里风，渔翁散发卧孤蓬。何如此室才寻丈，常在冰壼雪窖中？"
        },
        {
            "标题": "小圃独酌",
            "作者": "陆游",
            "内容": "少时裘马竞豪华，岂料今为老圃家。数点霏微社公雨，两丛闲淡女郎花。诗成枕上常难记，酒满街头却易赊。自笑迩来能用短，只将独醉作生涯。"
        },
        {
            "标题": "小径",
            "作者": "陆游",
            "内容": "环遶无十步，捷行财半之。安西九千里，自有著鞭时。"
        },
        {
            "标题": "小葺居舍",
            "作者": "陆游",
            "内容": "野水枫林下，残年亦自存。刈茅支漏屋，插棘补颓垣。把钓襟灵爽，争棋笑语喧。晚窗幽兴极，共酌黍醅浑。"
        },
        {
            "标题": "小饮示座中",
            "作者": "陆游",
            "内容": "镜裹萧萧两鬓衰，闲人正与老相宜。谁知翦烛焚香夜，恰是搓橙破橘时。莫道闭门无逸气，尚能为客诵新诗。君看江海宽多少，是处皆堪理钓丝。"
        },
        {
            "标题": "小轩夏夜凉甚偶得长句呈杜叔高秀才",
            "作者": "陆游",
            "内容": "遥夜帘栊已借秋，阑干星斗挂檐头。鹊翻清影移枝宿，萤弄孤光拂簟流。榻上琴书纷枕藉，发根风露冷飕飀。故人莫笑幽居陋，此夕真从造物游。"
        },
        {
            "标题": "小圃醉中作",
            "作者": "陆游",
            "内容": "摇落园林探借春，耄期诗酒肯输人？狂时湖海犹嫌迮，达处羲农亦未淳。木叶敝身如盛服，藜羹加糁即常珍。巢由尚隐唐虞代，漫道桃源是避秦。"
        },
        {
            "标题": "小市暮归",
            "作者": "陆游",
            "内容": "爱酒行行访市酤，醉中亦有稚孙扶。林梢残叶吹都尽，烟际孤舟远欲无。野饷每思羹苜蓿，旅炊犹得饭雕胡。青山在眼何时到？堪叹年来病满躯。"
        },
        {
            "标题": "小疾自警",
            "作者": "陆游",
            "内容": "老来土弗强，举箸辄作病。造物盖警之，何啻三下令。而我不自珍，若与疾竖竞。岂惟昧摄养，实亦阙忠敬。颠踣乃自诒，何用死不瞑？自今师古训，念念贵清静。羔豚昔所美，放斥如远佞。淖糜煮石泉，香饭炊瓦甑，采蔬撷药苗，巾羃相照映。膨脝亦宜戒，仅饱勿惮剩。隐书有至理，要使气常胜。因之戒友朋，苦语君试听。"
        },
        {
            "标题": "小憩长生观饭已遂行",
            "作者": "陆游",
            "内容": "清绝长生观，再游疑後身。人间空石劫，物外自壶春。道士青精饭，先生乌角巾。回头增怅望，倦马扑征尘。"
        },
        {
            "标题": "小市",
            "作者": "陆游",
            "内容": "小市狂歌醉堕冠，南山山色跨牛看。放翁胸次谁能测，万里秋空未是宽。"
        },
        {
            "标题": "小疾偶书",
            "作者": "陆游",
            "内容": "书生本愿致时康，自怪秋来疾在床。胸次岂无医国策，囊中幸有活人方。但知元气为根本，正使长生亦秕糠。竖子何劳一除扫，区区犹欲恃膏肓。"
        },
        {
            "标题": "兰亭",
            "作者": "陆游",
            "内容": "兰亭绝境擅吾州，病起身闲得纵游。曲水流觞千古胜，小山丛桂一年秋。酒酣起舞风前袖，兴尽回桡月下舟。江左诸贤嗟未远，感今怀昔使人愁。"
        },
        {
            "标题": "小舟过御园",
            "作者": "陆游",
            "内容": "圣主忧民罢露台，春风别苑昼常开。尽除曼衍鱼龙戏，不禁刍荛雉兔来。水鸟避人横翠霭，宫花经雨委苍苔。残年自喜身强健，又作清都梦一回。"
        },
        {
            "标题": "晓出湖边摘野蔬",
            "作者": "陆游",
            "内容": "浩歌振履出茅堂，翠蔓丹芽采撷忙。且胜堆盘供苜蓿，未言满斛进槟榔。行迎风露衣巾爽，净洗膻荤匕箸香。著句夸张君勿笑，故人方厌太官羊。"
        },
        {
            "标题": "舟行鄿黄间雨霁得便风有感",
            "作者": "陆游",
            "内容": "天青云白十分晴，帆饱舟轻尽日行。江底鱼龙贪昼睡，淮南草木借秋声。好山缥缈何由住，华发萧条只自惊。莫怪时人笑疏嬾，宦情元不似诗情。"
        },
        {
            "标题": "小园独酌",
            "作者": "陆游",
            "内容": "横林摇落微弄丹，深院萧条作小寒。秋气已高殊可喜，老怀多感自无欢。鹿初离母斑犹浅，橘乍经霜味尚酸。小酌一卮幽兴足，岂须落佩与颓冠？"
        },
        {
            "标题": "小舟过御园",
            "作者": "陆游",
            "内容": "水殿西头起砌台，绿杨闹处杏花开。箫韶本与人同乐，羽卫才闻岁一来。鷁首波生涵藻荇，金铺雨後上莓苔。远臣侍宴应无日，目断尧云到晚回。"
        },
        {
            "标题": "小舟自红桥之南过吉泽归三山",
            "作者": "陆游",
            "内容": "霏霏寒雨数家村，鸡犬萧然昼闭门。它日路迷君勿恨，人间随处有桃源。"
        },
        {
            "标题": "夜半池上作",
            "作者": "陆游",
            "内容": "夜永空斋睡不成，起扶藤杖傍池行。露浓双鹊移枝宿，风急孤萤堕草明。断续更筹传古戍，纵横河汉接高城。寒泉未漱神先爽，静听铜瓶汲井声。"
        },
        {
            "标题": "晓出遇猎徒有作",
            "作者": "陆游",
            "内容": "出门万瓦粲晨霜，忽忆行军起裹创。卖剑买牛身已老，搴旗斩将梦犹狂。奇才古有潜屠肆，豪气今谁寓猎场？狐兔草间何足问，合留长箭射天狼。"
        },
        {
            "标题": "小舟自红桥之南过吉泽归三山",
            "作者": "陆游",
            "内容": "六月芙蕖正盛时，画船长记醉题诗。世间好景元无尽，霜落荷枯又一奇。"
        },
        {
            "标题": "小雨偶出邻里小儿竞随吾後不知其意何也",
            "作者": "陆游",
            "内容": "云生海澨初飞雨，日漏山椒旋作晴。箬笠芒鞋桥下路，儿童争逐放翁行。"
        },
        {
            "标题": "小园新晴",
            "作者": "陆游",
            "内容": "散发阳狂不计年，园林只在小窗前。断虹千尺卷残雨，新月一钩生暮天。腊酿拆泥留客醉，山茶落磑唤儿煎。物华心赏元无尽，剩住人间作地仙。"
        },
        {
            "标题": "小园新晴",
            "作者": "陆游",
            "内容": "衰病犹烦药石功，残春终日在园中。地偏幽草为谁绿？雨霁新花如许红。足蹇扶持须稚子，杯深暖热赖邻翁。此身虽向闲中老，若比休休却未同。"
        },
        {
            "标题": "小园竹间得梅一枝",
            "作者": "陆游",
            "内容": "若耶溪边鹤发叟，流落一生端坐口。如今不怕桃李嗔，更因竹君得梅友。岭头羁旅万里愁，江上凄凉一杯酒。枝横澹月影在地，蕊插乌巾香馥手。交情岁晚金石坚，孤操凛然真耐久。荒山野水终自得，银烛金壶亦何有？梦魂不接庄周蝶，心事肯付张绪柳？晚来画角动高城，起舞聊为放翁寿。"
        },
        {
            "标题": "世上",
            "作者": "陆游",
            "内容": "世上悠悠东逝波，金丹将奈鬓丝何！墙头杨柳知秋早，窗外芭蕉受雨多。伏枥自应如老骥，还乡元欲借明驼。吾棋一局千年事，从使旁观烂斧柯。"
        },
        {
            "标题": "晓出南山",
            "作者": "陆游",
            "内容": "久向人间触骇机，敛收孤迹早宜归。亡羊未恨补牢晚，搏虎深知攘臂非。明月长庚天欲晓，新桐清露暑犹微。扁舟蓑笠平生事，莫羡黄金带十围。"
        },
        {
            "标题": "小园独酌",
            "作者": "陆游",
            "内容": "横林摇落弄微丹，深院萧条作小寒。秋气已高殊可喜，老怀多感自无欢。\n鹿初离母斑犹浅，橘乍经霜味尚酸。小酌一卮幽兴足，岂须落佩与颓冠。"
        },
        {
            "标题": "晓出城东",
            "作者": "陆游",
            "内容": "渺渺长江下估船，亭亭孤塔隐苍烟。不堪异县萧条地，更遇初寒惨澹天。巾褐已成归有约，箪瓢未足去无缘。包羞强索侏儒米，豪举何人记少年？"
        },
        {
            "标题": "感物",
            "作者": "陆游",
            "内容": "小园清晓岸纶巾，物态年光日日新。绿叶自生黄自落，不应秋至始愁人。"
        },
        {
            "标题": "小舟晚归",
            "作者": "陆游",
            "内容": "扶病寻溪友，忘忧泛钓槎。渚寒无宿鹭，月白有啼鸦。败壁青灯暗，幽窗稚子哗。无生未暇说，且复议桑麻。"
        },
        {
            "标题": "小舟晚归",
            "作者": "陆游",
            "内容": "秋晚吾庐好，柴门映断山。潮生鱼箔短，木落雉媒闲。缭堞苍茫外，渔舟浩荡间。客来常谢病，老钝耐嘲讪。"
        },
        {
            "标题": "小舟游西泾度西冈而归",
            "作者": "陆游",
            "内容": "小雨重三後，余寒百五前。聊乘瓜蔓水，闲泛木兰船。雪暗梨千树，烟迷柳一川。西冈夕阳路，不到又经年。"
        },
        {
            "标题": "小雨颇寒",
            "作者": "陆游",
            "内容": "冬温初喜一寒新，纸阁塼炉养病身。残雨已收犹点滴，断云欲散更轮囷。衣裳可典宁留笥？口腹虽馋肯累人？一事明朝差似乐，探梅闲岸接篱巾。"
        },
        {
            "标题": "小昭庆院讲僧旧在都下与之相从今没已久见画",
            "作者": "陆游",
            "内容": "曩岁曾陪夜讲灯，伏犀插脑齿如冰；假令重见应难识，遗像臞然一老僧。"
        },
        {
            "标题": "小园花盛开",
            "作者": "陆游",
            "内容": "厌住愁城徙醉乡，春风也肯到山房。鸭头绿涨池平岸，猩血红深杏出墙。淡薄相遭心已嬾，修行无力梦犹狂。更嗟著句多尘思，惭愧溪藤似截肪。"
        },
        {
            "标题": "晓起折梅",
            "作者": "陆游",
            "内容": "织女斜河漏已残，长庚配月夜将阑。小桥幽径无人见，折得梅花伴晓寒。"
        },
        {
            "标题": "小酌",
            "作者": "陆游",
            "内容": "白发萧然海上村，犹能草草置清樽。今年项里杨梅熟，绿李来禽不足言。"
        },
        {
            "标题": "晓枕",
            "作者": "陆游",
            "内容": "残漏冬冬急，明星磊磊高。一从安枕卧，无复揽衣劳。熨斗生晨火，熏笼覆縕袍。一杯山药酒，红日满亭皋。"
        },
        {
            "标题": "晓赋",
            "作者": "陆游",
            "内容": "八月江湖风露秋，时闻脱叶下梧楸。离离斗柄西南指，烂烂天河今古流。人语正讙过古埭，角声三弄下谯楼。百城已共丰年乐，一老犹怀卒岁忧。"
        },
        {
            "标题": "舟中晓赋",
            "作者": "陆游",
            "内容": "小艇下沧浪，吴歌特地长。斜分半舱月，满载一篷霜。香甑炊菰白，醇醪点蟹黄。宦游元为口，莫恨老江乡。"
        },
        {
            "标题": "舟中晓赋",
            "作者": "陆游",
            "内容": "木落霜清水鸟呼，扁舟夜泊古城隅。吹残画角钟初动，低尽寒空斗欲无。浪迹已同鸥境界，远游方羡雁程途。高樯健席从今始，遍历三湘与五湖。"
        },
        {
            "标题": "晓叹",
            "作者": "陆游",
            "内容": "一鸦飞鸣窗已白，推枕欲起先叹息。翠华东巡五十年，赤县神州满戎狄。主忧臣辱古所云，世间有粟吾得食！少年论兵实狂妄，谏官劾奏当窜殛。不为孤囚死岭海，君恩如天岂终极。容身有禄愧满颜，灭贼无期泪横臆。未闻含桃荐宗庙，至今铜驼没荆棘。幽并从古多烈士，悒悒可令长失职？王师入秦驻一月，传檄足定河南北。安得扬鞭出散关，下令一变旌旗色！"
        },
        {
            "标题": "晓晴肩舆至湖上",
            "作者": "陆游",
            "内容": "多稼如云穫并空，牛阑樵担画图中。梧桐已逐晨霜尽，乌臼犹争夕照红。\n脱网噞喁奔远浦，避鹰扑握保深丛。旗亭人语灯初上，一醉何妨野老同。"
        },
        {
            "标题": "晓雪二首 其一",
            "作者": "陆游",
            "内容": "绕湖谁琢玉为屏，换却南堂万叠青。老子醉狂还自笑，持竿画字满中庭。"
        },
        {
            "标题": "晓赋",
            "作者": "陆游",
            "内容": "鸡晨非一唱，鸦旦每三鸣。万物各有役，吾生何所营？书编犹未掩，窗纸已微明。稚子勇过我，琅琅诵易声。"
        },
        {
            "标题": "晓发金牛",
            "作者": "陆游",
            "内容": "客枕何时稳，匆匆又束装。快晴生马影，新暖拆花房。沮水春流绿，嶓山晓色苍。阿瞒狼狈地，千古有遗伤。"
        },
        {
            "标题": "晓晴肩舆至湖上",
            "作者": "陆游",
            "内容": "多稼如云获并空，牛阑樵担画图中。梧桐已逐晨霜尽，乌臼犹争夕照红。脱网噞喁奔远浦，避鹰扑握保深丛。旗亭人语灯初上，一醉何妨野老同。"
        },
        {
            "标题": "晓雪",
            "作者": "陆游",
            "内容": "观雪剡溪天下胜，题诗常恨不能奇。未应便许凝之语，此兴何曾有尽时？"
        },
        {
            "标题": "晓坐",
            "作者": "陆游",
            "内容": "低枕孤衾夜气存，披衣起坐默忘言。缾花力尽无风堕，炉火灰深到晓温。空橐时时闻鼠啮，小窗一一送鸦翻。悠然忽记幽居日，下榻先开水际门。"
        },
        {
            "标题": "中夜对月小酌",
            "作者": "陆游",
            "内容": "今夕复何夕，素月流清辉。徘徊入我堂，化作白玉墀。\n栖鸟满高树，空庭结烟霏。可怜如许景，早眠人不知。\n我幸与周旋，一醉那得辞。整我接䍦巾，斟我翡翠卮。\n清愁不可耐，三嗅梅花枝。"
        },
        {
            "标题": "晓雨二首 其一",
            "作者": "陆游",
            "内容": "平明小雨压香尘，绕舍扶疏绿渐匀。睡过花时慵著句，老来春事不关身。"
        },
        {
            "标题": "晓雪",
            "作者": "陆游",
            "内容": "遶湖谁琢玉为屏，换却南堂万叠青。老子醉狂还自笑，持竿画字满中庭。"
        },
        {
            "标题": "晓过万里桥",
            "作者": "陆游",
            "内容": "晓出锦江边，长桥柳带烟。豪华行乐地，芳润养花天。拥路看欹帽，窥门笑坠鞭。京华归未得，聊此送流年。"
        },
        {
            "标题": "晓枕",
            "作者": "陆游",
            "内容": "晓枕莺声带梦听，忽看淡日满窗棂。闲愁谁遣浓如酒，醉过残春不解醒。"
        },
        {
            "标题": "晓枕",
            "作者": "陆游",
            "内容": "残漏鼕鼕急，明星磊磊高。一从安枕卧，无复揽衣劳。\n熨斗生晨火，熏笼覆缊袍。一杯山药酒，红日满亭皋。"
        },
        {
            "标题": "携瘿尊醉梅花下",
            "作者": "陆游",
            "内容": "楠瘿作尊容斗许，拥肿轮囷元媚妩；肯从放翁来住山，谁云置身不得所？山房寂寞久不饮，作意欲就梅花语。我病鲜欢花更甚，日暮凄凉泣残雨。人生万事云茫茫，一醉常恐俗物妨，正须仙人冰雪肤，来伴老子铁石肠。花前起舞花底卧，花影渐东山月堕。瘿尊未竭狂未休，笑起题诗识吾过。"
        },
        {
            "标题": "携一尊寻春湖上",
            "作者": "陆游",
            "内容": "酒里真须勉策勋，百年何啻是中分。花梢已点猩猩血，水面初生瑟瑟纹。一世极知均腐骨，万锺元自付浮云。浩歌不恨无人和，但惜惊飞白鹭群。"
        },
        {
            "标题": "晓雨",
            "作者": "陆游",
            "内容": "平明小雨压香尘，遶舍扶疏绿渐匀。睡过花时慵著句，老来春事不关身。"
        },
        {
            "标题": "晓雨",
            "作者": "陆游",
            "内容": "东风吹雨送残春，冉冉年光次第新。君看枝头如许绿，争教桃李不成尘！"
        },
        {
            "标题": "谢韩实之直阁送灯",
            "作者": "陆游",
            "内容": "旧友年来不作疏，华灯乃肯寄蜗庐。宁知此老萧条甚，二尺檠前正读书。"
        },
        {
            "标题": "谢君寄一犁春雨图求诗为作绝句",
            "作者": "陆游",
            "内容": "说著功名我自羞，喜君解剑换吴牛。莫将江上一犁雨，轻博人间万户侯。"
        },
        {
            "标题": "夜宿阳山矶将晓大雨北风甚劲俄顷行三百馀里遂抵雁翅浦",
            "作者": "陆游",
            "内容": "五更颠风吹急雨，倒海翻江洗残暑。白浪如山泼入船，家人惊怖篙师舞。\n此行十日苦滞留，我亦芦丛厌鸣橹。书生快意轻性命，十丈蒲帆百夫举。\n星驰电骛三百里，坡陇联翩杂平楚。船头风浪声愈厉，助以长笛挝鼍鼓。\n岂惟澎湃震山岳，直恐澒洞连后土。起看草木尽南靡，水鸟号鸣集洲渚。\n稽首龙公谢风伯，区区未祷烦神许。应知老去负壮心，戏遣穷途出豪语。"
        },
        {
            "标题": "谢韩实之直阁送灯",
            "作者": "陆游",
            "内容": "玉作华星缀绛绳，楼台交映暮天澄。东都父老今谁在，肠断当时谏浙灯！"
        },
        {
            "标题": "谢郭希吕送石洞酒",
            "作者": "陆游",
            "内容": "从事今朝真到齐，春和盎盎却秋凄。色如夷甫玉麈尾，价敌茂陵金褭蹄。瑞露颇疑名太过，橐泉犹恨韵差低。山园雪後梅花动，一榼常须手自携。"
        },
        {
            "标题": "谢客相过",
            "作者": "陆游",
            "内容": "我力日愈衰，人事不敢倡。穷巷春多泥，何以税客鞅？诸君顾何取，勤恳问亡恙。赋诗代尺书，跂望徒悢悢。"
        },
        {
            "标题": "谢君寄一犁春雨图求诗为作绝句",
            "作者": "陆游",
            "内容": "老农虽瘠喜牛肥，回首红尘万事非。耕罢春芜天欲暮，小舟冲雨载犁归。"
        },
        {
            "标题": "谢张廷老司理录示山居诗",
            "作者": "陆游",
            "内容": "老觉人间万事非，但思茆屋映疏篱。秋衾已是饶归梦，更读山居二十诗。"
        },
        {
            "标题": "余邦英惠小山新芽作小诗三首以谢",
            "作者": "陆游",
            "内容": "家园破社得鹰爪，舌本初参便到眉。忽喜云腴来建苑，坐令渴肺生华滋。"
        },
        {
            "标题": "谢演师送梅",
            "作者": "陆游",
            "内容": "早梅时节到江南，已判樽前酒满衫。输与西邻明上座，解从大庾岭头参。"
        },
        {
            "标题": "谢朱元晦寄纸被",
            "作者": "陆游",
            "内容": "木枕藜床席见经，卧看飘雪入窗棂。布衾纸被元相似，只久高人为作铭。"
        },
        {
            "标题": "余邦英惠小山新芽作小诗三首以谢",
            "作者": "陆游",
            "内容": "平时共语不成些，痴坐空雕藜苋肠。谁遣春风入牙颊，诗成忽带小山香。"
        },
        {
            "标题": "心太平庵",
            "作者": "陆游",
            "内容": "天下本无事，庸人扰之耳。胸中故湛然，忿欲定谁使。本心倘不失。外物真一蚁。困穷何足道，持此端可死。空斋夜方中，窗月淡如水。忽有清磬鸣，老夫从定起。"
        },
        {
            "标题": "谢王子林判院惠诗编",
            "作者": "陆游",
            "内容": "文章有定价，议论有至公，我不如诚斋，此评天下同。王子江西秀，诗有诚斋风，今年入修门，轩轩若飞鸿。人言诚斋诗，浩然与俱东，字字若长城，梯冲何由攻？我望已畏之，谨避不欲逢。一日来叩门，锦囊出几空。我欲与驰逐，未交力已穷。太息谓王子，诸人无此功。骑驴上灞桥，买酒醉新丰，知子定有人，讵必老钝翁。"
        },
        {
            "标题": "余邦英惠小山新芽作小诗三首以谢",
            "作者": "陆游",
            "内容": "正焙如观诗大雅，小山当似变风论。脱今风格不类古，终有先王礼义存。"
        },
        {
            "标题": "谢徐志父帐干惠诗编",
            "作者": "陆游",
            "内容": "平生闻若人，笔墨极奇哨，相望二千里，安得接谈笑。一朝获其诗，惊喜踰素料，夜窗取吟讽，寒灯耿相照。舂容清庙歌，缥缈苏门啸，蹴天浙江涛，照野楚山烧。每篇十过读，玩味头屡掉；正如啜名酒，虽爱不忍釂。看君亦华发，气压万年少。予昔从茶山，辱赏三语妙；文章老不进，憔悴今可吊。谁知牛车铎，黄钟乃同调。愿君时来过，勿恤俗子诮。"
        },
        {
            "标题": "谢张时可通判赠诗编",
            "作者": "陆游",
            "内容": "圣朝中兴六十年，君家文武何联翩！先王剑履冠麟阁，後嗣簪橐陪甘泉。流传到君愈卓荦，投我千篇皆杰作。未分玉帐万貔貅，且擅诗人一丘壑。尔来士气日靡靡，文章光焰伏不起。君今已似骥千云，更看他年鲲击水。"
        },
        {
            "标题": "赠刘改之秀才",
            "作者": "陆游",
            "内容": "君居古荆州，醉胆天宇小，尚不拜庞公，况肯依刘表？胸中九渊蛟龙蟠，笔底六月冰雹寒；有时大叫脱乌帻，不怕酒杯如海宽。放翁七十病欲死，相逢尚能刮眼看。李广不生楚汉间，封侯万户宜其难！"
        },
        {
            "标题": "谢朱元晦寄纸被",
            "作者": "陆游",
            "内容": "纸被围身度雪天，白於狐腋软於绵。放翁用处君知否？绝胜蒲团夜坐禅。"
        },
        {
            "标题": "谢张廷老司理录示山居诗",
            "作者": "陆游",
            "内容": "憔悴经年客瘴乡，把君诗卷意差强。古人三语犹嗟赏，况是珠玑满锦囊！"
        },
        {
            "标题": "谢演师送梅",
            "作者": "陆游",
            "内容": "折送江梅意不疏，要教相对斗清臞。为君著向明窗下，试问山翁具眼无？"
        },
        {
            "标题": "新年书感",
            "作者": "陆游",
            "内容": "早岁西游赋子虚，暮年负耒返乡闾。残躯未死敢忘国？病眼欲盲犹爱书。朋旧何劳记车笠，子孙幸不废菑畲。新年冷落如常日，白发萧萧闷自梳。"
        },
        {
            "标题": "新买啼鸡",
            "作者": "陆游",
            "内容": "峨峨赤帻声甚雄，意气不与其曹同。我求长鸣久未获，一见便觉千群空。主人烧神议已决，知我此意遽见从。秋衣初缝惜不得，急典三百新青铜。怜渠亦复解人意，来宿庭树不待笼。狐狸熟睨那敢犯，萧萧清露和微风。五更引吭震户牖，横梃无复须元戎。明星已高啼未已，云际腾上朝阳红。老夫抱病气已索，赖汝豪壮生胸中。明朝舂黍得碎粒，第一当册司晨功。"
        },
        {
            "标题": "新凉书怀",
            "作者": "陆游",
            "内容": "乌帽围宽带眼移，闭门惯忍日长饥。文章虽媿声名误，志节宁随血气衰？天地无私非困我，圣贤可学有余师。短檠正叹经时别，凉入郊墟喜可知。"
        },
        {
            "标题": "新历叹",
            "作者": "陆游",
            "内容": "新历在手心怕开，日月联翩相续来。黄金散尽自一快，白发不贷真可哀。无为健羡广成子，千二百年终有死。胶不可黏西去日，刀何由翦东流水？酒无醇醨但痛饮，市酝上尊俱醉耳。堂堂七尺死即休，不饱乌鸢饱蝼螘。"
        },
        {
            "标题": "新酿熟小饮",
            "作者": "陆游",
            "内容": "玉船潋灩酌鹅黄，菊欲残时抵死香。似与幽人为醉地，清笳声里一天霜。"
        },
        {
            "标题": "新凉书怀",
            "作者": "陆游",
            "内容": "邻曲今年又有年，垂髫戴白各欣然。先输官庾无逋赋，共赛神祠有社钱。退傅寄声情缜密，晦翁入梦语蝉聊。灯前细与儿曹说，蠹简犹堪数世传。"
        },
        {
            "标题": "辛酉冬至",
            "作者": "陆游",
            "内容": "今日日南至，吾门方寂然。家贫轻过节，身老怯增年。毕祭皆扶拜，分盘独早眠。惟应探春梦，已绕镜湖边。"
        },
        {
            "标题": "新春感事八首终篇因以自解",
            "作者": "陆游",
            "内容": "一年最好早春天，风日初和未脱绵。坎坎圆鼙赛神社，翻翻小繖下湖船。"
        },
        {
            "标题": "新春感事八首终篇因以自解",
            "作者": "陆游",
            "内容": "梁州陌上女成群，铜绿春衫罨画裙。相唤游家园里去，秋千高挂欲侵云。"
        },
        {
            "标题": "新春感事八首终篇因以自解",
            "作者": "陆游",
            "内容": "兴来游衍不辞遥，吹帽风轻过画桥。猩血未看开露蕊，麴尘先已上烟条。"
        },
        {
            "标题": "新菊",
            "作者": "陆游",
            "内容": "已过重阳十日期，菊丛初破两三枝。自怜短鬓萧萧白，不似黄花驿里时。"
        },
        {
            "标题": "辛酉除夕",
            "作者": "陆游",
            "内容": "衰境遇白鸡，自分堕幽墟；造物偶见宽，俯仰复岁除。駸駸迫耄期，凛凛无根株，孰知尚坚顽，壮者有不如。铜瓶垂碧井，手自浸屠苏；松煤染兔颖，秉烛题桃符；登梯挂锺馗，祭灶分其余，僮奴叹我健，却立不敢扶。新春无五日，节物倾里闾。罗旛插纱帽，一醉当百壶。"
        },
        {
            "标题": "新菊",
            "作者": "陆游",
            "内容": "老去流年不耐催，微霜又见菊花开。莫言冷落西风晚，也有飞飞小蝶来。"
        },
        {
            "标题": "新开小室",
            "作者": "陆游",
            "内容": "并檐开小室，仅可容一几。东为读书窗，初日满窗纸。衰眸顿清澈，不畏字如螘。琅然弦诵声，和答有稚子。余年犹几何，此事殊可喜。山童报炊熟，束卷可以起。"
        },
        {
            "标题": "新年七十有九",
            "作者": "陆游",
            "内容": "中岁抱沉绵，讵敢望七十；造物偶脱遗，俯仰耄已及。宁知辱弓旌，扶惫去乡邑。受恩不知报，怀抱空怏悒。天门邈难窥，地芥亦嬾拾。随身一诗囊，副以两药笈。何当复得谢，浩荡脱维絷。擘浪画楫飞，穿云青鞋湿。余年尚有几，登览当汲汲。狂吟题寺廊，大笔蘸墨汁。"
        },
        {
            "标题": "新酿熟小酌索笑亭",
            "作者": "陆游",
            "内容": "新酒黄如脱壳鹅，小园持盏暂婆娑。文章不进技止此，仕宦忘归人谓何。宿业簿书昏病眼，梦游烟雨湿渔蓑。醉中笑向儿童说，白发今年添几多？"
        },
        {
            "标题": "新凉书怀四首 其四",
            "作者": "陆游",
            "内容": "山川遗迹晋唐馀，水竹相望许洛居。一齿屡摇犹决肉，双眸虽涩尚耽书。\n郊原夜夜驱耕犊，村店时时秣蹇驴。客问若为娱老境，吾儿未与短檠疏。"
        },
        {
            "标题": "新春感事八首终篇因以自解",
            "作者": "陆游",
            "内容": "锦城旧事不堪论，回首繁华欲断魂。绣毂金羁三十里，至今犹梦小东门。"
        },
        {
            "标题": "新凉书怀",
            "作者": "陆游",
            "内容": "药物扶持病少苏，残年不恨老菰芦。潦收溪椴鱼争售，岁乐村场酒易沽。无日桤林无坠叶，有时燕户有新雏。秋风剩起扁舟兴，安得州家复镜湖。"
        },
        {
            "标题": "新春感事八首终篇因以自解",
            "作者": "陆游",
            "内容": "忆到夔门正月初，竹枝歌舞拥肩舆。当时光景应如昨，绿鬓治中八十余。"
        },
        {
            "标题": "新凉书事",
            "作者": "陆游",
            "内容": "卧看鸟篆印苍苔，窗户凉生亦乐哉！鸣树乱蝉催日落，拂阶飞叶报秋来。病余已觉身如寄，醉里却怜心尚孩。排日从今占幽事，折残篱菊探溪梅。"
        },
        {
            "标题": "新春感事八首终篇因以自解",
            "作者": "陆游",
            "内容": "乌藤即是碧油幢，百万天魔指顾降。酣枕不知霜缟瓦，下床已见日烘窗。"
        },
        {
            "标题": "新春感事八首终篇因以自解",
            "作者": "陆游",
            "内容": "九陌风和不起尘，平湖冰解欲生鳞。往来朝暮纷如蚁，得见新春有几人？"
        },
        {
            "标题": "新安驿",
            "作者": "陆游",
            "内容": "孤驿荒山与虎邻，更堪风雪暗南津！羁游如此真无策，独立凄然默怆神。木盎汲江人起早，银钗簇髻女妆新。蛮风弊恶蛟龙横，未敢全夸见在身。"
        },
        {
            "标题": "新秋往来湖山间",
            "作者": "陆游",
            "内容": "车似鸡栖舟似叶，百里何曾劳步屧。朝游樵风弄清泚，暮泊石帆登岌嶪。旅饭虽舂才脱粟，僧羹无菜宁用挟。归来村落未上灯，除却御风无此捷。"
        },
        {
            "标题": "新筑山亭戏作",
            "作者": "陆游",
            "内容": "危槛凌风出半空，怪奇造化欲无功。天垂缭白萦青外，人在纷红骇绿中。日月匆匆双转毂，古今杳杳一飞鸿。酒酣独卧林间石，未许尘寰识此翁。"
        },
        {
            "标题": "醉中信笔作四绝句既成惧观者不知野人本心也",
            "作者": "陆游",
            "内容": "治道巍巍本易成，狂言安得略施行。太平事业人皆见，不计封伦死与生。"
        },
        {
            "标题": "新养白鸡毛羽如玉殊可爱",
            "作者": "陆游",
            "内容": "赤帻峨峨玉羽明，篱间新织竹笼成。老人从此知昏晓，不用元戎报五更。"
        },
        {
            "标题": "新秋往来湖山间",
            "作者": "陆游",
            "内容": "健席高樯梅市路，朱桥绿树兰亭步。儿时钓游略可记，不料耄年犹此处。渔歌相和苇间起，菱船远入烟中去。世间万事等浮云，耐久谁如两芒屦？"
        },
        {
            "标题": "新晴赏牡丹",
            "作者": "陆游",
            "内容": "杜门睡榻长苍苔，满眼新晴亦乐哉。小市忽逢蒪菜出，曲栏初见牡丹开。不嫌雨后泥三尺，且趁春残醉几回。自揣明年犹健在，东箱更觅茜金栽。"
        },
        {
            "标题": "新葺门屋",
            "作者": "陆游",
            "内容": "林栖四壁空，百事从简易。缺篱寒未补，幽户夜不闭。东偏欲广屋，厚费敢轻议。设关力可具，稚子请遂事。呀然两竹扉，宁复志容驷。西山正当前，浩荡纳空翠。下临渔樵路，横锁风月地。惟愁俗客来，剥啄惊午睡。"
        },
        {
            "标题": "新寒",
            "作者": "陆游",
            "内容": "碧蝶飞飞过短篱，山姜石竹有残枝。谁知老子闲眠处，恰是新寒细雨时。"
        },
        {
            "标题": "新制小冠",
            "作者": "陆游",
            "内容": "浅醉微吟独倚阑，轻云淡月不多寒。悠然顾影成清啸，新制栟榈二寸冠。"
        },
        {
            "标题": "新秋往来湖山间",
            "作者": "陆游",
            "内容": "会稽山下樵风溪，翠屏倒影青玻璃，尤奇峭壁立千仞，行子欲上无阶梯。商山坐看紫芝老，武陵无奈桃花迷。人间得意妄自喜，一哄怜汝真醯鸡！"
        },
        {
            "标题": "新晴马上",
            "作者": "陆游",
            "内容": "一剑飘然万里身，白头也复走京尘。画楼酒旆滴残雨，绿树莺声催暮春。绝塞勒回勋业梦，流年换尽市朝人。此生安得常强健，小艇湘湖自采蓴。"
        },
        {
            "标题": "新作南门",
            "作者": "陆游",
            "内容": "翦棘移门未费钱，好山无数碧巉然。病夫愦愦真堪笑，反衣狐裘三十年。"
        },
        {
            "标题": "晨起",
            "作者": "陆游",
            "内容": "日高霜渐释，睡起发犹蓬。小圃经行外，新蔬检校中。水开闻跃鲤，天远看飞鸿。粥熟还归舍，吾生亦未穷。"
        },
        {
            "标题": "新夏感事",
            "作者": "陆游",
            "内容": "百花过尽绿阴成，漠漠炉香睡晚晴。病起兼旬疏把酒，山深四月始闻莺。近传下诏通言路，已卜余年见太平。圣主不忘初政美，小儒唯有涕纵横。"
        },
        {
            "标题": "薪米偶不继戏书",
            "作者": "陆游",
            "内容": "仕官不谐农失业，败屋萧萧书数箧。藜羹不糁未足嗟，爨灶无薪扫枯叶。\n丈夫穷空自其分，饿死吾肩未尝胁。世间大有乞墦人，放翁笑汝骄妻妾。"
        },
        {
            "标题": "游淳化寺",
            "作者": "陆游",
            "内容": "萧寺久不到，偶来幽兴长。螘穿珠九曲，蜂酿蜜千房。雨过山横翠，霜新橘弄黄。年衰道不进，珍重一炉香。"
        },
        {
            "标题": "新滩舟中作",
            "作者": "陆游",
            "内容": "江路桃花浪已生，新滩稳过失峥嵘。九年行半九州地，三峡归无三日程。系缆便增筇杖兴，倚窗时听棹歌声。衰迟未觉诗情减，又襞吴牋赋楚城。"
        },
        {
            "标题": "新秋以窗里人将老门前树欲秋为韵作小诗十首 其六",
            "作者": "陆游",
            "内容": "朝真方舍杖，步月始开门。零落山花后，经旬掩绿樽。"
        },
        {
            "标题": "新酿熟小饮二首 其一",
            "作者": "陆游",
            "内容": "玉船潋潋酌鹅黄，菊欲残时抵死香。似与幽人为醉地，清笳声里一天霜。"
        },
        {
            "标题": "新治火阁",
            "作者": "陆游",
            "内容": "老子今朝喜有余，房栊新毕得安居。炉红毡暖不出户，木落窗明常读书。浮蚁撇尝人散後，蹲鸱煨熟雪飞初。颓然自适还终日，殊胜隆中卧草庐。"
        },
        {
            "标题": "新寒",
            "作者": "陆游",
            "内容": "安石榴房初小坼，南天竺子亦微丹。新寒漠漠偏欺老，睡起无风怯倚栏。"
        },
        {
            "标题": "新辟小园",
            "作者": "陆游",
            "内容": "祠禄縻人未弃官，春深幽国有余欢。笋生遮道妨行药，果熟团枝碍整冠。煮酒拆泥初灩灩，生绡裁扇又团团。退飞风际由来事，莫羡青霄刷羽翰。"
        },
        {
            "标题": "新辟小园",
            "作者": "陆游",
            "内容": "人生如意每难全，草草园池却自然。世事已抛高枕外，春风常在短筇前。堕空花片纷红雨，遍地苔痕长绿钱。酒户渐增诗兴在，天容此老剩狂颠。"
        },
        {
            "标题": "新辟小园",
            "作者": "陆游",
            "内容": "西戍归来鬓已霜，生儿又过乃翁长。眼明身健残年足，饭软茶甘万事忘。学废仅能书姓字，客来嬾复倒衣裳。山园寂寂春将晚，酷爱幽花似蜜香。"
        },
        {
            "标题": "新移竹栽喜於得雨而池中鸂鶒乃以水溢而去戏",
            "作者": "陆游",
            "内容": "雾雨三日天沉阴，西溪水长二尺深。土濡新竹有生意，池满文禽无住心。竹根苏活赖此雨，禽亦归飞戏烟浦。去留虽异各欣然，抽萌哺子全其天。"
        },
        {
            "标题": "新作火阁",
            "作者": "陆游",
            "内容": "山路霜清叶正黄，地炉火暖夜偏长。中安煮药膨脝鼎，傍设安禅曲彔床。木槁不知年自往，云闲已与世相忘。更阑坐稳人声静，时听风帘响暗廊。"
        },
        {
            "标题": "新移竹栽喜于得雨而池中鸂鶒乃以水溢而去戏以长句记之",
            "作者": "陆游",
            "内容": "雾雨三日天沉阴，西溪水长二尺深。土濡新竹有生意，池满文禽无住心。\n竹根苏活赖此雨，禽亦归飞戏烟浦。去留虽异各欣然，抽萌哺子全其天。"
        },
        {
            "标题": "信笔",
            "作者": "陆游",
            "内容": "为善得祸吁可悲，颜回短命伯夷饥。何人长号血续泪？天自无心君自痴。"
        },
        {
            "标题": "新作火阁二首 其二",
            "作者": "陆游",
            "内容": "山路霜清叶正黄，地炉火暖夜偏长。中安煮药膨脝鼎，傍设安禅曲录床。\n木槁不知年自往，云闲已与世相忘。更阑坐稳人声静，时听风帘响暗廊。"
        },
        {
            "标题": "新秋以窗里人将老门前树欲秋为韵作小诗",
            "作者": "陆游",
            "内容": "朝真方舍杖，步月始闭门。零落山花後，经旬掩绿樽。"
        },
        {
            "标题": "信笔",
            "作者": "陆游",
            "内容": "吾生本暂寓，无日不可死；区区迟速间，何地著愠喜？朝移一株石，暮引一脉水，是中亦何乐，一笑聊尔耳。"
        },
        {
            "标题": "新作火阁",
            "作者": "陆游",
            "内容": "旋设篝炉下纸帘，乐哉容膝似陶潜。囊中佩药无时服，架上堆书信手拈。似玉秋菰殊未老，如云宿麦不须占。扫空祠禄吾何欠，陋巷箪瓢易属厌。"
        },
        {
            "标题": "新治暖室",
            "作者": "陆游",
            "内容": "小堂稳暖纸窗明，低幌围炉亦已成。日阅藏经忘岁月，时临阁帖杂真行。诗才退後愁酣战，酒量衰来喜细倾。从此过冬那复事，夜深时听雪来声。"
        },
        {
            "标题": "信步近村",
            "作者": "陆游",
            "内容": "端闲何以永今朝，拈得筇枝度野桥。三亩空园喧啄木，十寻高树络凌霄。长饥未必缘诗瘦，多闷惟须赖酒浇。兴尽归来又陈迹，一林风叶暮萧萧。"
        },
        {
            "标题": "新泉绝句二首",
            "作者": "陆游",
            "内容": "扫石荫双松，岸巾穿万竹。尔来又一奇，岩泉寒可掬。"
        },
        {
            "标题": "自述",
            "作者": "陆游",
            "内容": "二亩新蔬圃，三间旧草堂。病除身小健，秋近夜微凉。薄酒时醒醉，残书半在亡。老怀常自笑，无事忽悲伤。"
        },
        {
            "标题": "新秋以窗里人将老门前树欲秋为韵作小诗十首 其四",
            "作者": "陆游",
            "内容": "野艇千钱买，明当泛渺茫。但能容一榼，家具不须将。"
        },
        {
            "标题": "新泉绝句二首",
            "作者": "陆游",
            "内容": "斟泉可瀹茗，就泉可洗药。楚人曾未知，但谓缨可濯。"
        },
        {
            "标题": "夜游宫（宫词）",
            "作者": "陆游",
            "内容": "独夜寒侵翠被。奈幽梦、不成还起。欲写新愁泪溅纸。忆承恩，叹余生，今至此。\n\n蔌蔌灯花坠。问此际、报人何事。咫尺长门过万里。恨君心，似危栏，难久倚。"
        },
        {
            "标题": "信笔",
            "作者": "陆游",
            "内容": "少年醉眼傲王侯，末路悲歌夜饭牛。济世有时生一念，镜中白发劝人休。"
        },
        {
            "标题": "新秋以窗里人将老门前树欲秋为韵作小诗",
            "作者": "陆游",
            "内容": "唐虞虽已远，至道岂无传？度日一编里，怀人千载前。"
        },
        {
            "标题": "新堂",
            "作者": "陆游",
            "内容": "湖上新堂气疏豁，三面岚光翠如泼。都门归来病相属，邻里怪我间何阔。蓴丝作羹饭雕胡，厨人斫鱠艺绝殊。何由唤得左元放，银盘钓出松江鲈？"
        },
        {
            "标题": "新辟小园",
            "作者": "陆游",
            "内容": "东轩嫩日上疏棂，吹尽浮云作意晴。林暖墙头双鹊语，水清池面小鱼行。畦添药品谁能别？架引藤阴忽已成。倚杖怡然便终日，老夫那复不平鸣。"
        },
        {
            "标题": "新制小冠",
            "作者": "陆游",
            "内容": "栟榈冠子轻宜发，綀布单衣爽辟尘。纵不能诗亦堪画，年余八十水云身。"
        },
        {
            "标题": "新寒",
            "作者": "陆游",
            "内容": "小雨戒新寒，衡茆已怯宽。甑香炊紫角，门静挂黄团。扶杖穿茶坞，移舟傍钓滩。欲知秋有信，霜鬓不胜繁。"
        },
        {
            "标题": "新秋以窗里人将老门前树欲秋为韵作小诗",
            "作者": "陆游",
            "内容": "秋风昨夜来，声满梧桐树。故人渺天末，此夕谁与度？"
        },
        {
            "标题": "新辟小园",
            "作者": "陆游",
            "内容": "席地幕天君勿嘲，随宜野蔌与山殽。幽花避日藏深叶，归燕寻人理旧巢。曲水咏觞空念昔，斜川邻曲自论交。清贫尚媿茶山在，送老湖边有把茆。"
        },
        {
            "标题": "新秋以窗里人将老门前树欲秋为韵作小诗",
            "作者": "陆游",
            "内容": "少年虽婚宦，淡然本无欲。婆娑三亩园，自叹不啻足。"
        },
        {
            "标题": "新作柴门戏书",
            "作者": "陆游",
            "内容": "虽设常关果是麽？开门终日有谁过。从来不省多车辙，此际真宜置爵罗。尚许渔樵时剥啄，偶逢风月亦婆娑。炎炎炙手须臾事，也比柴荆较几何！"
        },
        {
            "标题": "新岁",
            "作者": "陆游",
            "内容": "改岁锺馗在，依然旧绿襦。老庖供餺飥，跣婢暖屠苏。载糗送穷鬼，扶箕迎紫姑。儿童欺老瞶，明烛聚呼卢。"
        },
        {
            "标题": "新塘夜归",
            "作者": "陆游",
            "内容": "烟月茫茫十里堤，数声渔唱埭东西。旋烧新兔倾村酒，扶得归来醉似泥。"
        },
        {
            "标题": "新辟小园",
            "作者": "陆游",
            "内容": "新展山园半亩强，笑人车马出笼坊。山禽乍暖殷懃语，野蘤无风自在香。点点水纹迎细雨，疏疏篱影界斜阳。出门遥向邻翁说，释耒相从共一觞。"
        },
        {
            "标题": "信笔",
            "作者": "陆游",
            "内容": "有酒或一醉，无酒终日闲。雨足通南涧，木落见西山。饭饱出柴门，本散腰脚顽；偶然遇野人，笑语欲忘还。"
        },
        {
            "标题": "新酿熟小饮",
            "作者": "陆游",
            "内容": "篱菊犹堪采落英，一尊玉瀣酿初成。今宵要向中庭饮，不展华茵展月明。"
        },
        {
            "标题": "新暑书事",
            "作者": "陆游",
            "内容": "城中五月汗沾衣，吾爱吾庐喜气微。珍簟含风来远饷，轻罗叠雪出鸣机。艾人当户佳时过，筒黍堆盘旧俗非。漫欲题诗还嬾去，老来百事与心违。"
        },
        {
            "标题": "新秋往来湖山间",
            "作者": "陆游",
            "内容": "禹祠巍巍阅千代，广殿修廊半倾壤。屹然遗窆每摩挲，石长苔侵字犹在。去年已媿曳杖来，今者更用儿扶拜。聊持一酌荐丹衷，衰疾龙锺神所贷。"
        },
        {
            "标题": "新凉二首 其一",
            "作者": "陆游",
            "内容": "山居谢来客，病体喜新凉。幽草上墙绿，落花沾土香。\n捐书心自息，听雨梦偏长。菰叶邻人饷，欣然独举觞。"
        },
        {
            "标题": "新寒",
            "作者": "陆游",
            "内容": "病怯新寒欲不禁，南窗拥褐夜愔愔。江湖跌宕送余日，书剑萧条孤壮心。杜曲新愁随断雁，辽阳遗恨人疏砧。此怀拟向何人说，赖有昏灯伴苦吟。"
        },
        {
            "标题": "醉中信笔作四绝句既成惧观者不知野人本心也",
            "作者": "陆游",
            "内容": "老觉人间足畏涂，怕人浑似怕於菟。晴明颇动青鞋兴，先探门前有客无。"
        },
        {
            "标题": "新塘观月",
            "作者": "陆游",
            "内容": "携酒新塘南，中夜欲忘归。贪看月满湖，不觉露湿衣。天高鹤声厉，风急萤火稀。此夕不一醉，行叹破镜飞。渔家亦喜事，未掩水际扉。皇天有公道，处处皆清晖。"
        },
        {
            "标题": "新晴出门闲步",
            "作者": "陆游",
            "内容": "一夜风号作快晴。披裘扶杖出门行。青山绕舍雪封尽，丹叶满街霜染成。废寺僧寒多晏起，近村农惰阙冬耕。穷人旋画膨脝计，自买蹲鸱煮糁羹。"
        },
        {
            "标题": "新岁",
            "作者": "陆游",
            "内容": "风入鞭梢紧，春从草色深。山坡卧新犊，园木转幽禽。勋业少年梦，关河游子心。尔来都扫尽，浊酒带醅斟。"
        },
        {
            "标题": "薪米偶不继戏书",
            "作者": "陆游",
            "内容": "仕宦不谐农失业，败屋萧萧书数箧。藜羹不糁未足嗟，爨灶无薪扫枯叶。丈夫穷空自其分，饿死吾肩未尝胁。世间大有乞墦人，放翁笑汝骄妻妾。"
        },
        {
            "标题": "新秋以窗里人将老门前树欲秋为韵作小诗",
            "作者": "陆游",
            "内容": "陆子江海人，所愿守节死。潮生钓濑边，月落菱歌里。"
        },
        {
            "标题": "新寒二首 其二",
            "作者": "陆游",
            "内容": "安石榴房初小坼，南天竺子亦微丹。新寒漠漠偏欺老，睡起无风怯倚栏。"
        },
        {
            "标题": "夜游宫（宴席）",
            "作者": "陆游",
            "内容": "宴罢珠帘半卷。画檐外、蜡香人散。翠雾霏霏漏声断。倚香肩，看中庭，花影乱。宛是高唐馆。宝奁炷、麝烟初暖。璧月何妨夜夜满。拥芳柔，恨今年，寒尚浅。"
        },
        {
            "标题": "新秋晚归",
            "作者": "陆游",
            "内容": "玉粒尝新稻，金风作好秋。鴈回沙漠信，蝉噪夕阳愁。立久云生岫，归迟月满楼。吟余露华冷，砧杵起江头。"
        },
        {
            "标题": "醉中信笔作四绝句既成惧观者不知野人本心也",
            "作者": "陆游",
            "内容": "麦野桑村有酒徒，过门相觅醉相扶。朱门日日教歌舞，也有侬家此乐无？"
        },
        {
            "标题": "休日留园中至暮乃归",
            "作者": "陆游",
            "内容": "尽道官身属太仓，未妨寄傲向林塘。绿波春涨群鱼乐，清露晨流蔓草香。闲试名弓来射圃，醉盘骄马出球场。长城万里知谁许，看镜空悲两鬓霜。"
        },
        {
            "标题": "休日行郡圃",
            "作者": "陆游",
            "内容": "南山如黛照朱扉，地接官居到亦稀。寒蝶徘徊掠衰草，孤花闲淡弄斜晖。荒城歌舞难误客，休日文书且解围。犹胜去年穷巷底，卧闻砧杵念秋衣。"
        },
        {
            "标题": "修路",
            "作者": "陆游",
            "内容": "雨霪道坏困泥涂，木石纷然赖里闾。但使仅堪行便足，我无长戟与高车。"
        },
        {
            "标题": "杏花天·老来驹隙駸駸度",
            "作者": "陆游",
            "内容": "老来驹隙駸駸度。筭只合、狂歌醉舞。金杯到手君休诉。看著春光又暮。谁为倩、柳条系住。且莫遣、城笳催去。残红转眼无寻处。尽属蜂房燕户。"
        },
        {
            "标题": "休日有感",
            "作者": "陆游",
            "内容": "少年从宦地，休日喜无涯。坐上强留客，街头旋买花。开轩催汛扫，脱帽共諠哗。村巷朋游绝，逢春祗自嗟。"
        },
        {
            "标题": "中夜投宿修觉寺",
            "作者": "陆游",
            "内容": "陆走崔嵬水下泷，客中更复客它邦。晚离方井云藏市，夜渡新津火照江。人语纷纷投野寺，床敷草草寄僧窗。五更风雨妨归梦，卧看残灯吐半缸。"
        },
        {
            "标题": "信州东驿晨起",
            "作者": "陆游",
            "内容": "衣上征尘鬓畔霜，信州古驿憩归装。悲歌未肯弹长铗，?气犹能卧大床。半暗残灯摇北壁，常饥老马卧东厢。邻鸡唱罢衣篝暖，自笑行人日日忙。"
        },
        {
            "标题": "宿北岩院",
            "作者": "陆游",
            "内容": "车马纷纷送入朝，北岩灯火夜无聊。中年到处难为别，也似初程宿灞桥。"
        },
        {
            "标题": "宿北钱清",
            "作者": "陆游",
            "内容": "晡时理舟楫，甲夜泊钱清。齑饼依然美，渔灯特地明。\n酒旗阑道出，风浪拍船鸣。未说乡闾喜，江山亦有情。"
        },
        {
            "标题": "乍凉",
            "作者": "陆游",
            "内容": "凉风苏病骨，摇落起诗情。一病辄数日，几诗终此生？招呼丹灶客，结束玉霄行。预想溪桥路，三更待月明。"
        },
        {
            "标题": "休日与客燕语既去听小儿诵书因复作草数纸",
            "作者": "陆游",
            "内容": "赐沐家居谢掾曹，暂将萧散慰勤劳。琅琅应节儿书熟，亹亹生风客论高。玉屑名牋来濯锦，风漪奇石出临洮。托盟翰墨吾安敢，挥洒淋漓自足豪。"
        },
        {
            "标题": "杏花天",
            "作者": "陆游",
            "内容": "老来驹隙骎骎度。算只合、狂歌醉舞。金杯到手君休诉。看著春光又暮。\n\n谁为倩、柳条系住。且莫遣、城笳催去。残红转眼无寻处。尽属蜂房燕户。"
        },
        {
            "标题": "休日登花将军庙小楼",
            "作者": "陆游",
            "内容": "林间缥缈出层楼，栏角苍茫万顷秋。曾是胸中著云梦，不妨此地少迟留。"
        },
        {
            "标题": "信笔",
            "作者": "陆游",
            "内容": "急雨初过景物奇，一天云作细鳞差。画桡弄水三十里，恰是西村烟暝时。"
        },
        {
            "标题": "宿村舍",
            "作者": "陆游",
            "内容": "驴瘦童僵小作程，村翁也复解逢迎。霜林已熟灯相馈，雪窖初开芋可羹。土榻围炉豆楷暖，荻帘当户布机鸣。解囊自取残编读，何处人间无短檠。"
        },
        {
            "标题": "宿能仁寺",
            "作者": "陆游",
            "内容": "小雨暗江城，倦客寄僧榻。孤灯如秋萤，清夜自开阖。遥怜萍青青，厌听鼁合合。窗明竟无寐，卯酒倒残榼。"
        },
        {
            "标题": "宿杜氏庄晨起遇雨",
            "作者": "陆游",
            "内容": "怪藤十围蔽白日，老木千尺干青霄。水泛戛滩竹作舫，陆行跨空绳系桥。阴阴古屋精灵语，惨惨江云蛟鳄骄。吾道非耶行至此，诸公正散紫宸朝。"
        },
        {
            "标题": "宿鱼梁驿五鼓起行有感",
            "作者": "陆游",
            "内容": "忆从南郑客成都，身健官闲一事无。分骑霜天伐狐兔，张灯雪夜掷枭卢。百忧忽堕新衰境，一笑难寻旧酒徒。投宿鱼梁溪遶屋，五更听雨拥篝炉。"
        },
        {
            "标题": "宿监中偶作",
            "作者": "陆游",
            "内容": "流落归来两鬓丝，此生真媿北山移。数残宫漏寒无寐，开尽梅花病不知。同舍破甘醒宿酒，故人折简索新诗。生涯可笑清如许，枉是京尘扑马时。"
        },
        {
            "标题": "宿武连县驿",
            "作者": "陆游",
            "内容": "平日功名浪自期，头颅到此不难知。宦情薄似秋蝉翼，乡思多於春茧丝。野店风霜俶装早，县桥灯火下程迟。鞭寒熨手戎衣窄，忽忆南山射虎时。"
        },
        {
            "标题": "宿上清宫",
            "作者": "陆游",
            "内容": "九万天衢浩浩风，此身真是一枯蓬。盘蔬采掇多灵药，阁道攀隮出半空。累尽神僊端可致，心虚造化欲无功。金丹定解幽人意，散作山椒百炬红。"
        },
        {
            "标题": "客怀",
            "作者": "陆游",
            "内容": "客怀病思两凄凄，瘦马长靴溅雪泥。道左忽逢曾宿驿，壁间闲看旧留题。村醅酸薄陈山果，旅饭萧条嚼冻齑。何处人间非梦境？怳然重到剑关西。"
        },
        {
            "标题": "宿渔浦",
            "作者": "陆游",
            "内容": "东归剡曲只三程，旅泊还如万里行。灯影动摇风不定，船声鼞鞳浪初生。曳裾非复白头事，瞑目那求青史名。归去若为消暮境，一蓑烟雨学春耕。"
        },
        {
            "标题": "舟中大醉偶赋长句",
            "作者": "陆游",
            "内容": "过江何敢号高流，偶与俗人风马牛。画楫新摇严濑月，清尊又醉戴溪秋。壮心无复在千里，老气尚能横九州。古寺试求三丈壁，为君驱笔战蛟虯。"
        },
        {
            "标题": "赠陆伯政",
            "作者": "陆游",
            "内容": "夜窗灯火老徒勤，自悯何时可策勋？未丧斯文天寿我，岂无余子我思君。约通残谱言犹在，细读新诗笔欲焚。早晚皇恩许归去，相呼同卧石帆云。"
        },
        {
            "标题": "舟中咏落景馀清晖轻桡弄溪渚之句盖孟浩然耶溪泛舟诗也因以其句为韵赋诗十首 其一",
            "作者": "陆游",
            "内容": "独鹤还故乡，岿然但城郭。出门无与游，所至苦寂寞。\n裹饭事幽讨，此计殊不恶。薄暮宿渔家，苍烟带墟落。"
        },
        {
            "标题": "舟中咏落景余清晖轻桡弄溪渚之句盖孟浩然耶",
            "作者": "陆游",
            "内容": "独鹤还故乡，岿然但城郭，出门无与游，所至苦寂寞。裹饭事幽讨，此计殊不恶。薄暮宿渔家，苍烟带墟落。"
        },
        {
            "标题": "自咏",
            "作者": "陆游",
            "内容": "钝似窗间十月蝇，淡如世外一孤僧。心劳抚字虽亡补，笔判虚空却粗能。厌见文书衔客袖，但思蔬水曲吾肱。何时却宿云门寺，静听霜钟对佛灯。"
        },
        {
            "标题": "宿天庆道院",
            "作者": "陆游",
            "内容": "衰病厌多事，清游谐夙心。夜深楼突兀，岁晚柏萧森。汲井洗灵药，焚香横素琴。身闲境自胜，城市亦山林。"
        },
        {
            "标题": "宿上清宫",
            "作者": "陆游",
            "内容": "永夜寥寥憩上清，下听万壑度松声。星辰顿觉去人近，风雨何曾败月明。早岁文辞妨至道，中年忧患博虚名。一庵傥许西峰住，常就巢僊问养生。"
        },
        {
            "标题": "宿野人家",
            "作者": "陆游",
            "内容": "避雨来投白版扉，野人怜客不相违。林喧鸟雀栖初定，村近牛羊暮自归。土釜暖汤先濯足，豆秸吹火旋烘衣。老来世路浑谙尽，露宿风餐未觉非。"
        },
        {
            "标题": "自唐安之成都",
            "作者": "陆游",
            "内容": "出门犹苦雨，度堑喜新晴。日正车无影，风高盖有声。疏疏稚苗立，郁郁晚桑生。宿醉行犹倦，无人为解酲。"
        },
        {
            "标题": "戌兵有新婚之明日遂行者予闻而悲之为作绝句",
            "作者": "陆游",
            "内容": "送女忽忽不择日，彩绕羊身花照席。暮婚晨别已可悲，犹胜空房未相识。"
        },
        {
            "标题": "戌兵有新婚之明日遂行者予闻而悲之为作绝句",
            "作者": "陆游",
            "内容": "夜静孤村闻笛声，溪头月落欲三更。不须吹彻阳关曲，中有征人万里情。"
        },
        {
            "标题": "虚堂",
            "作者": "陆游",
            "内容": "暑气虚堂一点无，爽如秋露贮冰壶。沧州未遽浮舴艋，碧井聊听放辘轳。肃肃清风生薤簟。酣酣美梦付纱幮。恼人不奈奴兵辈，环抱文书待日晡。"
        },
        {
            "标题": "叙州",
            "作者": "陆游",
            "内容": "楚柂吴樯又远游，浣花行乐梦西州。千寻铁锁远堪恨，空锁长江不锁愁！"
        },
        {
            "标题": "叙州",
            "作者": "陆游",
            "内容": "画船冲雨入戎州，缥缈山横杜若洲。须信时平边堠静，传烽夜夜到西楼。"
        },
        {
            "标题": "叙州三首 其二",
            "作者": "陆游",
            "内容": "文章何罪触雷霆，风雨南溪自醉醒。八十年间遗老尽，坏堂无壁草青青。"
        },
        {
            "标题": "叙州",
            "作者": "陆游",
            "内容": "文章何罪触雷霆？风雨南溪自醉醒。八十年间遗老尽，坏堂无壁草青青。"
        },
        {
            "标题": "雪後寻梅偶得绝句十首",
            "作者": "陆游",
            "内容": "相逢未易可疏亲，不是登墙宋玉邻。林下风标许谁比，直须江左谢夫人。"
        },
        {
            "标题": "学易",
            "作者": "陆游",
            "内容": "学古忘衰疾，斋心洗昨非。拳拳奉天理，坦坦息心机。改过先幽隐，收功在细微。耄期犹自警，俯仰惜余晖。"
        },
        {
            "标题": "雪中寻梅",
            "作者": "陆游",
            "内容": "莫遣扁舟兴尽回，正须冲雪看江梅。楚人原未知真色，施粉何曾太白来！"
        },
        {
            "标题": "雪後寻梅偶得绝句十首",
            "作者": "陆游",
            "内容": "青帝宫中第一妃，宝香熏彻素绡衣。定知谪堕不容久，万斛玉尘来聘归。"
        },
        {
            "标题": "夜大雪歌",
            "作者": "陆游",
            "内容": "朔风吹雪飞万里，三更蔌蔌鸣窗纸。初疑天女下散花，复恐麻姑行掷米。异哉冻砚已生冰，信矣重衾如泼水。山中卧涧松竹折，庭前蔽地乌鸢死。昨日之暖殊昏昏，桃李欲坼春满园。阴阳错缪世或有，物穷则变古所言。虽云明年幸一麦，冻馁沟壑知谁存？呜呼今夕之雪未足论，所忧明日嵼高塞门！"
        },
        {
            "标题": "雪後寻梅偶得绝句十首",
            "作者": "陆游",
            "内容": "清霜夜夜奈寒何，赖是知心有素娥。枉道疏枝不禁笑，主人欢意自无多。"
        },
        {
            "标题": "雪後出游戏作",
            "作者": "陆游",
            "内容": "小巘平冈雪陆离，幽人又赋探春诗。典琴沽酒元非俗，著屐观碑又一奇。大度乾坤容落托，多情风月笑衰迟。吾生也似梅花淡，燕未归来蝶不知。"
        },
        {
            "标题": "雪晴行益昌道中颇有春意",
            "作者": "陆游",
            "内容": "杜陵雁下岁将残，疋马西游雪拥关。憔悴敢忘双阙路，淹迟遍看两川山。春回柳眼梅须里，愁在鞭丝帽影间。安得黄金成大药，为人千载驻颓颜。"
        },
        {
            "标题": "雪後寻梅偶得绝句十首",
            "作者": "陆游",
            "内容": "雪里芬芳亦偶然，世人便谓占春前。饱知桃李俗到骨，何至与渠争著鞭。"
        },
        {
            "标题": "雪後寻梅偶得绝句十首",
            "作者": "陆游",
            "内容": "竹篱曲曲水边村，月澹霜清欲断魂。商略前身是飞燕，玉肌无粟立黄昏。"
        },
        {
            "标题": "雪歌",
            "作者": "陆游",
            "内容": "黑云黯黯如翻鸦，急霰飒飒疑投沙。初闻万窍号地籁，已见六出飞天花。宁论异事吠群犬，且喜和气连千家。穿帘投隙矜妩媚，平坑塞谷迷谽?。遥遥林塔出玉笋，渺渺江路蟠修蛇。扣门方拟贳邻酒，篝火更欲寻僧茶。悬知朝士集阙角，靴声入贺趋正衙。吾衰久矣尚何说，所幸一稔均幽遐。"
        },
        {
            "标题": "学易",
            "作者": "陆游",
            "内容": "卒岁勿多求，壼餐与褐裘。心安由自足，身贵为无求。易化千年鹤，难驯万里鸥。闭门方学易，未暇揖浮丘。"
        },
        {
            "标题": "学射道中感事",
            "作者": "陆游",
            "内容": "学射山前宿雨收，篮舆咿轧自生愁。得闲何惜倾家酿，渐老真须秉烛游。道废尚书犹乞米，时来校尉亦封侯。自怜白首能豪在，车辙何因遍九州？"
        },
        {
            "标题": "雪後寻梅偶得绝句十首",
            "作者": "陆游",
            "内容": "春近山中日渐长，重重云崦閟幽香。神仙不饮尘凡酒，素面看人醉後狂。"
        },
        {
            "标题": "雪晴步至舍傍",
            "作者": "陆游",
            "内容": "雪消还似雨，冰释旋成泥。视菜荒陂北，寻梅小坞西。墙阴新犊卧，庭际午鸡啼。幽兴殊无极，归来日已低。"
        },
        {
            "标题": "雪後煎茶",
            "作者": "陆游",
            "内容": "雪液清甘涨井泉，自携茶灶就烹煎。一毫无复关心事，不枉人间住百年。"
        },
        {
            "标题": "雪後寻梅偶得绝句十首",
            "作者": "陆游",
            "内容": "双鹊飞来噪午晴，一枝梅影向窗横。幽人宿醉闲欹枕，不待闻香已解酲。"
        },
        {
            "标题": "雪後寻梅偶得绝句十首",
            "作者": "陆游",
            "内容": "银烛檀槽醉海棠，老来非复锦城狂。疏梅对影太清淡，为拂焦桐弹履霜。"
        },
        {
            "标题": "学易二首 其一",
            "作者": "陆游",
            "内容": "卒岁勿多求，壶餐与褐裘。心安由自足，身贵为无求。\n易化千年鹤，难驯万里鸥。闭门方学易，未暇揖浮丘。"
        },
        {
            "标题": "幽居",
            "作者": "陆游",
            "内容": "放翁家山阴，其贫盖一国。骨相异虎头，祠禄真鸡肋。有米薪未具，坐待至曛黑。躬耕岂所难？一饱非尔力。"
        },
        {
            "标题": "子遹为其长兄置酒予亦与焉作五字示之",
            "作者": "陆游",
            "内容": "乌衣兄弟集，我亦据胡床。晚菊数枝在，小园幽兴长。霜清桑落熟，汤嫩雨前香。草草虽堪笑，他年未易忘。"
        },
        {
            "标题": "雪後",
            "作者": "陆游",
            "内容": "冰开地沮洳，云破日曈曨。鸿入青冥际，草生残烧中。方欣毕公税，已复始农功。稻垄牛行处，泥翻夕照红。"
        },
        {
            "标题": "雪中忽起从戎之兴戏作",
            "作者": "陆游",
            "内容": "狐裘卧载锦驼车，酒醒冰髭结乱珠；三尺马鞭装白玉，雪中画字草军书。"
        },
        {
            "标题": "雪夜小酌",
            "作者": "陆游",
            "内容": "黄昏云齐雪意熟，二更雪急声簌簌。地炉对火得奇温，兔醢鱼鱐穷旨蓄。引杯且作槁面红，脱帽不管衰鬓秃。浩歌三终徐自和，藏书万卷方尽读。从来本不择死生，况复区区论祸福。雪晴著屐可登山，与子一放千里目。"
        },
        {
            "标题": "雪夜有感",
            "作者": "陆游",
            "内容": "狂胆轮囷欲满躯，面麾谁悯滞江湖？青衫曾奏三千牍，白首犹思丈二殳。龙虎翔空瞻王气，犬羊度漠避天诛。何时冒雪趋行殿，香案前头进阵图？"
        },
        {
            "标题": "雪夜作",
            "作者": "陆游",
            "内容": "雪重从压竹，竹折有奇声；雪深亦莫扫，小窗终夜明。我老尚耐冷，开卷对短檠。龙茶与羔酒，得失不足评。但思被重铠，夜入蔡州城。君勿轻臞儒，有志事竟成。"
        },
        {
            "标题": "雪中忽起从戎之兴戏作",
            "作者": "陆游",
            "内容": "十万貔貅出羽林，横空杀气结层阴。桑乾沙土初飞雪，未到幽州一丈深。"
        },
        {
            "标题": "雪后寻梅偶得绝句十首 其九",
            "作者": "陆游",
            "内容": "蕊殿仙姝下界游，偶来税驾剡溪头。君看月里横枝影，尽是苍龙与翠虬。"
        },
        {
            "标题": "雪夕",
            "作者": "陆游",
            "内容": "目视左（左目右荒）（左目右荒）耳聋，吾衰略与昔人同。移灯自看伶竮影，取酒时浇礧磈胸。东郭稍能师顺子，北山未敢笑愚公。空村雪虐风饕夜，袖手悠然政策功。"
        },
        {
            "标题": "雪中怀成都",
            "作者": "陆游",
            "内容": "忆在西州遇雪时，绣筵处处百花围。乌丝阑展新诗就，油壁车迎小猎归。感事镜鸾悲独舞，寄书筝雁恨慵飞。愁多自是难成醉，不为天寒酒力微。"
        },
        {
            "标题": "雪後",
            "作者": "陆游",
            "内容": "雪消已断虚檐溜，日暖初催百草生。射的山前春水绿，笙歌又满会稽城。"
        },
        {
            "标题": "杂感",
            "作者": "陆游",
            "内容": "拥裘南窗下，坚坐试定力。炉香亦不散，伴我到曛黑。绝交近为我，游世易颠踣。默默何所为？且复自休息。"
        },
        {
            "标题": "雪中忽起从戎之兴戏作",
            "作者": "陆游",
            "内容": "铁马渡河风破肉，云梯攻垒雪平壕。兽奔鸟散何劳逐，直斩单于衅宝刀。"
        },
        {
            "标题": "雪中卧病在告戏作",
            "作者": "陆游",
            "内容": "面裂愁出门，指直但藏袖，谁云三峡热，有此凛冽候。殷勤愧雪片，飞舞为我寿。方惊四山积，已见万瓦覆，岂惟寒到骨，遂觉疾在腠。地炉炽薪炭，噤坐连昏昼。梅花真强项，不肯落春後。俗人爱桃李，苦道太疏瘦。清芬终见赏，此事非速售。已矣吾何言，高枕听檐溜。"
        },
        {
            "标题": "雪後",
            "作者": "陆游",
            "内容": "雪後晴初快，春前日渐长。菊根萌已动，梅藟意先香。禽语惊幽枕，冰消涨野塘。衰残难出户，不是嬾衣裳。"
        },
        {
            "标题": "雪意复作",
            "作者": "陆游",
            "内容": "前日作雪风败之，今日浓雪雪复作。一寒未暇自为计，宿麦悬知天已诺。灞桥策驴愁露手，新丰买酒聊软脚。胸中正著九云梦，廊庙何加一丘壑？上书陈事固可笑，服药求仙亦成错。不如醉踏一剑腾风云，跨海东谒青童君。"
        },
        {
            "标题": "雪中登云泉上方",
            "作者": "陆游",
            "内容": "滃滃云堆上，茫茫雪海中。煎茶夸坐客，打竹课蛮童。冰谷鸣饥鹤，烟汀立断鸿。归来更堪喜，葑火满炉红。"
        },
        {
            "标题": "雪中寻梅",
            "作者": "陆游",
            "内容": "幽香淡淡影疏疏，雪虐风饕亦自如。正是花中巢许辈，人间富贵不关渠。"
        },
        {
            "标题": "旬日公事颇简喜而有赋",
            "作者": "陆游",
            "内容": "社近楼台昼已长，丰年颇减簿书忙。雨催树绿吹箫陌，日射尘红击鞠场。农事渐兴初浸种，吏衙早退独焚香。晚来别有欢然处，检教儿书又一箱。"
        },
        {
            "标题": "雪中忽起从戎之兴戏作",
            "作者": "陆游",
            "内容": "群胡束手仗天亡，弃甲纵横满战场。雪上急追奔马迹，官军夜半入辽阳。"
        },
        {
            "标题": "雪夕",
            "作者": "陆游",
            "内容": "目视"
        },
        {
            "标题": "烟波即事",
            "作者": "陆游",
            "内容": "浪迹人间数十年，年年散发醉江天。岳阳楼上留三日，聊与潇湘结後缘。"
        },
        {
            "标题": "烟波即事",
            "作者": "陆游",
            "内容": "父子团栾到死时，渔家可乐更何疑。高文大策人皆有，且听烟波十绝诗。"
        },
        {
            "标题": "烟波即事",
            "作者": "陆游",
            "内容": "烟水苍茫绝四邻，幽栖无地著纤尘。萧条鸡犬枫林下，似是无怀太古民。"
        },
        {
            "标题": "砑蠡",
            "作者": "陆游",
            "内容": "古者贝为货，庶物赖以通；後世贵铜臭，退处书几中。楮生借光辉，文字传亡穷。言利古所羞，孰谓汝不逢？"
        },
        {
            "标题": "烟波即事",
            "作者": "陆游",
            "内容": "家浮野艇无常处，身是闲人不属官。但有浊醪吾事足，浮名不作一钱看。"
        },
        {
            "标题": "烟波即事",
            "作者": "陆游",
            "内容": "归老何须乞镜湖，秋来日日饱蓴鲈。正令霖雨称贤佐，未及烟波号钓徒。"
        },
        {
            "标题": "烟波即事",
            "作者": "陆游",
            "内容": "烟波深处卧孤篷，宿酒醒时闻断鸿。最是平生会心事，芦花千顷月明中。"
        },
        {
            "标题": "荀秀才送蜡梅十枝奇甚为赋此诗",
            "作者": "陆游",
            "内容": "与梅同谱又同时，我为评香似更奇。痛饮便判千日醉，清狂顿减十年衰。色疑初割蜂脾蜜，影欲平欺鹤膝枝。插向宝壶犹未称，合将金屋贮幽姿。"
        },
        {
            "标题": "雪中作",
            "作者": "陆游",
            "内容": "竹折松僵鸟雀愁，闭门我亦拥貂裘。已忘作赋游梁苑，但忆衔枚入蔡州。属国餐毡真强项，翰林煮茗自风流。明朝日暖君须记，更看青鸳玉半沟。"
        },
        {
            "标题": "烟波即事",
            "作者": "陆游",
            "内容": "梦笔桥边听午钟，无穷烟水似吴松。前年送客曾来此，惟有山僧认得侬。"
        },
        {
            "标题": "烟波即事",
            "作者": "陆游",
            "内容": "落雁沙边艇子斜，分明清梦上三巴。眼明一点炊烟起，不是渔家即酒家。"
        },
        {
            "标题": "迓益帅马上作",
            "作者": "陆游",
            "内容": "马上遥看江上山，白云红树画图间。经年簿领无休日，却向忙中得少闲。"
        },
        {
            "标题": "雪中作",
            "作者": "陆游",
            "内容": "黑风卷地连三日，密雪穿帘又一回。衰病不禁天色恶，笑谈谁共酒尊开？忍寒瘦马嘶空枥，觅食饥鸦啄废台。笑遣蛮童撼园竹，辍羹分火待归来。"
        },
        {
            "标题": "雪中作",
            "作者": "陆游",
            "内容": "鬓毛无奈岁华催，一笑登临亦乐哉！平地忽成三尺雪，遶湖何啻万株梅。雪山叠叠朝凭阁，帘幙沉沉夜举杯。节物鼎来方自此，酥花彩胜待春回。"
        },
        {
            "标题": "烟波即事十首 其二",
            "作者": "陆游",
            "内容": "烟波深处卧孤篷，宿酒醒时闻断鸿。最是平生会心事，芦花千顷月明中。"
        },
        {
            "标题": "掩卷有感",
            "作者": "陆游",
            "内容": "少年虽读书，每恨性疏嬾；中年颇自励，已叹岁月短。学不到圣贤，此意终未满。甑空不忧饥，衣垢不思浣。区区管晏事，端可付一莞。羸然八十翁，风雪卧空馆。"
        },
        {
            "标题": "严君平卜台",
            "作者": "陆游",
            "内容": "先生久已蜕氛埃，道上犹传旧卜台。乞得寒泉濯肝肺，真成万里不虚来。"
        },
        {
            "标题": "严州大阅",
            "作者": "陆游",
            "内容": "铁骑森森帕首红，角声旗影夕阳中。虽惭江左繁雄郡，且看人间矍铄翁。清渭十年真昨梦，玉关万里又秋风。凭鞍撩动功名意，未恨猿惊蕙帐空。"
        },
        {
            "标题": "严州多菊然率过重阳方开或举东坡先生菊花开",
            "作者": "陆游",
            "内容": "无人唤醒赋归翁，满把清香谁与同？但办对花频举酒，莫横重九在胸中。"
        },
        {
            "标题": "掩户",
            "作者": "陆游",
            "内容": "蔗浆那解破余酲，一读南华眼自明。香缕映窗凝不散，墨丸入砚细无声。太山蚁垤初何有，佛国魔宫本亦平。此段光明谁障得？旷怀还与老书生。"
        },
        {
            "标题": "烟波即事",
            "作者": "陆游",
            "内容": "短发垂肩不裹巾，世人谁识此翁真？阻风江浦诗成束，卖药山城醉过春。"
        },
        {
            "标题": "自嘲",
            "作者": "陆游",
            "内容": "长日淡无事，虚堂来远风。爱眠从病蹇，厌事嬾治聋。猫健翻怜鼠，庭荒不责童。尔来添目暗，又免送归鸿。"
        },
        {
            "标题": "宴坐",
            "作者": "陆游",
            "内容": "身寄穷山里，心安一事无。新传小止观，渐解半跏趺。急雪鸣窗纸，孤灯耿地炉。老来元少睡，且复兀枯株。"
        },
        {
            "标题": "宴坐",
            "作者": "陆游",
            "内容": "气住即存神，心安自保身。谁欤二竖子，卓尔一真人。气泝如潮上，津流若酒醇。幽居幸无事，莫玩物华新。"
        },
        {
            "标题": "宴坐",
            "作者": "陆游",
            "内容": "周流惟一气，天地与人同。天道故不息，人为斯有穷。蛟龙上云雨，鱼鸟困池笼。宴坐观兹理，吾其若发蒙。"
        },
        {
            "标题": "宴坐自午至暮",
            "作者": "陆游",
            "内容": "身外寥寥扫怨恩，胸中浩浩纳乾坤。饱经世事常高枕，惯见人情不署门。孤日夜分生海底，百川秋涨泝河源。珥貂碧落从来事，东访蓬莱不足言。"
        },
        {
            "标题": "幽居岁暮",
            "作者": "陆游",
            "内容": "冉冉忘年往，纷纷厌事来。庭除多草莽，几砚亦尘埃。园为畦蔬到，门因汲水开。偶闻林鸟语，太息又春回。"
        },
        {
            "标题": "子坦今秋盐官市征当满作绝句寄之",
            "作者": "陆游",
            "内容": "八十老翁头似雪，柯桥送汝泪频挥。残年岂料犹强健，却向柯桥接汝归。"
        },
        {
            "标题": "宴坐",
            "作者": "陆游",
            "内容": "鼓乐弦歌万二千，天魔剩欲破幽禅。道人袖手心如水，一点纱灯夜悄然。"
        },
        {
            "标题": "砚湖并引",
            "作者": "陆游",
            "内容": "群山环一湖，湖水绿溶漾，微风掠窗过，亦解生细浪，余流浸翠麓，倒影写青嶂，自然出天工，岂复烦巧匠。病夫屏杯酌，不遣运酒舫；时时挹清泚，笔墨助豪宕。帖成龙蛇走，诗出雷雨壮。从今几砚旁，一扫蟾蜍样。"
        },
        {
            "标题": "偃松",
            "作者": "陆游",
            "内容": "巨松偃青盖，阅世岿独存。颇疑古仙翁，藏丹在其根。或是结灵药，百尺有伏鼋。终随风雨化，不死何足言！"
        },
        {
            "标题": "海棠",
            "作者": "陆游",
            "内容": "今日春已半，风雨停出游。缾中海棠花，数酌相献酬。尚想锦官城，花时乐事稠。金鞭过南市，红烛宴西楼。千林夸盛丽，一枝赏纤柔。狂吟恨未工，烂醉死即休。那知茅檐底，白发见花愁。花亦如病姝，掩抑向客羞。尤物终动人，要非桃杏俦。东风万里恨，浩荡不可收。"
        },
        {
            "标题": "雁翅夹口小酌",
            "作者": "陆游",
            "内容": "墟烟淡将散，江雨细欲无。回风吹衣襟，晴光满菰蒲。隐几乐此时，清和如夏初。犬吠船丁归，小市得美蔬。欢言酌清醥，侑以案上书。虽云泊江渚，何异归林庐。"
        },
        {
            "标题": "张园海棠",
            "作者": "陆游",
            "内容": "洛阳春信久不通，姚魏开落胡尘中，扬州千叶昔曾见，已叹造化无余功。西来始见海棠盛，成都第一推燕宫。池台扫除凡木尽，天地眩转花光红。庆云堕空不飞去，时有绛雪萦微风。蜂蝶成团出无路，我亦狂走迷西东。此园低树犹三丈，锦绣却在青天上。不须更著刀尺裁，乞与齐奴开步障。"
        },
        {
            "标题": "夏日",
            "作者": "陆游",
            "内容": "梅雨初收景气新，太平阡陌乐闲身。陂塘漫漫行秧马，门巷阴阴挂艾人。白葛乌纱称时节，黄鸡绿酒聚比邻。掀髯一笑吾真足，不为无锥更叹贫。"
        },
        {
            "标题": "燕堂东偏一室颇深暖尽日率困於吏牍比夜乃得",
            "作者": "陆游",
            "内容": "赋性无他好，开编喜欲迷。冬冬传夜漏，喔喔待晨鸡。油减玉虫暗，灰深红兽低。悠然抚书叹，无术济黔黎！"
        },
        {
            "标题": "燕堂东偏一室颇深暖尽日率困於吏牍比夜乃得",
            "作者": "陆游",
            "内容": "衮衮流年往，匆匆短景过。帘深上灯早，地窄贮香多。书尽还重读，诗成更自哦。向令无此处，将奈旅愁何！"
        },
        {
            "标题": "燕坐",
            "作者": "陆游",
            "内容": "赫日曈曈涌海门，黄流混混泝河源。功成一日书仙籍，链骨成金不足言。"
        },
        {
            "标题": "燕堂东偏一室颇深暖尽日率困於吏牍比夜乃得",
            "作者": "陆游",
            "内容": "永夜东斋里，人声静不哗。衣篝起香穗，书几落灯花。炉暖听寒雨，窗明送晓鸦。文章空自苦，白首不名家。"
        },
        {
            "标题": "观花",
            "作者": "陆游",
            "内容": "我游西川醉千场，万花成围柳著行。红锦地衣舞霓裳，翠裙绣袂天宝妆。\n清歌一发无留觞，袅袅馀声萦杏梁。黄金络马照路光，自护羃䍦观海棠。\n搜奇选胜日夜忙，不惟燕宫碧鸡坊。暮归奚奴负锦囊，路人争看放翁狂。"
        },
        {
            "标题": "燕堂春夜",
            "作者": "陆游",
            "内容": "南楼紞紞下疏更，一点纱笼满院明。映月疏梅入帘影，读书樨子隔窗声。呻吟药裹身宁久？汛扫胡尘意未平。草檄北征今二纪，山城仍是老书生。"
        },
        {
            "标题": "梦断",
            "作者": "陆游",
            "内容": "梦断灯残闻雁声，揽衣起坐待天明。街头浊酒不堪醉，窗外疏梅空复情。人欲见挤真砭石，身宁轻用作投琼。南湖可引春畴美，只合躬耕毕此生。"
        },
        {
            "标题": "仰首座求钝庵诗",
            "作者": "陆游",
            "内容": "钝庵来问钝何如，真个能参钝也无？掘井及泉那用巧，磨砖作镜未为愚。先师钵袋当传後，上座蒲团莫负渠。我亦年来念休歇，约君同作钝工夫。"
        },
        {
            "标题": "养气",
            "作者": "陆游",
            "内容": "学道先养气，吾闻三住章。屏除金鼎药，糠秕玉函方。凛凛春冰履，兢兢拱璧藏。高谈忘力守，此病最膏肓。"
        },
        {
            "标题": "养气",
            "作者": "陆游",
            "内容": "养气安心不计年，未尝一念住愁边。才疏屡扫朝中迹，命薄翻成世外缘。耐老尚能消劫石，放狂聊复醉江天。饱知句曲罗浮路，不访初平即稚川。"
        },
        {
            "标题": "秋阴",
            "作者": "陆游",
            "内容": "陂泽秋容淡，郊原晓气清。雨来鸠有语，社近燕无情。拄杖扶腰痛，渔舟照眼明。苦吟缘病辍，随意或诗成。"
        },
        {
            "标题": "杨庭秀寄南海集",
            "作者": "陆游",
            "内容": "飞卿数阕峤南曲，不许刘郎夸竹枝。四百年来无复继，如今始有此翁诗。"
        },
        {
            "标题": "野馈",
            "作者": "陆游",
            "内容": "经年仓粟厌陈陈，天遣香粳馈野人。黄耳蕈生斋钵富，白头韭出客盘新。此生不复营三釜，一饱何曾羡八珍。尚媿古来高士在，杯羹无糁甑生尘。"
        },
        {
            "标题": "野饭",
            "作者": "陆游",
            "内容": "薏实炊明珠，苦笋馔白玉。轮囷斸区芋，芳辛采山蔌。山深少盐酪，淡薄至味足。往往八十翁，登山逐奔鹿。可怜城南杜，零落依涧曲。面余作诗瘦，趋拜尚不俗。病夫益倦游，颇愿老穷谷。是家吾所慕，食菜如食肉。时能唤邻里，小瓮酒新漉。何必怀故乡，下箸厌雁鹜。"
        },
        {
            "标题": "摇落吟",
            "作者": "陆游",
            "内容": "素秋欲尽风雨恶，千林如扫俱摇落。年运而往秋复冬，念念元知已非昨。痴人顾欲吝此生，放翁悯汝笑绝缨。发毛爪齿俱外物，天地大化终无情。我贫无以遗儿子，惟有一言持付尔：仕宦要能当百挫，为农饥死无游惰。"
        },
        {
            "标题": "养生",
            "作者": "陆游",
            "内容": "禀赋本不强，四十已遽衰，药裹不离手，对酒盘无梨。岂料今八十，白间犹黑丝，咀嚼虽小艰，幸未如牛?。昔虽学养生，所遇少硕师，金丹既茫昧，鸾鹤安可期？惟有庖丁篇，可信端不疑。爱身过拱璧，奉以无缺亏。孽不患天作，戚惟忧自诒。挛躄岂不苦，害犹在四支；二竖伏膏肓，良医所不治。衣巾视寒燠，饮食节饱饥，虎兕虽在傍，牙爪何由施？老人不妄语，聊赋养生诗。"
        },
        {
            "标题": "舟中咏落景馀清晖轻桡弄溪渚之句盖孟浩然耶溪泛舟诗也因以其句为韵赋诗十首 其九",
            "作者": "陆游",
            "内容": "禹穴探断简，樵风泛清溪。倒影森松桂，避船散凫鹥。\n尘中有异境，十里青玻璃。高塔忽招人，湖边日未低。"
        },
        {
            "标题": "野渡用前韵",
            "作者": "陆游",
            "内容": "十里平沙到渡头，溪山合向画图收。老僧赴供袈黎古，醉叟行歌罢亚秋。断岸烟迷耕处草，孤村雨送钓时舟。龙泉不斸元无恨，莫放神光上斗牛。"
        },
        {
            "标题": "野饭",
            "作者": "陆游",
            "内容": "六十日白可续饭，三千年清何与人？堪笑此翁顽似铁，还山又食一番新。"
        },
        {
            "标题": "养疾",
            "作者": "陆游",
            "内容": "齿耄婴新疾，才衰减旧名。短邸扶蹇步，小院惬幽情。卜叟言灾退，医翁贺脉平。饭香炊罢亚，羹美馣芜菁。菊颖寒犹小，枫林晓渐赬。清诗披客贽，佳著指僧枰。家塾灯前课，村陂雨外耕。从今尚何事，赖此遣浮生。"
        },
        {
            "标题": "野步至村舍暮归",
            "作者": "陆游",
            "内容": "草径盘纡入废园，涨余野水有残痕。新蒲漫漫藏孤艇，茂树阴阴失近村。拄杖敲门求小憩，老盆盛酒泻微浑。兴阑却觅桥边路，数点归鸦已带昏。"
        },
        {
            "标题": "戏作三首 其三",
            "作者": "陆游",
            "内容": "建苑誇豪如贵胄，棋岩晦迹类臞仙。倘凭阀阅定人物，耕野钓溪难自贤。"
        },
        {
            "标题": "种麦",
            "作者": "陆游",
            "内容": "垦地播宿麦，饭牛临野池。未能贪佛日，正恐失农时。矻矻锄耰力，勤勤祝史辞。嘉平得三白，吾饱岂无期？"
        },
        {
            "标题": "野外剧饮示坐中",
            "作者": "陆游",
            "内容": "悲歌流涕遣谁听？酒隐人间已半生。但恨见疑非节侠，岂忘小忍就功名。江湖舟楫行安往，燕赵风尘久未平。饮罢别君携剑起，试横云海翦长鲸。"
        },
        {
            "标题": "养生",
            "作者": "陆游",
            "内容": "武丁命傅说，治国如和羹；天亦命放翁，用此以养生。抑过补不足，辅相其适平。千岁汝自有，不必师广成。"
        },
        {
            "标题": "雨晴",
            "作者": "陆游",
            "内容": "小雨初增气惨凄，新晴差解病沉迷。虚廊静院听松籁，细草甘泉养鹿麛。寒霭细分山远近，野歌相应路高低。孰知倦客萧然意，水品茶经手自携。"
        },
        {
            "标题": "野人舍小饮",
            "作者": "陆游",
            "内容": "梅市波光远，柯桥柳色新。百年情分熟，数酌笑言亲。沙上人争渡，街头妇卖薪。冬冬隔林鼓，岁暮赛江神。"
        },
        {
            "标题": "夜步庭下有感",
            "作者": "陆游",
            "内容": "夜遶中庭百匝行，秋风传漏忽三更。星辰北拱疏还密，河汉西流纵复横。惊鹊遶枝栖不稳，冷萤穿竹远犹明。书生老抱平戎志，有泪如江未敢倾。"
        },
        {
            "标题": "夜不能寐复呼灯起坐戏作",
            "作者": "陆游",
            "内容": "吴中秋半暑未退，今岁雨多如许凉。药鼎荧荧伴孤寂，三更袖手听啼螿。"
        },
        {
            "标题": "野饮",
            "作者": "陆游",
            "内容": "绿岸波生染麴尘，碧天云细蹙鱼鳞。山居剩得舒长日，野饮自无拘忌人。酒瓮石边孤店晚，樵风溪畔早梅春。怀章正可惊奴辈，未胜行歌独负薪。"
        },
        {
            "标题": "夜半读书罢出门徙倚久之归赋长句",
            "作者": "陆游",
            "内容": "浩歌曳杖出柴扉，不管三更露湿衣。拟看林梢残月上，偶逢浦口断云归。惊鸿脱网寒相倚，饥鹘思巢夜亦飞。却掩北窗谁晤语，聊凭香碗洗尘鞿。"
        },
        {
            "标题": "夜读兵书",
            "作者": "陆游",
            "内容": "孤灯耿霜夕，穷山读兵书。平生万里心，执戈王前驱。战死士所有，耻复守妻孥。成功亦邂逅，逆料政自疏。陂泽号饥鸿，岁月欺贫儒。叹息镜中面，安得长肤腴？"
        },
        {
            "标题": "夜读兵书",
            "作者": "陆游",
            "内容": "八月风雨夕，千载孙吴书。老病虽惫甚，壮气颇有余。长缨果可请，上马不踌躇，岂惟鏖臮兰，直欲封狼居。万乘久巡狩，两京尽丘墟；此责在臣子，忧愧何时摅？南郑筑坛场，隆中顾草庐；邂逅未可知，旄头方扫除。"
        },
        {
            "标题": "野饮夜归戏作",
            "作者": "陆游",
            "内容": "青海天山战未鏖，即今尘暗旧戎袍。风高乍觉弓声劲，霜冷初增酒兴豪。未办大名垂宇宙，空成恸哭向蓬蒿。灞亭老将归常夜，无奈人间儿女曹！"
        },
        {
            "标题": "野兴二首 其一",
            "作者": "陆游",
            "内容": "扫尽红尘闭是非，舍傍好在旧苔矶。壶中春色松肪酒，江上秋风槲叶衣。\n一片共知云偶出，千年谁识鹤重归。勿言野外无供给，雪后连山药草肥。"
        },
        {
            "标题": "叶相最高亭",
            "作者": "陆游",
            "内容": "高亭新筑冠鳌峰，眼力超然信不同。肤寸油云泽天下，大千沙界纳胸中。春游到处群花拥，夜宴欢时百榼空。刘白老来忘世味，只思诗酒伴裴公。"
        },
        {
            "标题": "夜大雨连明晨起乃知之",
            "作者": "陆游",
            "内容": "黄紬被稳枕慵移，夜雨淋浪了不知。水长坏陂初复後，鸠鸣去妇却还时。芳蹊入夏多青子，白发今年有黑丝。剩欲披衣湖上去，满村芳草正离离。"
        },
        {
            "标题": "幽事绝句六首 其三",
            "作者": "陆游",
            "内容": "昨夕风掀屋，今朝雨坏墙。虽知炊米尽，不废野歌长。"
        },
        {
            "标题": "夜抵葭萌惠照寺寓榻小阁",
            "作者": "陆游",
            "内容": "亭驿驱驰髀肉消，故山归梦愈迢迢。夜行触尉那能避，旦过随僧不待招。雨後风云犹惨澹，霜前草木已萧条。衰迟事事非平日，醉里题诗亦复聊。"
        },
        {
            "标题": "夜步庭下有感",
            "作者": "陆游",
            "内容": "夜绕中庭百匝行，秋风传漏忽三更。星辰北拱疏还密，河汉西流纵复横。\n惊鹊绕枝栖不稳，冷萤穿竹远犹明。书生老抱平戎志，有泪如江未敢倾。"
        },
        {
            "标题": "野饮",
            "作者": "陆游",
            "内容": "春雨行路难，春寒客衣薄；客衣薄尚可，泥深畏驴弱。溪桥有孤店，村酒亦可酌，凫茈小甑炊，丹柿青篾络。人生忧患窟，骇机日夜作；野饮君勿轻，名宦无此乐。"
        },
        {
            "标题": "夜泊龙庙回望建康有感",
            "作者": "陆游",
            "内容": "我醉行水上，身轻如飞烟。鱼龙互悲啸，伴我夜不眠。羽扇挥浮云，月挂牛斗间。河汉横复斜，风露方浩然。坡陀石头城，寂寞七百年。世事感予怀，竦身入青天。"
        },
        {
            "标题": "野性",
            "作者": "陆游",
            "内容": "野性从来与世疏，俗尘自不到吾庐。醉中往往得新句，梦里时时见异书。稚子那偷服药酒，家僮尚护放生鱼。今朝更有欣然处，引得清泉灌晚蔬。"
        },
        {
            "标题": "野意",
            "作者": "陆游",
            "内容": "久忝明恩返故乡，全家衣食出耕桑。诗才适意宁求好？醉即成眠不暇狂。小雨荷鉏分药品，乍凉扶杖看优场。此身已作农夫死，却媿时贤独未忘。"
        },
        {
            "标题": "夜出偏门还三山",
            "作者": "陆游",
            "内容": "月行南斗边，人归西郊路。水风吹葛衣，草露湿芒履。渔歌起远汀，鬼火出破墓，凄清醒醉魂，荒怪入诗句。到家夜已半，伫立叩蓬户。樨子犹读书，一笑慰迟暮。"
        },
        {
            "标题": "夜登小南门城上",
            "作者": "陆游",
            "内容": "曳杖上江城，清宵破二更。月回高树影，风壮急滩声。野艇鱼罾举，优场炬火明。湖塘正如此，回首忆柴荆。"
        },
        {
            "标题": "野意",
            "作者": "陆游",
            "内容": "堤长逾十里，村小只三家。山客弛樵担，溪翁鸣钓车。花深迷蝶梦，雨急散蜂衙。衰疾新年减，青鞋上若耶。"
        },
        {
            "标题": "夜寒与客烧乾柴取暖戏作",
            "作者": "陆游",
            "内容": "槁竹乾薪隔岁求，正虞雪夜客相投。如倾潋潋蒲萄酒，似拥重重貂鼠裘。一睡策勋殊可喜，千金论价恐难酬。他时铁马榆关外，忆此犹当笑不休。"
        },
        {
            "标题": "夜赋",
            "作者": "陆游",
            "内容": "老人不食觉魂清，况若身游白玉京。夜静月惊林鹊起，水凉风颭露荷倾。昏灯一点窥孤梦，画角三终转五更。欲醉海山还嬾去，且携羽扇憩青城。"
        },
        {
            "标题": "夜行至白鹿泉上",
            "作者": "陆游",
            "内容": "小雨病良已，新秋夜渐长。隔城闻鹤唳，出户逐萤光。荒径穿蒙密，遥空望莽苍。泉声落环佩，肝肺为清凉。"
        },
        {
            "标题": "夜投山家",
            "作者": "陆游",
            "内容": "房栊深深绩火明，垣屋萧萧砻谷声。作官觅饱最缪算，羡尔为农过一生。"
        },
        {
            "标题": "夜投山家四首 其二",
            "作者": "陆游",
            "内容": "夜行山步鼓鼕鼕，小市优场炬火红。唤起少年巴蜀梦，宕渠山寺看蚕丛。"
        },
        {
            "标题": "夜闻埭东卖酒鼓声哗甚",
            "作者": "陆游",
            "内容": "鸟桕森疏照溪赤，寒鸦翩翻蔽天黑。鲜鲈出纲重兼斤，新蟹登盘大盈尺。年年此际清霜夜，饭罢读书声满舍。岂惟父子讲家学，亦有朋侪结经社。谁令屠沽聚里中，鼓声终夜聒老翁？鸣呼安得寐无聪，不但杜老左耳聋！"
        },
        {
            "标题": "夜分复起读书",
            "作者": "陆游",
            "内容": "愁极不成寐，起开窗下书。似囚逢纵释，如痒得爬梳。灯火夜过半，风霜岁欲除。平生济时意，却作爱吾庐。"
        },
        {
            "标题": "夜二鼓留西城门归三山",
            "作者": "陆游",
            "内容": "秉炬夜离驿，戴星出西关。舟人飞画楫，门锁响铜环。渔火明遥浦，溪风解醉颜。邻家亦惊起，迎我笑坚顽。"
        },
        {
            "标题": "夜归舟中作",
            "作者": "陆游",
            "内容": "意薄杨修唤小儿，孤舟自笑发成丝。放开痴腹无非梦，拈起幽怀总是诗。霜下忽惊桐叶尽，滩生更觉水声奇。余年那恨驱黄犊，除却为农百不宜。"
        },
        {
            "标题": "夜热",
            "作者": "陆游",
            "内容": "触热行万里，烦促讵可论。泊船鄂州步，终日如炮燔。摇扇腕欲脱，挥汗白雨翻。推枕再三起，散发临前轩。秋近更漏长，天旱星宿繁。甘澍何时来？太息忧元元。"
        },
        {
            "标题": "夜汲井水煮茶",
            "作者": "陆游",
            "内容": "病起罢观书，袖手清夜永。四邻悄无语，灯火正凄冷。山童亦睡熟，汲水自煎茗，锵然辘轳声，百尺鸣古井，肺腑凛清寒，毛骨亦苏省。归来月满廊，惜踏疏梅影。"
        },
        {
            "标题": "夜闻蟋蟀",
            "作者": "陆游",
            "内容": "布榖布榖解劝耕，蟋蟀蟋蟀能促织。州符县帖无已时，劝耕促织知何益？安得生世当成周，一家百亩长无愁；绿桑郁郁暗微径，黄犊叱叱行平畴。荆扉绩火明煜煜，黍垄饁饭香浮浮。耕亦不须劝，织亦不须促；机上有余布，盎中有余粟。老翁白首如小儿，鼓腹击壤相从嬉。"
        },
        {
            "标题": "夜过鲁墟",
            "作者": "陆游",
            "内容": "晡时发柯桥，申夜过鲁墟。灯出篱落间，七世有故庐。门低不容驷，壁坏亡遗书。高树宿羁鸟，废沼跳惊鱼。移船过古埭，水面涵星疏。安得病良已，毕世浇春蔬？"
        },
        {
            "标题": "夜闻雨声",
            "作者": "陆游",
            "内容": "我似骑驴孟浩然，帽边随意领山川。忽闻风雨掠窗外，便觉江湖在眼前。路过邮亭知几处，身如估客不论年。未妨剩拥寒衾卧，赢取孤吟入断编。"
        },
        {
            "标题": "夜还驿舍",
            "作者": "陆游",
            "内容": "楼上冬冬初发更，断云收雨旋成晴。市桥新涨摇灯影，驿路残泥壮屐声。闤闠变迁非曩日，情怀牢落感余生。高秋病起犹能醉，剩买官醅乐太平。"
        },
        {
            "标题": "夜雨有感",
            "作者": "陆游",
            "内容": "北风吹雨暗江郊，十月僧庐旋补茆。病马敢希三品料，惊禽聊借一枝巢。少时诸老争求识，晚岁殊方罕定交。闭户不妨新得趣，丹经盈箧手亲抄。"
        },
        {
            "标题": "夜赋",
            "作者": "陆游",
            "内容": "夜窗搔首发鬅鬙，病不胜衣倚瘦藤。堪笑颜回忍饥面，常依韩愈看书灯。残生已与灰俱冷，旧友谁如几可凭？月落风生忽增气，掠檐劲翮有归鹰。"
        },
        {
            "标题": "夜闻大风感怀赋吴体",
            "作者": "陆游",
            "内容": "故都宫阙污膻腥，原野久稽陈大刑。未须校尉戍西域，先要将军空朔庭。意言挥戈可退日，身乃读书方聚萤。病起窗前发如雪，夜闻风声孤涕零。"
        },
        {
            "标题": "夜闻湖中渔歌",
            "作者": "陆游",
            "内容": "梦回一灯翳复明，卧闻湖上渔歌声。呜呜乍低忽更起，嫋嫋欲断还微萦。初随缺月堕烟浦，已和残角吹江城。悲伤似击渐离筑，忠愤如抚桓伊筝。放臣万里忧国泪，戍客白首怀乡情。峡猿失侣方独宿，沙雁垂翅犹遐征。巴巫竹枝短亭晚，潇湘欸乃孤舟横。世间此恨故相似，使我百感何由平！"
        },
        {
            "标题": "夜闻秋风感怀",
            "作者": "陆游",
            "内容": "西风一夜号庭树，起揽戎衣泪溅襟。残角声催关月堕，断鸿影隔塞云深。数篇零落从军作，一寸凄凉报国心。莫倚壮图思富贵，英豪何限死山林。"
        },
        {
            "标题": "夜卧久不得寐复披衣起呼灯作草书数纸乃复酣枕明旦作此诗记之",
            "作者": "陆游",
            "内容": "才下多阨穷，地僻罕人客。半生走四海，竟无第一策。\n暮年忽大悟，惟有紧闭门。朝作一池墨，弄笔招羁魂。\n初若奔騄骥，忽如掣蛟鲸。鬼神森出没，雷雨更晦明。\n飞扬兴已极，投笔径就床。酣酣一枕睡，不觉幽梦长。\n手携避秦人，行上腰带鞓。下视河流黄，仰看天宇青。\n大呼自惊觉，夜半灯欲死。茆檐雨点滴，身乃在万里。\n挑灯影突兀，顾问汝是谁。留侯虽强食，轻举亦何疑。"
        },
        {
            "标题": "夜赋",
            "作者": "陆游",
            "内容": "练色亭皋月，江声木杪风。开书灯煜煜，传漏鼓冬冬。流落诸生老，呻吟四壁空。生涯君勿笑，淡话有儿同。"
        },
        {
            "标题": "夜食炒栗有感",
            "作者": "陆游",
            "内容": "齿根浮动叹吾衰，山栗炮燔疗夜饥。唤起少年京辇梦，和宁门外早朝来。"
        },
        {
            "标题": "夜过鲁墟",
            "作者": "陆游",
            "内容": "中夜过鲁墟，船底鸣细浪。月出菱歌长，林闇绩火壮。故居不可识，四顾但青嶂。百年几废兴，抚事一凄怆。士生本耕稼，时来偶卿相；功名亦余事，所勉在素尚。况吾多难者，久已冥得丧；微禄行当辞，没身事幽旷。"
        },
        {
            "标题": "夜投山家",
            "作者": "陆游",
            "内容": "生草茨庐荆作扉，数家烟火自相依。大儿饲犊舍边去，小儿捕鱼溪口归。"
        },
        {
            "标题": "夜闻雨声",
            "作者": "陆游",
            "内容": "高檐夜雨泻淋浪，起拥寒衾旋炷香。春事岂堪频破坏，客愁不可复禁当。长缾磊落输郫酿，轻骑联翩报海棠。著意物华君莫笑，世间得丧更茫茫。"
        },
        {
            "标题": "夜还驿舍",
            "作者": "陆游",
            "内容": "楼上鼕鼕初发更，断云收雨旋成晴。市桥新涨摇灯影，驿路残泥壮屐声。\n阛阓变迁非曩日，情怀牢落感馀生。高秋病起犹能醉，剩买官醅乐太平。"
        },
        {
            "标题": "夜闻蟋蟀",
            "作者": "陆游",
            "内容": "布谷布谷解劝耕，蟋蟋蟀蟀能促织。州符县帖无已时，劝耕促织知何益。\n安得生世当成周，一家百亩长无愁。绿桑郁郁暗微径，黄犊叱叱行平畴。\n荆扉绩火明煜煜，黍垄馌饭香浮浮。耕亦不须劝，织亦不须促。\n机上有馀布，盎中有馀粟。老翁白首如小儿，鼓腹击壤相从嬉。"
        },
        {
            "标题": "夜赋",
            "作者": "陆游",
            "内容": "八十衰翁久挂冠，今年无酒敌春寒。乱云入户雨方急，断雁叫群灯未残。蠹简幸存随意读，蜗庐虽小著身宽。支离自笑心犹壮，忧国忧家虑万端。"
        },
        {
            "标题": "夜行湖上",
            "作者": "陆游",
            "内容": "月痕澹欲无，斗柄低半没。荒陂雁飞鸣，草屋牛卧齕。我行湖边路，霜冷刮病骨；断堤沙水湿，屦滑常恐蹶。残年垂七十，野处犹短褐。穷死士所有，权门不可谒。"
        },
        {
            "标题": "夜闻邻家治稻",
            "作者": "陆游",
            "内容": "二顷春芜废不耕，半生名宦竟何成？归来每羡农家乐，月下风传打稻声。"
        },
        {
            "标题": "夜行至平羌憩大悲院",
            "作者": "陆游",
            "内容": "忆昨游天台，夜投石桥宿。水声乱人语，炬火散山谷。穿林有惊鹘，截道多奔鹿。今夕复何夕，此境忽在目。苍茫陂十里，清浅溪数曲。微霜结裘茸，落叶拂帽屋。下马憩村寺，颓然睡清熟。觉来窗已白，残灯犹煜煜。"
        },
        {
            "标题": "夜闻浣花江声甚壮",
            "作者": "陆游",
            "内容": "浣花之东当笮桥，奔流齧桥桥为摇。分洪初疑两蛟舞，触石散作千珠跳。\n壮声每挟雷雨横，巨势潜借鼋鼍骄。梦回闻之坐太息，铁衣何日东征辽。\n衔枚度碛沙飒飒，盘槊断陇风萧萧。不然投檄径归去，短篷卧听钱塘潮。"
        },
        {
            "标题": "夜闻浣花江声甚壮",
            "作者": "陆游",
            "内容": "浣江之东当筰桥，奔流啮桥桥为摇。分洪初疑两蛟舞，触石散作千珠跳。壮声每挟雷雨横，巨势潜借鼋鼍骄。梦回闻之坐太息，铁衣何日东征辽？衔枚度碛沙飒飒，盘槊断陇风萧萧。不然投檄径归去，短篷卧听钱塘潮。"
        },
        {
            "标题": "雨夜思子虡",
            "作者": "陆游",
            "内容": "兀兀过遥夜，悠悠拥破衾。峭寒侵病骨，残雨滴愁心。人别易千里，书来真万金。醉眠差似可，谁与伴孤斟？"
        },
        {
            "标题": "夜读巩仲至闽中诗有怀其人",
            "作者": "陆游",
            "内容": "诗思寻常有，偏於客路新。能追无尽景，始见不凡人。细读公奇作，都忘我病身。兰亭尽名士，逸少独清真。"
        },
        {
            "标题": "夜分不寐起坐园中至旦",
            "作者": "陆游",
            "内容": "凉气苏衰疾，幽情入杖藜。月惊孤鹊起，天带众星西。松菊今彭泽，山川古会稽。清吟殊未惬，喔喔已晨鸡。"
        },
        {
            "标题": "夜观严光祠碑有感",
            "作者": "陆游",
            "内容": "我昔过钓台，峭石插江渌；登堂拜严子，挹水荐秋菊。君看此眉宇，何地著荣辱？雒阳逢故人，醉脚加其腹。书生常事尔，乃复骇世俗。正令为少留，要非昔文叔。平生陋范晔，琐琐何足录！安得太史公，妙语写高躅。"
        },
        {
            "标题": "夜投山家",
            "作者": "陆游",
            "内容": "夜行山步鼓冬冬，小市优场炬火红。唤起少年巴蜀梦，宕渠山寺看蚕丛。"
        },
        {
            "标题": "夜窗",
            "作者": "陆游",
            "内容": "性中汝本具光明，蔽障除时道自成。手刈茆苫数椽屋，身鉏菜煮一杯羹。天人迭胜谁能测，祸福无常不待评。惟有吾心终可恃，夜窗袖手听松声。"
        },
        {
            "标题": "夜寒起坐待旦",
            "作者": "陆游",
            "内容": "戃怳不成寐，揽衣寒夜中。青荧煨芋火，鼞鞳鼓帘风。巷犬声如豹，山童首似蓬。悠然束书坐，徐待日生东。"
        },
        {
            "标题": "夜投山家",
            "作者": "陆游",
            "内容": "蓦沟上阪到山家，牧竖应门两髻丫。葑火正红煨竽熟，岂知新贵筑堤沙？"
        },
        {
            "标题": "夜步",
            "作者": "陆游",
            "内容": "市人莫笑雪蒙头，北陌南阡信脚游。风递钟声云外寺，水摇灯影酒家楼。鹤归辽海逾千岁，枫落吴江又一秋。却掩船扉耿无寐，半窗落月照清愁。"
        },
        {
            "标题": "夜赋",
            "作者": "陆游",
            "内容": "小斋寂寂似禅寮，卧数更筹觉夜遥。帐外残灯欺不寐，梁间栖燕伴无聊。江湖蹭蹬朱颜改，忧患侵凌壮志消。挂旆天山少年事，此身终负圣明朝。"
        },
        {
            "标题": "夜闻埭东卖酒鼓声哗甚",
            "作者": "陆游",
            "内容": "乌桕森疏照溪赤，寒鸦翩翻蔽天黑。鲜鲈出网重兼斤，新蟹登盘大盈尺。\n年年此际清霜夜，饭罢读书声满舍。岂惟父子讲家学，亦有朋侪结经社。\n谁令屠沽聚里中，鼓声终夜聒老翁。呜呼安得寐无聪，不但杜老左耳聋。"
        },
        {
            "标题": "夜梦与宇文子友谭德称会山寺若饯予行者明日",
            "作者": "陆游",
            "内容": "夜梦集山寺，二三佳友生。相顾惨不乐，若有千里行。在门仆整驾，临道骓嘶鸣。我友顾谓我，天寒戒晨征，迟速要当到，徐驱勿贪程；丁宁及药饵，依依有余情。邻钟忽惊觉，鸦翻窗欲明。作诗谢我友，有使频寄声。"
        },
        {
            "标题": "夜卧久不得寐复披衣起呼灯作草书数纸乃复酣",
            "作者": "陆游",
            "内容": "才下多厄穷，地偏罕人客。半生走四海，竟无第一策。暮年忽大悟，惟有紧闭门，朝作一池墨，弄笔招羁魂。初若奔騄骥，忽如掣蛟鲸，鬼神森出没，雷雨更晦明。飞扬兴已极，投笔径就床，酣酣一枕睡，不觉幽梦长。手携避秦人，行上腰带?，下视河流黄，仰看天宇青。大呼自惊觉，夜半灯欲死，茆檐雨点滴，身乃在万里。挑灯影突兀，顾问汝是谁。留侯虽强食，轻举亦何疑？"
        },
        {
            "标题": "夜雨有感",
            "作者": "陆游",
            "内容": "断虹不隔江郊雨，一醆昏灯夜半时。多感生悲那为酒，积衰成瘦错冤诗。空阶点滴何由止，倦枕凄凉只自知。平日故人零落尽，寄书谁与叙睽离？"
        },
        {
            "标题": "夜汲",
            "作者": "陆游",
            "内容": "酒渴起夜汲，月白天正青。铜瓶响寒泉，闻之心自醒。井边双梧桐，映月影离离，上有独栖鹊，细爪握高枝。我欲画团扇，良工不可求。三叹拊庭楯，浩然风露秋。"
        },
        {
            "标题": "夜闻松声有感",
            "作者": "陆游",
            "内容": "清晨放船落星石，大风吹颿如箭激，回头已失庐山云，却上吴城观落日。夜深龙归擘祠门，入木数寸留爪痕。明朝就视心尚栗，腥风卷地雷霆奔。归船买酒持自慰，性命平生惊屡戏。固知神怒有定时，波纹蹙作鱼鳞细。如今衰病卧林垧，霜覆茆檐月满庭。松声惊破三更梦，犹作当时风浪听。"
        },
        {
            "标题": "夜泛湖中",
            "作者": "陆游",
            "内容": "水鸭鵁鶄拍拍飞，菰蒲深处弄烟霏。唤回二十年前梦，半醉姑溪棹月归。"
        },
        {
            "标题": "夜寒起坐待旦",
            "作者": "陆游",
            "内容": "惝恍不成寐，揽衣寒夜中。青荧煨芋火，鞺鞳鼓帘风。\n巷犬声如豹，山童首似蓬。悠然束书坐，徐待日生东。"
        },
        {
            "标题": "夜赋",
            "作者": "陆游",
            "内容": "月晕知将雨，风声报近秋。暗廊行熠燿，深树啸鸺鶹。老幸传家事，狂犹为国忧。相齐虽已矣，且复饭吾牛。"
        },
        {
            "标题": "夜宴即席作",
            "作者": "陆游",
            "内容": "宣华辇路牧牛羊，摩诃龙池草茫茫。宫殿犁尽余缭墙，南风远吹禾黍香。草间白骨横秋霜，何由唤起釂一觞？痴人走死声利场，我独感此惜流光。苹花开时风榭凉，美人缥缈如鸾翔。尧年舜日乐未央，非子之故为谁狂？"
        },
        {
            "标题": "夜坐闻湖中渔歌",
            "作者": "陆游",
            "内容": "少年嗜书竭目力，老去观书涩如棘。短檠油尽固自佳，坐守一窗如漆黑。\n渔歌袅袅起三更，哀而不怨非凡声。明星已高声未已，疑是湖中隐君子。"
        },
        {
            "标题": "夜意",
            "作者": "陆游",
            "内容": "幌外灯青见鼠行，林梢月黑有枭鸣。只言中夏夜偏短，万里梦回天未明。"
        },
        {
            "标题": "夜意",
            "作者": "陆游",
            "内容": "名姓人谁记，形骸老渐侵。酒悭停剧饮，诗退负高吟。雨隔疏更断，云藏古院深。衰迟常兀兀，惆怅少年心。"
        },
        {
            "标题": "夜兴",
            "作者": "陆游",
            "内容": "夜阑扶策绕中庭，云罅三三两两星。安得南风卷云尽，烂然河白映天青。"
        },
        {
            "标题": "夜与儿子出门闲步",
            "作者": "陆游",
            "内容": "家住黄花入麦村，闲将稚子出柴门。草根萤堕久开阖，云际月行时吐吞。未分悲忧攻齿发，已将生死付乾坤。旧书半蠹犹堪读，粝饭藜羹莫更论。"
        },
        {
            "标题": "夜香",
            "作者": "陆游",
            "内容": "投老误乘传，窃食惭无功。清夜一炷香，实与天心通。忤物虽至愚，许国犹孤忠。一念倘自欺，百年宁有终。上帝职造化，生杀操至公。稽首矢此心，其敢累儿童！"
        },
        {
            "标题": "夜意",
            "作者": "陆游",
            "内容": "睡觉邻鸡已再啼，蓬窗灯暗雨凄凄。东家蹇驴不用借，明日门前一尺泥。"
        },
        {
            "标题": "夜坐闻鼓声",
            "作者": "陆游",
            "内容": "村居乐饮鼓冬冬，亭障无虞岁屡丰。谁道喧呼妨熟睡，老人自爱地炉红。"
        },
        {
            "标题": "书叹",
            "作者": "陆游",
            "内容": "多病文园苦滞留，时时浩叹揽貂裘。纵无夜雨何曾寐，不为秋风也自愁。今岁顿惊丝鬓改，此生难继锦江游。欲谈旧事无人共，日落鸦归又倚楼。"
        },
        {
            "标题": "即事",
            "作者": "陆游",
            "内容": "心与岩泉静，形如野鹤臞。朝餐美藜藿，夜学讲唐虞。婢老无钗泽，僮寒阙裤襦。所欣惟一事，无吏督残租。"
        },
        {
            "标题": "夜吟二首 其二",
            "作者": "陆游",
            "内容": "六十馀年妄学诗，工夫深处独心知。夜来一笑寒灯下，始是金丹换骨时。"
        },
        {
            "标题": "夜意",
            "作者": "陆游",
            "内容": "居家元是客，在俗亦如僧。点滴檐间雨，青荧帐外灯。壮心终蹭蹬，去日捷飞腾。不及寒沙雁，来时下杜陵。"
        },
        {
            "标题": "夜兴戏作",
            "作者": "陆游",
            "内容": "遥夜寂无哗，江城鼓屡挝。傍墙行踸踔，脱帽发鬖鬖。诗和玲珑韵，灯开顷刻花。会心有佳处，不寐到啼鸦。"
        },
        {
            "标题": "恩除秘书监",
            "作者": "陆游",
            "内容": "群僊鹤驾去难追，白首重来不自知。才艺荒唐痴独绝，功名蹭蹬老如期。海边郑叟穷耽酒，吴下韦郎晚学诗。扶上木天居莫笑，衰残不似壮游时。"
        },
        {
            "标题": "夜坐偶书",
            "作者": "陆游",
            "内容": "衰发萧疏雪满簪，暮年光景易駸駸。已甘身作沟中断，不愿人知爨下音。病鹤摧颓分薄俸，悲蛩断续和微吟。向来误有功名念，欲挽天河洗此心。"
        },
        {
            "标题": "夜坐门外示子遹",
            "作者": "陆游",
            "内容": "秋意遽如许，体中殊未佳。滩深无宿鹭，草茂有鸣蛙。栖遯从吾好，吟哦与汝偕。云门渐可到，剩判几青鞋？"
        },
        {
            "标题": "夜吟",
            "作者": "陆游",
            "内容": "似睡不睡客欹枕，欲落未落月挂檐。诗到此时当得句，羁愁病思恰相兼。"
        },
        {
            "标题": "夜坐闻大风",
            "作者": "陆游",
            "内容": "天旷穹庐覆，风豪野战酣。诗成飞醉墨，棋罢纵高谈。奇怪空堪笑，低摧亦未甘。东浮云海去，会载酒千甔。"
        },
        {
            "标题": "夜坐独酌",
            "作者": "陆游",
            "内容": "玉宇沉沉夜向阑，跨空飞阁倚高寒。一壼清露来云表，聊为幽人洗肺肝。"
        },
        {
            "标题": "夜兴",
            "作者": "陆游",
            "内容": "穷巷行人绝，高城漏鼓稀。剧谈频翦烛，久坐旋更衣。饥鼠冲人过，啼鸦冒夜飞。客归吾未睡，孤影自相依。"
        },
        {
            "标题": "夜饮示坐中",
            "作者": "陆游",
            "内容": "胡雁叫群寒夜长，峥嵘北斗天中央。达人大观眇万物，烈士壮心怀四方。纵酒长鲸渴吞海，草书瘦蔓饱经霜。付君诗卷好收拾，後五百年无此狂。"
        },
        {
            "标题": "早秋南堂夜兴",
            "作者": "陆游",
            "内容": "水注横塘藻荇香，候虫唧唧满空廊。风前落叶纷可扫，天际疏星森有芒。夜漏渐长愁少睡，秋衣未制怯新凉。明朝却有欣然处，写得黄庭又几行。"
        },
        {
            "标题": "夜坐示桑甥十韵",
            "作者": "陆游",
            "内容": "好诗如灵丹，不杂膻荤肠；子诚欲得之，洁斋祓不祥。食饮屑白玉，沐浴春兰芳。蛟龙起久蛰，鸿鹄参高翔。纵横开武库，浩荡发太仓。大巧谢雕琢，至刚反摧藏。一技均道妙，佻心讵能当。结缨与易箦，至死犹自强。东山七月篇，万古真文章。天下有精识，吾言岂荒唐？"
        },
        {
            "标题": "夜雨暴至",
            "作者": "陆游",
            "内容": "堂中虚窗雨气入，堂前丛竹雨声急；山童束縕走求火，屋漏惟愁打书湿。秋风罢亚九千顷，此夕真成倾玉粒。蹋歌作社约比邻，一饱今年可平揖。"
        },
        {
            "标题": "病酒宿土坊驿",
            "作者": "陆游",
            "内容": "少时见酒喜欲舞，老大畏酒如畏虎。一日饮酒三日病，客路那堪夜闻雨。雨声萧萧宿空堂，不寐始知更漏长。卖药思从伯休隐，爱花却笑拾遗狂。"
        },
        {
            "标题": "夜饮即事",
            "作者": "陆游",
            "内容": "天涯久客我何堪，聊喜灯前得纵谈。磊落金盘荐糖蟹，纤柔玉指破霜柑。烛围宝马人将起，花堕纱巾酒正酣。更作茶瓯清绝梦，小窗横幅画江南。"
        },
        {
            "标题": "夜中独步庭下",
            "作者": "陆游",
            "内容": "山月明如昼，江风冷似秋。衰迟亦可叹，幽独自成愁。\n斗柄垂江渚，笳声下戍楼。我惟诗思在，从此亦宜休。"
        },
        {
            "标题": "夜意",
            "作者": "陆游",
            "内容": "浮云扫尽天如水，十里疏钟到野堂。窗纸月明人不睡，屋茅霜冷夜初长。归休固已师沮溺，承学犹能陋汉唐。安得子孙常念此，不妨世世业耕桑。"
        },
        {
            "标题": "夜兴",
            "作者": "陆游",
            "内容": "鹤瘦龟饥与静宜，更阑徙倚并清池。月当三五初盈夜，河直西南欲落时。浩浩醉歌群鹜起，翩翩孤影角巾欹。飞僊授我青瑶简，索赋山中夜兴诗。"
        },
        {
            "标题": "夜兴",
            "作者": "陆游",
            "内容": "脱冠残发冷飕飀，北斗阑干河汉秋。木末有风栖鹊起，亭皋无月乱萤流。酒悭仅得时时醉，诗退难禁夜夜愁。欲睡不妨还小立，一声菱唱起沧州。"
        },
        {
            "标题": "夜中步月",
            "作者": "陆游",
            "内容": "夜半不成寐，起寻微月行。风生惊叶堕，露重觉荷倾。兀兀酒中趣，悠悠身後名。兴阑还掩户，坐待日东生。"
        },
        {
            "标题": "夜雨枕上",
            "作者": "陆游",
            "内容": "秋雨不肯晴，秋夜不肯明；寸心集百忧，厌此点滴声。岁月不贷人，老病忽至此。丈夫本忧世，儿女乃畏死。"
        },
        {
            "标题": "夜意",
            "作者": "陆游",
            "内容": "瘴地晨霜薄，郊墟暮雨昏。啼螿如有恨，微火解相温。末路真无策，孤忠敢自言。轮囷肝胆在，白首倚乾坤。"
        },
        {
            "标题": "夜中独步庭下",
            "作者": "陆游",
            "内容": "山月明如画，江风冷借秋。衰迟亦可叹，幽独自成愁。斗柄垂江渚，笳声下戌楼。我惟诗思在，从此亦宜休！"
        },
        {
            "标题": "夜雨感怀",
            "作者": "陆游",
            "内容": "老来每惜岁峥嵘，几为巴歌判宿酲。白帝草生时入梦，锦官花重更关情。帘疏夜雨侵灯晕，枕冷秋风递角声。定许何时理归棹，酒狂犹解赋芜城。"
        },
        {
            "标题": "夜宿鹄鸣山",
            "作者": "陆游",
            "内容": "西游万里已关天，采药名山亦宿缘。老柏干霄如许寿，幽花泣露为谁妍？苔黏石磴扪萝上，灯耿云房扫榻眠。安得仙翁索米术，一生留此弄寒泉。"
        },
        {
            "标题": "夜兴",
            "作者": "陆游",
            "内容": "鬓毛饱受雪霜侵，一褐萧条寄故林。檐雨滴回羁枕梦，城笳唤起塞垣心。平生耻露囊中颖，垂老甘同爨下琴。灯烬欲残看瘦影，不妨袖手坐愔愔。"
        },
        {
            "标题": "遣怀",
            "作者": "陆游",
            "内容": "许国区区不自胜，秋风空羡下韝鹰。青云夜叹初心误，白发朝看一倍增。积愤有时歌易水，孤忠无路哭昭陵。头颅自揣今如此，尚欲闲寻紫阁僧。"
        },
        {
            "标题": "夜中起读书戏作",
            "作者": "陆游",
            "内容": "灭虏区区计本疏，水边乔木拥茅庐。九原定发韩公笑，至老依然一束书。"
        },
        {
            "标题": "夜坐水次",
            "作者": "陆游",
            "内容": "房星纵，心星横，北斗高挂南斗倾。蓼根熠熠萤火明，苇丛哀哀姑恶声。我倚胡床破三更，溪风吹衣月未生。玉门关，拂云城，何时连营插汉旌？白头书生未可轻，不死令君看太平。"
        },
        {
            "标题": "夜意",
            "作者": "陆游",
            "内容": "火云夕方收，草露秋已白。堂空灯欲翳，壁坏虫自啧。四顾寂无人，独立岸吾帻。穷通何足论，等是百年客。何能为一饱，半世出下策。布帆幸无恙，谁谓江海迮？"
        },
        {
            "标题": "夜坐求酒已尽喟然有赋",
            "作者": "陆游",
            "内容": "澹月微霜夜漏徂，披裘不睡附寒炉。清笳嫋嫋已三弄，残火荧荧才一铢。报国无期心欲折，读书自力眼将枯。麴生作态年来甚，不受闲人折简呼。"
        },
        {
            "标题": "夜意",
            "作者": "陆游",
            "内容": "洒地移床曲槛前，葛衣萧爽接篱偏。庭空秋近露沾草，月落夜阑星满天。静待微风停素扇，旋消残酒漱寒泉。翛然自与氛埃远，安用骑鲸学水仙。"
        },
        {
            "标题": "夜坐庭中达旦",
            "作者": "陆游",
            "内容": "老矣常嗟去日遒，病来更觉此生浮。庭花舞影月当午，檐树有声风报秋。足倦独行惊踸踔，发稀久坐怯飕飀。鸡号日出闲无事，又向清溪弄钓舟。"
        },
        {
            "标题": "夜宴赏海棠醉书",
            "作者": "陆游",
            "内容": "便便痴腹本来宽，不是天涯强作欢。燕子归来新社雨，海棠开後却春寒。醉夸落纸诗千首，歌费缠头锦百端。深院不闻传夜漏，忽惊蜡泪已堆盘。"
        },
        {
            "标题": "夜中独步",
            "作者": "陆游",
            "内容": "春半寒初退，更阑睡不成。褰裳偶独起，曳履得徐行。月上鸟未宿，水深蛙乱鸣。踟蹰忽已久，残漏下高城。"
        },
        {
            "标题": "夜坐示子虡",
            "作者": "陆游",
            "内容": "裘薄知霜重，灯残觉夜阑。为农宜废学，谢事等无官。疏嬾贫难醒，沉绵死有端。大儿千里至，聊复为加餐。"
        },
        {
            "标题": "夜意",
            "作者": "陆游",
            "内容": "孤梦初回夜气清，世尘扫尽觉心平。月沉洲渚渔歌远，人语比邻绩火明。独汲寒泉鸣细绠，静听漏鼓下高城。悠然坐待东方白，却看轩窗淡日生。"
        },
        {
            "标题": "夜坐闻湖中渔歌",
            "作者": "陆游",
            "内容": "少年嗜书谒目力，老去观书涩如棘。短檠油尽固自佳，坐守一窗如漆黑。渔歌袅袅起三更，哀而不怨非凡声。明星已高声未已，疑是湖中隐君子。"
        },
        {
            "标题": "杂赋十二首 其一",
            "作者": "陆游",
            "内容": "地炉夜热麻䕸暖，瓦釜晨烹豆粥香。不是有心轻富贵，从来吾亦爱吾乡。"
        },
        {
            "标题": "夜兴",
            "作者": "陆游",
            "内容": "夜出茆堂自撤扃，乌藤与我两伶俜。凉蟾吐晕围千丈，老木移阴可一庭。隔浦呼呜闻宿鸟，傍檐开阖数流萤。放翁尚友论千载，不取梁鸿即管宁。"
        },
        {
            "标题": "夜兴",
            "作者": "陆游",
            "内容": "枭呼作人声，月出如野烧。推枕中夜起，残灯尚余照。难从公荣饮，独效孙登啸。八十推不僵，平昔岂所料。空廊病马卧，枯草老牛噍。明朝语俗人，与汝不同调。"
        },
        {
            "标题": "枕上",
            "作者": "陆游",
            "内容": "夜雨一再作，灯前独咏诗。影看孤鹤瘦，吟答断蛩悲。幽梦悠然觉，清笳何足吹。残年犹几日，已矣媿明时。"
        },
        {
            "标题": "谒汉昭烈惠陵及诸葛公祠宇",
            "作者": "陆游",
            "内容": "雨止风益豪，雪作云不动。凄凉汉陵庙，衰草卧翁仲。画妓空笙竽，土马阙羁鞚。壤沃黄犊耕，柏密幽鸟哢。尚想忠武公，身任社稷重。整整渭上营，气已无岐雍。少须天意定，破贼宁患众。兴亡信有数，星陨事可痛。陵边四五家，茆竹居接栋。手皲纸上箔，醅熟酒鸣瓮。虽嗟生理微，亦足逭饥冻。刘葛固雄杰，阅世均一梦。论高常近迂，才大本难用。九原不可作，再拜临风恸。"
        },
        {
            "标题": "夜坐中庭凉甚",
            "作者": "陆游",
            "内容": "银汉迢迢夜气澄，都忘朝暮困蚊蝇。月从东涌行空阔，风自南来洗郁蒸。渴解似尝仙掌露，魂清如近玉壼冰。谁知此际超然处，不减庐山入定僧？"
        },
        {
            "标题": "夜坐戏作",
            "作者": "陆游",
            "内容": "飕飕松韵生鱼眼，汹汹云涛涌兔毫。促膝细论同此味，绝胜痛饮读离骚。"
        },
        {
            "标题": "夜酌",
            "作者": "陆游",
            "内容": "遥夜浇愁赖麴生，灯前忽见卧长瓶。比红有句狂犹在，染白无方老已成。园径露萤黏湿草，塔檐风铎乱疏更。悲秋要是骚人事，未必忘情胜有情。"
        },
        {
            "标题": "一丛花",
            "作者": "陆游",
            "内容": "尊前凝伫漫魂迷。犹恨负幽期。从来不惯伤春泪，为伊后、滴满罗衣。那堪更是，吹箫池馆，青子绿阴时。\n\n回廊帘影昼参差。偏共睡相宜。朝云梦断知何处，倩双燕、说与相思。从今判了，十分憔悴，图要个人知。"
        },
        {
            "标题": "谒凌云大像",
            "作者": "陆游",
            "内容": "出郭幽寻一笑新，径呼艇子截烟津。不辞疾步登重阁，聊欲今生识伟人。泉镜正涵螺譬绿，浪花不犯宝趺尘。始知神力无穷尽，丈六黄金果小身。"
        },
        {
            "标题": "一齿动摇似不可复留有感",
            "作者": "陆游",
            "内容": "晚境常忧豁可憎，苦留终不受丁宁。主贫何恨客辞去，木老元知叶自零。未害朵颐临肉俎，但妨叩齿读仙经。从今有酒须勤买，莫学骚人要独醒。"
        },
        {
            "标题": "一病七十日",
            "作者": "陆游",
            "内容": "一病七十日，共疑无复生。堤全河渐复，师济寇将平。缥缈香云散，飕飀药鼎鸣。庭前有残菊，自笑尚关情。"
        },
        {
            "标题": "一春风雨太半有感",
            "作者": "陆游",
            "内容": "忽忽春将老，寒暄尚未齐。雨昏鸡唱晚，风恶鹊巢低。写物才殊退，寻芳思欲迷。余年不须较，只是死秦稽。"
        },
        {
            "标题": "谒诸葛丞相庙",
            "作者": "陆游",
            "内容": "汉终四百天所命，老贼方持太阿柄。区区梁益岂足支，不忍安坐观异姓。\n遗民亦知王室在，闰位那干天统正。公虽已没有神灵，犹假贼手诛钟邓。\n前年我过沔阳祠，再拜奠俎衰泪迸。洁斋请作送迎诗，精忠大义神其听。"
        },
        {
            "标题": "夜坐小饮",
            "作者": "陆游",
            "内容": "零落槐花已满沟，江湖又见一番秋。冰轮有辙凌空上，银汉无声接地流。丹荔甘寒劳远致，玉醅酟洌喜新篘。移床坐对西南电，好雨心知不待求。"
        },
        {
            "标题": "夜坐油尽戏作",
            "作者": "陆游",
            "内容": "欲尽残灯更有情，可怜剪断读书声。区区纸上太痴计，一笑开门看月明。"
        },
        {
            "标题": "夜酌",
            "作者": "陆游",
            "内容": "酒渌孤灯夜，梅黄细雨天。聊成顾影醉，复作曲肱眠。腰下苏秦印，囊中赵壹钱。丈夫随所遇，底处不陶然？"
        },
        {
            "标题": "谒诸葛丞相庙",
            "作者": "陆游",
            "内容": "汉中四百天所命，老贼方持太阿柄。区区梁益岂足支，不忍安坐观异姓。遗民亦知王室在，闰位那干天统正。公虽已没有神灵，犹假贼手诛锺邓。前年我过沔阳祠，再拜奠俎衰泪迸。洁斋请作送迎诗，精忠大义神其听！"
        },
        {
            "标题": "一丛花",
            "作者": "陆游",
            "内容": "仙姝天上自无双。玉面翠蛾长。黄庭读罢心如水，闭朱户、愁近丝簧。窗明几净，闲临唐帖，深炷宝奁香。\n\n人间无药驻流光。风雨又催凉。相逢共话清都旧，叹尘劫、生死茫茫。何如伴我，绿蓑青箬，秋晚钓潇湘。"
        },
        {
            "标题": "夜坐中庭",
            "作者": "陆游",
            "内容": "萧散坐中庭，三更月未生。溯风凉醉颊，汲井濯尘缨。草露沾衣冷，天河隔树明。裴回不能睡，鼓角下高城。"
        },
        {
            "标题": "夜坐油尽戏作",
            "作者": "陆游",
            "内容": "金樽画烛少年豪，白首孤灯不厌劳。夜漏虽深书未竟，半缸谁与续残膏？"
        },
        {
            "标题": "一壶歌",
            "作者": "陆游",
            "内容": "悠悠日月没根株，常在人间醉一壶。倾倒欲空还潋灩，不曾教化不曾沽。"
        },
        {
            "标题": "一壶歌",
            "作者": "陆游",
            "内容": "自从轩昊到隋唐，几见中原作战场！三十万年如电掣，不曾记得不曾忘。"
        },
        {
            "标题": "一雨二十日",
            "作者": "陆游",
            "内容": "一雨二十日，雨意殊未阑。我庐大泽中，四顾烟水宽。东家有小舟，借我不作难。鸬鹚与鵁鶄，自是平生欢。更作十日期，水浅生水滩。相与极幽赏，勿待江月残。"
        },
        {
            "标题": "一壶歌",
            "作者": "陆游",
            "内容": "先生醉後即高歌，千古英雄奈我何？花底一壶天所破，不曾饮尽不曾多。"
        },
        {
            "标题": "一年老一年",
            "作者": "陆游",
            "内容": "一年老一年，一日衰一日；譬如东周亡，岂复须大疾。嬾惰已废书册久，病来亦复疏杯酒。轫车小住固自佳，拂袖便行亦何有？下床拥火暖有余，咸豆数粒粥一盂。平生常笑愚公愚，欲栽堕齿染白须。"
        },
        {
            "标题": "一壶歌",
            "作者": "陆游",
            "内容": "耻从岳牧立尧庭，况见商周战血腥。携得一壶闲处饮，不曾苦醉不曾醒。"
        },
        {
            "标题": "雨後微阴光景益奇复得长句",
            "作者": "陆游",
            "内容": "结辙轩车已扫空，挥犀谈笑与谁同？日消浅醉闲吟里，春在轻阴薄霭中。百尺游丝喜风定，一双新燕说泥融。天工只费须臾力，开遍东阑半丈红。"
        },
        {
            "标题": "中秋夜半後无云而月色微淡尤为绝景",
            "作者": "陆游",
            "内容": "轻烟薄霭九霄寒，素月浑如隔縠看。此夕洞庭应更好，谁能从我跨青鸾？"
        },
        {
            "标题": "上元后连数日小雨作寒戏作四首 其四",
            "作者": "陆游",
            "内容": "拟拨残书出郭行，浮云忽已败春晴。穷阎今雨无车马，卧听深泥溅履声。"
        },
        {
            "标题": "移花遇小雨喜甚为赋二十字",
            "作者": "陆游",
            "内容": "独坐闲无事，烧香赋小诗。可怜清夜雨，及此种花时。"
        },
        {
            "标题": "仪曹直庐",
            "作者": "陆游",
            "内容": "春晚气始和，微云淡朝阳，开轩面小庭，露渍蔷薇香。游丝卷欲尽，忽复百尺长；而我正遗事，枕藉书一床。谗波虽稽天，未遽妨人狂。惟当倾绿酒，莫待熟黄粱。"
        },
        {
            "标题": "移船",
            "作者": "陆游",
            "内容": "沙际舟衔尾，相依作四邻。暮年多感慨，分路亦酸辛。折竹占行日，吹箫赛水神。无劳问亭驿，久客自知津。"
        },
        {
            "标题": "乙巳秋暮独酌",
            "作者": "陆游",
            "内容": "孤云系不定，野鹤笼难驯。卖药句曲秋，沽酒天台春。中原几流血，四海一闲人。邀月对我影，折花插我巾，花月成三友，江海为四邻。何敢忘吾君，巢由称外臣。"
        },
        {
            "标题": "乙丑元日",
            "作者": "陆游",
            "内容": "好在屠苏酒，扶衰把一卮。家贫为寿略，历闰换年迟。荐庙须扶拜，题门强缀诗。惟思买春困，熟睡过花时。"
        },
        {
            "标题": "乙未元日",
            "作者": "陆游",
            "内容": "五十人间老大身，更堪从此数新春。冬冬漏鼓催窗色，急急文书动驿尘。病後光阴常自惜，客中节物为谁新？壮心只向邮亭尽，自揣头颅莫问人。"
        },
        {
            "标题": "乙夜纳凉",
            "作者": "陆游",
            "内容": "幽人新制葛衣成，二寸藤冠觉发轻。净扫中庭延月色，缓拖拄杖听蝉声。微凉便欲疏纨扇，小醉何妨倒玉罂。八尺风漪真美睡，故应高枕到窗明。"
        },
        {
            "标题": "乙丑重五",
            "作者": "陆游",
            "内容": "盘中共解青菰粽，衰甚犹簪艾一枝。寂寞废诗仍止酒，今年真负此佳时。"
        },
        {
            "标题": "乙卯重九",
            "作者": "陆游",
            "内容": "九日村醅熟，逢迎不用呼。樽前狂起舞，陌上醉相扶。残发新霜白，衰颜落叶枯。明年何足问，且复插茱萸。"
        },
        {
            "标题": "乙巳秋暮独酌",
            "作者": "陆游",
            "内容": "安期与羡门，秦汉迹已陈，不如东平公，一剑隐红尘。醉歌题市楼，墨色粲如新。叱吒兴风云，约束山川神。从我者谁欤？夜渡黄鹤津。"
        },
        {
            "标题": "乙巳秋暮独酌",
            "作者": "陆游",
            "内容": "湖中有隐士，或谓千岁人。大儿严子陵，小儿贺季真。姓名莫能知，况可得疏亲？有竿不钓鱼，秋晚香粳新。"
        },
        {
            "标题": "乙丑重五",
            "作者": "陆游",
            "内容": "飞棹中流救屈平，俚歌宁复楚遗声？危冠更在门楣上，但觉萧敷与艾荣。"
        },
        {
            "标题": "刈获後书事",
            "作者": "陆游",
            "内容": "邻里西成例少苏，贫家生业得徐图。虽非五鼎岂无食，未办复褌犹著襦。牢彘渐肥堪奉祭，耕牛已买不求租。却思流落天涯日，要是家居胜道途。"
        },
        {
            "标题": "以菜茹饮酒自嘲",
            "作者": "陆游",
            "内容": "山泽有臞儒，残年病满躯。拙疏难救药，贫困不枝梧。海客留苔浦，山僧饷笋枯。衰颜得村酒，犹解蹔时朱。"
        },
        {
            "标题": "以事至城南书触目",
            "作者": "陆游",
            "内容": "十里西风吹帽裙，江城衣杵远犹闻。路如剑阁逢秋雨，山似炉峰锁暮云。原上老翁眠犊背，篱根小妇牧羊群。百钱且就村场醉，舌本醇醨莫苦分。"
        },
        {
            "标题": "刈获後书事",
            "作者": "陆游",
            "内容": "耄岁谁知困不苏，每虞黠鬼笑狂图。陶公老去但浊酒，管老归来惟白襦。不逐儿童觅兼味，且随邻曲了残租。细思自有欣然处，高谢人间九折途。"
        },
        {
            "标题": "倚筇",
            "作者": "陆游",
            "内容": "老翁愈老欲安归，归卧稽山饱蕨薇。未免解牛逢肯綮，岂能相马造精微。灵山有士拈花笑，阙里何人鼓瑟希？我亦倚筇桑竹下，白髯萧飒满斜晖。"
        },
        {
            "标题": "弋阳县江上书触目",
            "作者": "陆游",
            "内容": "县前奇哉一江水，日暮风吹碧鳞起。客恨征尘忽如洗，不用金篦刮眸子。丹枫岸边雪色芦，下有老翁方捕鱼。欲求妙师貌画图，王维郑虔今世无。"
        },
        {
            "标题": "月夜",
            "作者": "陆游",
            "内容": "小醉初醒月满床，玉壶银阙不胜凉。天风忽送荷香过，一叶飘然忆故乡。"
        },
        {
            "标题": "倚杖",
            "作者": "陆游",
            "内容": "倚杖柴门外，踟蹰到日斜。儿童拾笋箨，妇女卖茶芽。掠岸过渔艇，隔篱闻纬车。年来诗料别，满眼是桑麻。"
        },
        {
            "标题": "渔隐堂独坐至夕",
            "作者": "陆游",
            "内容": "斜倚筇枝岸幅巾，闭门久已谢知闻。中庭日正花无影，曲沼风生水有纹。三尺桐丝多静寄，一樽玉瀣足幽欣。世间万事都忘尽，惟向闲中屡策勋。"
        },
        {
            "标题": "桃源忆故人（五之四）",
            "作者": "陆游",
            "内容": "城南载酒行歌路。冶叶倡条无数。一朵鞓红凝露。最是关心处。\n\n莺声无赖催春去。那更兼旬风雨。试问岁华何许。芳草连天暮。"
        },
        {
            "标题": "忆山南",
            "作者": "陆游",
            "内容": "醉墨淋漓酒百杯，辕门山色碧崔嵬。打球骏马千金买，切玉名刀万里来。结客渔阳时遣简，踏营渭北夜衔枚。十年一梦今谁记，闭置车中只自哀。"
        },
        {
            "标题": "忆荆州旧游",
            "作者": "陆游",
            "内容": "书剑万里行翩翩，度关登陇常慨然。射麋云梦最乐事，至今旷快思楚天。落笔千言不加点，班荆百榼命割鲜。有时凭陵呼五白，笑人辛苦作太玄。君不见将军昔忍跨下辱，京兆晚为人所怜。功名富贵自古只如此，不如驰射乐饮终残年。"
        },
        {
            "标题": "杂咏",
            "作者": "陆游",
            "内容": "病起清臞不自持，纱巾一幅倚筇枝。水沉香冷红蕉晚，恰似道山群玉时。"
        },
        {
            "标题": "雨夜",
            "作者": "陆游",
            "内容": "墙西泥三寸，墙东草三尺。可怜白鹿泉，蛙黾纷狼籍，湿萤如陨星，入户黏几席。病夫本嗜睡，况此风雨夕。永怀灢西寺，更忆山南驿。陈迹不可追，昏然堕吾帻。"
        },
        {
            "标题": "倚栏",
            "作者": "陆游",
            "内容": "闲岸纱巾小倚栏，吴中三月尚春寒。蜂脾蜜满花初过，燕觜泥新雨未乾。老厌簿书思屏迹，病逢节物强追欢。一樽又动流年感，城上斜阳画角残。"
        },
        {
            "标题": "忆三山",
            "作者": "陆游",
            "内容": "柳桥南北弄烟霏，门不常关客自稀。遣仆远驮黄檗出，呼儿闲取白鸥归。片云忽起迷丹灶，潦水初生没钓矶。一出可怜时屡变，又看刀尺制秋衣。"
        },
        {
            "标题": "忆山南",
            "作者": "陆游",
            "内容": "貂裘宝马梁州日，盘槊横戈一世雄。恕虎吼山争雪刃，惊鸿出塞避雕弓。朝陪策画清油里，暮醉笙歌锦幄中。老去据鞍犹矍铄，君王何日伐辽东？"
        },
        {
            "标题": "驿壁偶题",
            "作者": "陆游",
            "内容": "累累驿门堠，杳杳寺楼钟。叶落树阴薄，云生山崦重。交亲穷未弃，父子老相从。惟待新粳熟，高眠听夜舂。"
        },
        {
            "标题": "驿壁偶题",
            "作者": "陆游",
            "内容": "去去投山驿，悠悠解橐装。斜阳穿破厩，落叶满空廊。舞简村巫醉，涂朱野女妆。近行吾亦倦，假寝据胡床。"
        },
        {
            "标题": "驿壁偶题",
            "作者": "陆游",
            "内容": "过市未十里，入山知几重？幽林闻格磔，浅濑见噞喁。小瓮家家酒，衡门世世农。班生定痴绝，辛苦觅侯封。"
        },
        {
            "标题": "忆唐安",
            "作者": "陆游",
            "内容": "南郑戍还初过蜀，朝衫与鬓犹争绿。逢春饮酒似长鲸，醉里千篇风雨速。唐安池馆夜宴频，潋潋玉船摇画烛，红索琵琶金缕花，百六十弦弹法曲，曲终却看舞霓裳，嫋嫋宫腰细如束。明朝解酲不用酒，起寻百亩东湖竹。归吴寂寞时自笑，纵有诗情谁省录？今年二顷似可谋，去斸云根结茅屋。"
        },
        {
            "标题": "异梦",
            "作者": "陆游",
            "内容": "山中有异梦，重铠奋雕戈。敷水西通渭，潼关北控河。凄凉鸣赵瑟，慷慨和燕歌。此事终当在，无如老死何！"
        },
        {
            "标题": "忆昨",
            "作者": "陆游",
            "内容": "当年落魄锦江边，物外常多宿世缘。先主庙中逢市隐，丈人观里识巢僊。"
        },
        {
            "标题": "忆天彭牡丹之盛有感",
            "作者": "陆游",
            "内容": "常记彭州送牡丹，祥云径尺照金盘。岂知身老农桑野，一朵妖红梦里看。"
        },
        {
            "标题": "驿亭小憩遣兴",
            "作者": "陆游",
            "内容": "淡日微云共陆离，曲阑危栈出参差。老松临道阅千载，杜宇号山连四时。汉水东流那有极，秦关北望不胜悲。邮亭下马开孤剑，老大功名颇自期。"
        },
        {
            "标题": "忆昨",
            "作者": "陆游",
            "内容": "万里曾为汗漫游，岂知白首弄渔舟！会骑一鹤凌风去，何处人间无酒楼？"
        },
        {
            "标题": "雨夜怀唐安",
            "作者": "陆游",
            "内容": "归心日夜逆江流，官柳三千忆蜀州。小阁帘栊频梦蝶，平湖烟水已盟鸥。萤依湿草同为旅，雨滴空阶别是愁。堪笑邦人不解事，区区犹借陆君留。"
        },
        {
            "标题": "题斋壁",
            "作者": "陆游",
            "内容": "力穑输公上，藏书教子孙。追游屏裘马，宴集止鸡豚。寒士邀同学，单门与议婚。定知千载後，犹以陆名村。"
        },
        {
            "标题": "忆蜀",
            "作者": "陆游",
            "内容": "忆昔西游日，岷峨胜事繁。题诗古柏庙，载酒海棠园。世故纷难料，年光浩莫论。所欣身尚健，短褐醉江村。"
        },
        {
            "标题": "忆云门诸寺",
            "作者": "陆游",
            "内容": "三百六十日，安可日日愁？四百八十寺，要须寺寺游。云门若耶间，到处可淹留。金像閟古殿，霜钟发重楼。临涧见鱼跃，穿林闻鹿呦。亦有疏豁处，白鹭下绿畴。僧固非尽佳，终胜从公侯。夜阑煎蜜汤，岂不贤杯瓯。泽居厌溽暑，慨思风露秋。晴雨俱可人，亦莫占鸣鸠。"
        },
        {
            "标题": "饮罢寺门独立有感",
            "作者": "陆游",
            "内容": "一邑无平土，邦人例得穷。凄凉远嫁归，憔悴独醒翁。今古阑干外，悲欢酒醆中。三巴不摇落，搔首对丹枫。"
        },
        {
            "标题": "饮罢夜归",
            "作者": "陆游",
            "内容": "老病畏多酌，退闲愁夜行。市灯疏欲尽，楼月澹初生。露冷莎蛩咽，天高塞雁征。归来差自喜，拥被听疏更。"
        },
        {
            "标题": "薏苡",
            "作者": "陆游",
            "内容": "初游唐安饭薏米，炊成不减雕胡美。大如芡实白如玉，滑欲流匙香满屋。腹腴项脔不入盘，况复餐酪夸甘酸。东归思之未易得，每以问人人不识。呜呼，奇材从古弃草菅，君试求之篱落间！"
        },
        {
            "标题": "饮伯山家因留宿",
            "作者": "陆游",
            "内容": "小醉悠然不作酲，断云飞尽却成晴。月生檐外见帘影，风下城头闻角声。岸帻莎庭便发冷，酌泉桐井觉魂清。鸡号忽报明星上，梦破虚皇白玉京。"
        },
        {
            "标题": "翌日早晴",
            "作者": "陆游",
            "内容": "泽居傍海坝，暑雨困积潦。四顾路俱绝，所至泥浩浩。坐卧败屋中，兀若在孤岛。得米无束薪，端忧令人老。今朝复何朝，浮云散如扫。一蝉鸣高槐，两蝶点平草。欣然受凉颸，便欲事幽讨。呼童羁我驹，东走天台道。"
        },
        {
            "标题": "意行至神祠酒坊而归",
            "作者": "陆游",
            "内容": "雨收霁色满川原，独曳枯藤出里门。陌上微风摇稗穟，沟中残水出篱根。系牲庙柱悲刀几，酾酒村场满盎盆。兴尽还家殊不远，渔灯绩火闹黄昏。"
        },
        {
            "标题": "翌日早晴",
            "作者": "陆游",
            "内容": "泽居傍海壖，暑雨困积潦。四顾路俱绝，所至泥浩浩。\n坐卧败屋中，兀若在孤岛。得米无束薪，端忧令人老。\n今朝复何朝，浮云散如扫。一蝉鸣高槐，两蝶点平草。\n欣然受凉飔，便欲事幽讨。呼童羁我驹，东走天台道。"
        },
        {
            "标题": "因王给事回使奉寄",
            "作者": "陆游",
            "内容": "雨昏郡郭连三日，吏报江流忽数回。正叹船如天上坐，那知人自日边来。臂弓腰箭身今老，航海梯山运已开。汉虏不应常自守，期公决策画云台。"
        },
        {
            "标题": "小池",
            "作者": "陆游",
            "内容": "荷锸庭中破嫩苔，清沟一派引泉来。剪刀草长浮萍合，无数游鱼去复回。"
        },
        {
            "标题": "饮石洞酒戏作",
            "作者": "陆游",
            "内容": "酣酣霞晕力通神，澹澹鹅雏色可人。一笑破除垂老日，满怀摇荡隔年春。梅花的的吹初破，杨柳纤纤染未匀。醉倒桥边人不怪，西曹免护相君茵。"
        },
        {
            "标题": "雨後集湖上",
            "作者": "陆游",
            "内容": "野水交流自满畦，芳池新涨恰平堤。花藏密叶多时在，莺占高枝尽日啼。绣袂窦裙催结束，金尊翠杓共提携。白头自喜能狂在，笑襞蛮牋落醉题。"
        },
        {
            "标题": "饮牛歌",
            "作者": "陆游",
            "内容": "门外一溪清见底，老翁牵牛饮溪水。溪清喜不污牛腹，岂畏践霜寒堕趾。舍东土瘦多瓦砾，父子勤劳艺黍稷。勿言牛老行苦迟，我今八十耕犹力。牛能生犊我有孙，世世相从老故园。人生得饱万事足，拾牛相齐何足言！"
        },
        {
            "标题": "饮酒近村",
            "作者": "陆游",
            "内容": "放翁睡多少行立，人扶往赴邻里集。痛饮山花插鬓红，醉归棘露沾衣湿。纱巾一幅何翩翩，庭中弄影不肯眠。莫欺此老今衰甚，曾见高皇狩越年。"
        },
        {
            "标题": "病起",
            "作者": "陆游",
            "内容": "一病辄经旬，几病能不死。诚知迫颓年，暂健亦自喜。半窗风竹影，晴景极清美。读书虽益嬾，尚可日百纸。引镜整角巾，病思真一洗。悠然度朝晡，万事如覆水。"
        },
        {
            "标题": "秋兴",
            "作者": "陆游",
            "内容": "老子虽贫未易量，风流犹在小茆堂。蒲萄锦覆桐孙古，鹦鹉螺斟玉瀣香。千点荷声先报雨，一林竹影剩分凉。秋来便有欣然处，新种蓴丝已满塘。"
        },
        {
            "标题": "迎诏书",
            "作者": "陆游",
            "内容": "忆瞻銮仗省门前，扇影鞭声下九天。寂寞嘉州迎诏处，忽闻鼓吹却凄然。"
        },
        {
            "标题": "子遹调官得永平钱监待次甚远寄诗宽其意盖将",
            "作者": "陆游",
            "内容": "黄纸起家升仕籍，青衫溯阙拜恩光。署衔汝勿憎铜臭，就养吾方喜饭香。世事极知多倚伏，人生正要小回翔。但令父子常相守，歛版扶犁味总长。"
        },
        {
            "标题": "昼巢五咏砚滴",
            "作者": "陆游",
            "内容": "铜之在人间，细大各有境。散为五铢货，聚作九牧鼎。天禄与辟邪，乃复参泓颖。致用孰相须？寒泉出金井。"
        },
        {
            "标题": "用短",
            "作者": "陆游",
            "内容": "用短定非痴，爱闲真复奇。饭香贫始觉，睡味老偏知。畦地闲栽药，留僧静对棋。余年犹有几，舍此欲何之？"
        },
        {
            "标题": "幽居杂题",
            "作者": "陆游",
            "内容": "雅意元知止，遄归喜遂初。久闲棋格长，多病钓徒疏。渍药三升酒，支头一束书。儿曹看翁嬾，切勿厌蜗庐。"
        },
        {
            "标题": "幽居晚兴",
            "作者": "陆游",
            "内容": "借鉏斸药喜微香，汲井浇花趁晚凉。胸次何曾横一物，尊前尚欲笑千场。锦江秋雨芙蓉老，笠泽春风杜若芳。归去自佳留亦乐，梦中何处是吾乡？"
        },
        {
            "标题": "幽思",
            "作者": "陆游",
            "内容": "云际茅茨一两间，春来幽春日相关。临窗静试下岩砚，欹枕卧看灵壁山。红练带飞俱意得，锦熏笼暖尚香悭。今朝社过添惆怅，高栋巢空燕未还。"
        },
        {
            "标题": "幽居即事",
            "作者": "陆游",
            "内容": "小磑落雪花，修绠汲牛乳。幽人作茶供，爽气生眉宇。年来不把酒，杯榼委尘土。卧石听松风，萧然老桑苎。"
        },
        {
            "标题": "幽居记今昔事十首以诗书从宿好林园无俗情为",
            "作者": "陆游",
            "内容": "癸亥辞修门，拜赐散人号。一出非本心，欢喜归祭灶。故乡多名山，幸得遂所好。舟舆虽难具，信步亦可到。清溪无尘滓，奇峰有云冒。雨垫林宗巾，风落孟嘉帽。岂惟狂故在，望远亦未眊。一醉倘可谋，敢爱将军告？"
        },
        {
            "标题": "幽居记今昔事十首以诗书从宿好林园无俗情为",
            "作者": "陆游",
            "内容": "上世本为农，辍耕业诗书。我少学不成，固应返其初。冥冥不自揣，乡校参群居。中岁偶拔擢，清班久趑趄。典奏入南宫，妯书长石渠。及其乞身归，旧业已丘墟。衰疾或小间，力尚给荷锄。寄声谢故人，毋为笑迂疏。"
        },
        {
            "标题": "幽事绝句",
            "作者": "陆游",
            "内容": "烟畦朝斸药，雪涧夜淘丹。仄径可曾嶮，单袍不觉寒。"
        },
        {
            "标题": "幽居初夏",
            "作者": "陆游",
            "内容": "长歌嫋嫋插秧天，小繖翻翻入市船。高栋巢乾初乳燕，绿槐阴密已鸣蝉。只言末俗人情恶，未废先生日晏眠。推枕起来闲弄笔，铜蟾手自挹寒泉。"
        },
        {
            "标题": "幽居即事",
            "作者": "陆游",
            "内容": "采药鹿门山，钓鱼富春渚。君看此气象，何止辈伊吕。直令终不偶，後人会知汝。亦不妨著书，世恲秘囊褚。"
        },
        {
            "标题": "云溪观竹戏书二绝句",
            "作者": "陆游",
            "内容": "溪光竹色两相宜，行到溪桥竹更奇。对此莫论无肉瘦，闭门可忍十年饥。"
        },
        {
            "标题": "幽居书事",
            "作者": "陆游",
            "内容": "莫叹人间苦不谐，清时有味是归来。已因积毁成高卧，更借阳狂护散才。正欲清言闻客至，偶思小饮报花开。纷纷争夺成何事，白骨生苔但可哀。"
        },
        {
            "标题": "幽居夏日",
            "作者": "陆游",
            "内容": "茅舍参差烟霭中，超然高兴与谁同？形骸已与流年老，诗句犹争造物功。子母瓜新间尊俎，公孙竹长映帘栊。日长愈觉闲无事，隐具成书又一通。"
        },
        {
            "标题": "幽事",
            "作者": "陆游",
            "内容": "萧然四壁野人家，幽事还堪对客夸。快日明窗闲试墨，寒泉古鼎自煎茶。桐凋无复吟风叶，苹老犹残泣露花。万里封侯真已矣，只将高枕作生涯。"
        },
        {
            "标题": "忧国",
            "作者": "陆游",
            "内容": "恩许还山已六年，誓凭耕稼饯华颠。养心虽若冰将释，忧国犹虞火未然。议论孰能忘忌讳？人材正要越拘挛。群公亦采刍荛否？贞观开元在目前。"
        },
        {
            "标题": "幽居即事",
            "作者": "陆游",
            "内容": "日铸岁几何，苞苴遍权门。野人求其类，金墺实弟晜。超然高世韵，何独驱睡昏。安得如吾宗，坐致顾渚园？"
        },
        {
            "标题": "庚申元日口号",
            "作者": "陆游",
            "内容": "去年迎客已蹒跚，今岁人扶出亦难。堪笑此翁衰到底，重裘絮帽尚言寒。"
        },
        {
            "标题": "幽居感怀",
            "作者": "陆游",
            "内容": "偶傍枫林结数椽，东归也复度流年。汀洲雁下依残水，墟里人行破夕烟。十月风霜欺客枕，五更鼓角满江天。散关清渭应如昨，回首功名一怆然。"
        },
        {
            "标题": "幽居记今昔事十首以诗书从宿好林园无俗情为",
            "作者": "陆游",
            "内容": "少小喜读书，终夜守短檠，其实无甚解，不幸误有声。劳苦亦何得，空失东皋耕。暮年乃小黠，告归学养生。采药作远游，把钓适幽情。高楼笛数曲，小轩棋一枰。余年置勿忧，不卿何由烹。"
        },
        {
            "标题": "庚申元日口号",
            "作者": "陆游",
            "内容": "南陌东阡自在身，耄年喜见岁华新。洛中九老非吾侣，且作山阴十老人。"
        },
        {
            "标题": "幽居书事",
            "作者": "陆游",
            "内容": "安命知天更不疑，幽居最爱早寒时。手中书堕初酣枕，窗下灯残正剧棋。鲜鲫每从溪女买，香菰时就钓船炊。山阴清绝君须记，雪里骑驴未办诗。"
        },
        {
            "标题": "幽居书事",
            "作者": "陆游",
            "内容": "买鱼赊酒皆高兴，野店溪桥图画中。从此衰翁自行耳，不须多事唤蛮童。"
        },
        {
            "标题": "幽居二首 其二",
            "作者": "陆游",
            "内容": "剡曲故庐归未得，暂从地主借茅茨。桃花春水梦不到，菰菜秋风心自知。\n彊健犹穿几两屐，荣华正似一絇丝。此心炯炯无人会，烟雨苍茫独立时。"
        },
        {
            "标题": "幽居岁暮",
            "作者": "陆游",
            "内容": "老去转无事，室空惟一床。卧时幽鸟语，行处野花香。巷北观神社，村东看戏场。谁知屏居意，不独为耕桑。"
        },
        {
            "标题": "幽居初夏",
            "作者": "陆游",
            "内容": "鬓毛秃尽齿牙疏，难受人间折简呼。诗酒本来无藉在，形骸况复不枝梧。槐阴渐密能鄣日，池水新生可浴凫。移得太行终亦死，平生常笑北山愚。"
        },
        {
            "标题": "幽居初夏",
            "作者": "陆游",
            "内容": "梅坞青黄子，草陂红紫花。双鹅朝戏浦，群鸭暮还家。赤脚挑残笋，苍头摘晚茶。出门逢野老，满意说桑麻。"
        },
        {
            "标题": "幽居书事",
            "作者": "陆游",
            "内容": "老人初起厌嚣喧，尘几从教鼠迹存。赤脚平头俱遣去，倚墙危坐咽朝暾。"
        },
        {
            "标题": "幽居院",
            "作者": "陆游",
            "内容": "久堕尘沙里，幽寻始此行。侵云千嶂合，披草一僧迎。藓润泉时滴，崖倾竹倒生。登高忽平旷，回首失峥嵘。老矣犹孤客，归哉念耦耕。结庐殊未定，此地颇关情。"
        },
        {
            "标题": "庚申元日口号",
            "作者": "陆游",
            "内容": "黄絁五丈裁衫稳，黑黍三升作饭香。造物要教无愧怍，一身温饱出耕桑。"
        },
        {
            "标题": "幽居即事",
            "作者": "陆游",
            "内容": "壮岁本亡奇，颓龄又及斯。极知身有几，惟是醉相宜。烧草温新犊，编篱护伏雌。谋生未忘念，笑语路傍儿。"
        },
        {
            "标题": "幽居初夏",
            "作者": "陆游",
            "内容": "路缭长堤北，家居小市西。陂塘晨饮犊，门巷午鸣鸡。妇喜蚕三幼，儿夸雨一犁。衰翁亦放浪，未怕屐沾泥。"
        },
        {
            "标题": "幽居初夏",
            "作者": "陆游",
            "内容": "大耋光阴短，南讹日月长。松枯宜倒壑，龟老惯榰床。寂寂三升稷，悠悠百本桑。饥寒犹肮脏，何术砭吾肓？"
        },
        {
            "标题": "幽居春夜",
            "作者": "陆游",
            "内容": "暮景催人雪鬓双，十年始复反吾邦。云逢佳月每避舍，酒压闲愁如受降。三弄笛声初到枕，一枝梅影正横窗。要知清梦游何许，不钓桐江即锦江。"
        },
        {
            "标题": "幽居即事",
            "作者": "陆游",
            "内容": "薰艾割蜜房，荷锄掘吴术。谁烹弥明鼎，来荐维摩室？厚味不腊毒，上药能愈疾。今夕风月佳，良会不可失。"
        },
        {
            "标题": "幽居即事",
            "作者": "陆游",
            "内容": "山崦可伐薪，稻陇可负耒，但令二事集，一饱已有在。霜林两株橘，春圃数畦菜，仁哉造物心，乞我曾不爱。炊烹付樵青，鉏灌赖阿对。乃翁亦自为，高枕听晨碓。"
        },
        {
            "标题": "幽居述事",
            "作者": "陆游",
            "内容": "舴艋东归喜遂初，频拈枯笔赋幽居。细烧柏子供清坐，明点松肪读道书。苍爪嫩芽开露茗，红根小把瀹烟蔬。年来自许机心尽，颇怪飞鸥自作疏。"
        },
        {
            "标题": "幽居记今昔事十首以诗书从宿好林园无俗情为",
            "作者": "陆游",
            "内容": "我昔挥短楫，终年钓吴松；遗尝携长鑱，采药玉霄峰。为计晚大缪，朝路偶见容；晨趋大明班，夜听长乐钟。白发迫归休，居然鲜欢悰。上恩许乞骸，一日收孤踪。蓬茅略补葺，甑碓勤炊舂。故交零落尽，岁晚当谁从？"
        },
        {
            "标题": "幽情",
            "作者": "陆游",
            "内容": "免归又破六年闲，每寄幽情烟水间。清镜不藏新白发，芳樽犹惜旧朱颜。一编蠹简心空在，百瓮寒齑债未还。莫为岷峨劳梦想，故乡随分有名山。"
        },
        {
            "标题": "浣沙溪（南郑席上）",
            "作者": "陆游",
            "内容": "浴罢华清第二汤。红棉扑粉玉肌凉。娉婷初试藕丝裳。\n\n凤尺裁成猩血色，螭奁熏透麝脐香。水亭幽处捧霞觞。"
        },
        {
            "标题": "幽居即事",
            "作者": "陆游",
            "内容": "酒能忘事物，不过在醉时。麴孽力既尽，万绪如盎丝。阿堵雅见疏，欢伯难与期。自怜善用短，时诵止酒诗。"
        },
        {
            "标题": "听琴",
            "作者": "陆游",
            "内容": "疏帘曲槛蘋风凉，细腰美人藕丝裳。绿藤水文穿矮床，玉指纤纤弹履霜。\n高林莺啭日正长，幽涧泉鸣夜未央。哀思不怨和而庄，有齐淑女礼自防。\n世人但惑青楼倡，琵琶箜篌杂胡羌。试听一曲醒汝狂，文姬指法传中郎。"
        },
        {
            "标题": "幽居述事四首 其一",
            "作者": "陆游",
            "内容": "曾会兰亭醉堕簪，后身依旧住山阴。琴传数世漆文断，鹤养多年丹顶深。\n涤砚滩头无渍墨，吹箫月下有遗音。小诗戏述幽居事，后有高人识此心。"
        },
        {
            "标题": "长溪东山容老索月谷幽赏诗二首 其二 幽赏",
            "作者": "陆游",
            "内容": "清泉白石君家物，美竹名花可旋移。幽赏定知随处榜，更须时展放翁诗。"
        },
        {
            "标题": "幽居即事",
            "作者": "陆游",
            "内容": "野寺促晨装，古驿休破橐。虽云行役苦，客子心独乐。家山幸归来，未免叹拘缚。安得万里天，翩然下孤鹤。"
        },
        {
            "标题": "幽居记今昔事十首以诗书从宿好林园无俗情为",
            "作者": "陆游",
            "内容": "客舟挂烟帆，千里过楚都，七泽渺无际，大不数具区。浪翻出长蛟，云拆浮天吴，峨峨来如山，碎船不须臾。江行幸已尽，三峡尤畏途，槎牙人（左雨右差）瓮，小失即见屠。叩头祷鬼神，已脱犹号呼。愿君勤自励，忧患何时无？"
        },
        {
            "标题": "听琴",
            "作者": "陆游",
            "内容": "疏帘曲槛苹风凉，细腰美人藕丝裳，绿藤水文穿矮床，玉指纤纤弹履霜。高林莺啭日正长，幽涧泉鸣夜未央。哀思不怨和而庄，有齐淑女礼自防。世人但惑青楼倡，琵琶箜篌杂胡羌。试听一曲醒汝狂，文姬指法传中郎。"
        },
        {
            "标题": "幽居杂题",
            "作者": "陆游",
            "内容": "忽忽年光逝，悠悠世事非。晓犹明绩火，昼永咎渔扉。施食禽鱼熟，疏沟杞菊肥。寂寥何所叹？父子自相依。"
        },
        {
            "标题": "幽居即事",
            "作者": "陆游",
            "内容": "古人在山林，躬自事樵汲。我虽迫耄期，勤慎亦在习。扫地拂几砚，何遽力弗给。却笑杜陵翁，多卧少行立。"
        },
        {
            "标题": "幽居书事二首 其一",
            "作者": "陆游",
            "内容": "暮叹人间苦不谐，清时有味是归来。已因积毁成高卧，更借阳狂护散才。\n正欲清言闻客至，偶思小饮报花开。纷纷争夺成何事，白骨生苔但可哀。"
        },
        {
            "标题": "幽居初夏",
            "作者": "陆游",
            "内容": "藤冠草屦病支离，门外纷纷百不知。解箨有声惊倦枕，飞花无力点清池。闲思旧事惟求醉，老感流年只自悲。绿树阴中红练起，一团零乱湿臙脂。"
        },
        {
            "标题": "庚申元日口号",
            "作者": "陆游",
            "内容": "仁和馆外列鵷行，忆送龙舟幸建康。舍北老人同甲子，相逢挥泪说高皇。"
        },
        {
            "标题": "幽居初夏四首 其三",
            "作者": "陆游",
            "内容": "长歌袅袅插秧天，小伞翻翻入市船。高栋巢乾初乳燕，绿槐阴密已鸣蝉。\n只言末俗人情恶，未废先生日晏眠。推枕起来闲弄笔，铜蟾手自挹寒泉。"
        },
        {
            "标题": "云溪观竹戏书二绝句",
            "作者": "陆游",
            "内容": "气盖冰霜劲有余，江边见此列僊癯。清寒直入人肌骨，一点尘埃住得无？"
        },
        {
            "标题": "幽居示客",
            "作者": "陆游",
            "内容": "齿发虽俱弊，神明尚有余。幽扉链奇药，细字录仙书。野水鸣苔径，长松荫草庐。客来多谢病，深媿问何如。"
        },
        {
            "标题": "庚申元日口号六首 其六",
            "作者": "陆游",
            "内容": "仁和馆外列鹓行，忆送龙舟幸建康。舍北老人同甲子，相逢挥泪说高皇。"
        },
        {
            "标题": "庚申元日口号",
            "作者": "陆游",
            "内容": "晚涂初入长生运，新岁仍当大有年。剩与乡邻同觅醉，市楼酒贱不论钱。"
        },
        {
            "标题": "幽居即事",
            "作者": "陆游",
            "内容": "暮年乞残骸，穷巷事幽屏。晨兴食一箪，有味敌五鼎。终日无再炊，奈此夏昼永。枯肠不禁搅，戒婢罢煮茗。"
        },
        {
            "标题": "幽居初夏",
            "作者": "陆游",
            "内容": "诘曲穿桑径，讴哑响竹门。疏泉灌藜苋，倚杖牧鸡豚。江步横新舸，茅檐弄幼孙。太平端有象，谁与画吾村？"
        },
        {
            "标题": "庚申元日口号六首 其一",
            "作者": "陆游",
            "内容": "数行晴日照青鸳，春入屠苏潋滟樽。儿报山僧留刺去，未为无客到吾门。"
        },
        {
            "标题": "幽事绝句",
            "作者": "陆游",
            "内容": "新传服气诀，旧喜步虚吟。儿女不难弃，云山何处深？"
        },
        {
            "标题": "长溪东山容老索月谷幽赏诗二首 其一 月谷",
            "作者": "陆游",
            "内容": "人间底处无明月，只看青山为发挥。林里枝寒无鹊立，水边路白有僧归。"
        },
        {
            "标题": "幽居岁暮",
            "作者": "陆游",
            "内容": "古井年年浚，荒畴日日犁。刈茅苫鹿屋，插棘护鸡栖。闲赖书遮眼，愁须酒到脐。斜阳有常课，缓步上湖堤。"
        },
        {
            "标题": "云溪观竹戏书二绝句 其一",
            "作者": "陆游",
            "内容": "气盖冰霜劲有馀，江边见此列仙癯。清寒直入人肌骨，一点尘埃住得无。"
        },
        {
            "标题": "幽居无一事戏作",
            "作者": "陆游",
            "内容": "长须仅有玉川奴，秃尾犹无漫汉驴。万事已随春枕断，故人何啻晓星疏。出乘微雨鉏畲粟，归傍荒畦撷野蔬。一字不看方睡美，任人搜去帐中书。"
        },
        {
            "标题": "幽居即事",
            "作者": "陆游",
            "内容": "屏居江海涯，杳杳菰蒲深，俛仰夏令中，泽国正多阴。桑椹熟以紫，水鸟时遗音。偶得一瓢酒，邻里聊相寻。"
        },
        {
            "标题": "幽居记今昔事十首以诗书从宿好林园无俗情为",
            "作者": "陆游",
            "内容": "昔戍西陲时，凭高望中原，愿欲乘天风，往吊绮与园。有志莫能遂，怅望商山魂。遥想山中人，岁时奠芳荪，夕阳萧鼓散，高柳拥庙门。老来更事多，考古见本根，乃知当时事，祸福未易言。千载信悠悠，浩叹掩绿尊。"
        },
        {
            "标题": "幽居记今昔事十首以诗书从宿好林园无俗情为",
            "作者": "陆游",
            "内容": "入蜀过匡庐，秋风宿东林。月出断山口，满窗松竹阴。袅袅一枝烛，道人语夜深。亦设饼果供，慰此羁旅心。犹恨非远公，无酒遣我斟。明日下山去，叹息难重寻。回首四十年，驹隙何駸駸；旧游不可到，怅望空长吟。"
        },
        {
            "标题": "幽居杂题",
            "作者": "陆游",
            "内容": "开岁频风雨，清明气始和。游山书半废，耽酒睡常多。客去孙登啸，牛疲甯戚歌。余生犹有几？尽底付渔蓑。"
        },
        {
            "标题": "幽居杂题",
            "作者": "陆游",
            "内容": "独往成初志，安居谢世纷。名书硬黄纸，古砚熨焦纹。雨作占琴荐，风来散鹭群。岂无朝市事，塞耳未曾闻。"
        },
        {
            "标题": "幽事绝句",
            "作者": "陆游",
            "内容": "死生归有命，荣悴出无心。苔井闲磨剑，松窗自斲琴。"
        },
        {
            "标题": "幽居戏咏",
            "作者": "陆游",
            "内容": "清泉遶屋竹连墙，回首微官意已忘。小瓮带泥收洛笋，细鳞穿柳买河鲂。黄旗万里无侯骨，红烛千锺有酒肠。欲起九原谁可友？兰亭修禊晋诸王。"
        },
        {
            "标题": "幽居岁暮",
            "作者": "陆游",
            "内容": "却医翻少疾，辞禄不加贫。嘉木移俱活，村醪酿辄醇。悠悠还过日，盎盎又逢春。狂舞君毋笑，梅花插满巾。"
        },
        {
            "标题": "幽居记今昔事十首以诗书从宿好林园无俗情为",
            "作者": "陆游",
            "内容": "还乡老于死，举目少耆宿。邑屋亦或非，所余但乔木。曩时列鼎家，今不饱半菽。盛衰迭变迁，何者非陵谷。羸然九十翁，世故见已熟。偶能达一理，万事等破竹。布缝一称衣，藜煮半釜粥。余年更何为，枕藉糟与麴。"
        },
        {
            "标题": "幽居述事",
            "作者": "陆游",
            "内容": "落叶平沟日满廊，幽居又赋第三章。喜无俗事干灵府，恨不终年住醉乡。上树榜船虽老健，疏泉移竹亦穷忙。山僧欲去还留话，更尽西斋一炷香。"
        },
        {
            "标题": "幽居夏日",
            "作者": "陆游",
            "内容": "内史兰亭晚卜邻，永和风月凛如新。功名不入闲人梦，诗酒犹关老子身。檐浅时时闻霣箨，池清一一见潜鳞。正令未逐飞仙去，要是巢居太古民。"
        },
        {
            "标题": "幽居戏咏",
            "作者": "陆游",
            "内容": "清泉绕屋竹连墙，回首微官意已忘。小瓮带泥收洛笋，细鳞穿柳买河鲂。\n黄旗万里无侯骨，红烛千钟有酒肠。欲起九原谁可友，兰亭修禊晋诸王。"
        },
        {
            "标题": "幽事绝句",
            "作者": "陆游",
            "内容": "矮纸来吴下，长毫出宛陵。自书霜夜句，持寄剡中僧。"
        },
        {
            "标题": "幽居岁暮",
            "作者": "陆游",
            "内容": "燃薪代秉烛，煮茗当传杯。但恨朋侪少，那知日月催。衣裘任穿穴，芋栗且燔煨。不为残年迫，吾心久矣灰。"
        },
        {
            "标题": "幽居即事",
            "作者": "陆游",
            "内容": "书几积流尘，砚池渍浅墨，老夫自省事，童子岂不力。人生适可尔，过计亦何得。胡为弃梨枣，日夜长荆棘？洗汝侈汰心，去汝骄吝色，一菜饱有余，奚取万钱食。"
        },
        {
            "标题": "幽居初夏四首 其二",
            "作者": "陆游",
            "内容": "梅坞青黄子，草陂红紫花。双鹅朝戏浦，群鸭暮还家。\n赤脚挑残笋，苍头摘晚茶。出门逢野老，满意说桑麻。"
        },
        {
            "标题": "幽居戏赠邻曲",
            "作者": "陆游",
            "内容": "暮年远屏天所借，落佩倒冠如得谢。虽无壶酒助歌呼，幸有蠹书供枕藉。市声不闻耳差静，车辙扫空身转暇。雨悭葵叶未吐甲，露重榴房初坼罅，深红菱角密覆水，烂紫蒲桃重垂架。直令掩关避世俗，未害煎茶唤邻舍。萧萧鸡犬衡门晚，寂寂灯火幽窗夜。劝君切勿纵高谈，性命如丝不禁吓。"
        },
        {
            "标题": "幽居述事",
            "作者": "陆游",
            "内容": "颓然掩户不妨奇，又赋幽居第二诗。大药鼎成令虎守，精思床稳用龟搘。壶中自喜乾坤别，局上元知日月迟。更就群童闲錾草，人间何处不儿嬉？"
        },
        {
            "标题": "幽居记今昔事十首以诗书从宿好林园无俗情为韵 其七",
            "作者": "陆游",
            "内容": "昔戍西陲时，凭高望中原。愿欲乘天风，往吊绮与园。\n有志莫能遂，怅望商山魂。遥想山中人，岁时奠芳荪。\n夕阳箫鼓散，高柳拥庙门。老来更事多，考古见本根。\n乃知当时事，祸福未易言。千载信悠悠，浩叹掩绿尊。"
        },
        {
            "标题": "幽事",
            "作者": "陆游",
            "内容": "尘抱年来尽扫空，柴门幽事与谁同？水生初涨一溪绿，花落已浮千点红。愁赖橐泉存旧法，困凭顾渚策新功。故人岷下无消息，尺素凭谁寄断鸿？"
        },
        {
            "标题": "幽兴",
            "作者": "陆游",
            "内容": "老向浮生意渐阑，飘然俟死水云间。龟支床稳新寒夜，鹤附书归旧隐山。无意诗方近平淡，绝交梦亦觉清闲。一端更出渊明上，寂寂柴门本不关。"
        },
        {
            "标题": "游东郭赵氏园",
            "作者": "陆游",
            "内容": "清晨呼马出，驭吏请所之。锦城浩如海，我亦无与期。有花即入门，莫问主人谁。下马据胡床，傲睨忘诃讥。人言白头翁，胡为尚儿痴？老翁故不痴，借花发吾诗。诗句带花香，东风不敢吹。徘徊双蛱蝶，许汝鼻端知。"
        },
        {
            "标题": "东村",
            "作者": "陆游",
            "内容": "今日风日和，衰病亦少平，出门无所之，携幼东村行。吴地冬未冰，溅溅沟水声。山卉与野蔓，结实丹漆并。鸡犬亦萧散，如有世外情。举手叩柴扉，病叟喜出迎。从我语蝉联，未寒畴昔盟。解囊付之药，与尔偕长生。"
        },
        {
            "标题": "探梅",
            "作者": "陆游",
            "内容": "我游东村冲暮烟，断桥流水鸣溅溅。欲寻梅花作一笑，数枝忽到拄杖边。高标元合著山泽，绝艳岂复施丹铅。定知曾授餐玉法，不尔恐是淩波仙。锦江赋诗忽万里，蓬山把酒今三年。相逢风味宛如昨，人生何者非前缘？颇思取醉极清赏，杖头幸有百许钱。但判插破乌纱帽，莫记吹落黄金船。"
        },
        {
            "标题": "幽事",
            "作者": "陆游",
            "内容": "日日营幽事，时时有好怀。雨园残竹粉，风砌落松钗。伴蝶行花径，听蛙傍水涯。穷通了无谓，不必更安排。"
        },
        {
            "标题": "幽事",
            "作者": "陆游",
            "内容": "跌宕人间岁月迁，赏心幽事故依然。潮通支浦渔舟活，露湿繁花醉帽偏。才尽赋诗愁压倒，气衰对弈怯饶先。光阴风月空如昨，怅望兰亭祓禊年。"
        },
        {
            "标题": "古寺",
            "作者": "陆游",
            "内容": "秋草荒无路，来游感废兴。残僧仅粥饭，古像冷香灯。扶病惊重到，题名记昔曾。自量难笑汝，一叹倚枯藤。"
        },
        {
            "标题": "幽兴",
            "作者": "陆游",
            "内容": "微官那得系疏慵，幽兴浑如社酒浓。扫尽麈埃无一点，洗空幻翳有千重。百年到处俱羁客，万里从来付短筇。身在有余真妙语，杯羹何地久秋菘？"
        },
        {
            "标题": "游法云",
            "作者": "陆游",
            "内容": "放船三家村，进棹十字港。云山互吞吐，水草遥莽苍。沙鸥下拍拍，野鹜浮两两。萧骚菰蒲中，小艇时来往。匡山如香炉，蓝水似车辋，梦魂不可到，于此寄遐想。瘦僧迎寺门，为我扫方丈，指似北窗凉，此味媿专享。我笑谢主人，聊可倚拄杖，吾庐已清绝，敢取鱼熊掌。"
        },
        {
            "标题": "赠吕次翁",
            "作者": "陆游",
            "内容": "君得金丹虽未仙，放翁邂逅与忘年。空能处处夸诗句，不解时时赠酒钱。马骏极知生冀土，鹤飞会见上辽天。尔来笔砚麈埃满，剩欲相从乞一联。"
        },
        {
            "标题": "游大智寺",
            "作者": "陆游",
            "内容": "脱发纷满梳，衰颜不堪照。百年忽已半，去日如过烧。平生功名心，上马无燕赵。尔来阅世故，万事惊错料。岂无旧朋俦，联翩半廊庙。谁能伴此老，泝峡听猿叫。锦城得数公，意气如再少。偷闲访野寺，系马追一笑。新糟厌玉狸，畏酒亦复釂。古殿鼪鼯豪，坏壁冠佩肖。摩挲宋公诗，句法叹高妙，正如霓裳曲，零落得遗调。归途缭长堤，掠面霜气峭。佳游不可忘，落笔君勿诮。"
        },
        {
            "标题": "幽居记今昔事十首以诗书从宿好林园无俗情为韵 其二",
            "作者": "陆游",
            "内容": "上世本为农，辍耕业诗书。我少学不成，固应返其初。\n冥冥不自揣，乡校参群居。中岁偶拔擢，清班久趑趄。\n典奏入南宫，细书长石渠。及其乞身归，旧业已丘墟。\n衰疾或小间，力尚给荷锄。寄声谢故人，毋为笑迂疏。"
        },
        {
            "标题": "游凤皇山",
            "作者": "陆游",
            "内容": "穷日文书有底忙，幅巾萧散集山堂。一樽病起初浮白，连焙春迟未过黄。坐上清风随麈柄，归途微雨发松香。临溪更觅投竿地，我欲时来小作狂。"
        },
        {
            "标题": "游合江园戏题",
            "作者": "陆游",
            "内容": "朱朱白白池台间，好风妍日开未残。我来觅醉苦草草，常恨不如花意闲。山鸡飞起乱花落，下上青林穿翠壑。世间动步即有拘，常恨不如禽意乐。人言功名恐不免，我愿徜徉娱岁晚。熟计淫书理白鱼，何如纵猎牵黄犬。成都四郊如砥平，安得双鞬驰出城。鞚飞尘起望不见，从骑寻我鸣鹘声。"
        },
        {
            "标题": "幽居遣懹",
            "作者": "陆游",
            "内容": "大患元因有此身，正须枵腹对空囷。扶持接客宁嗟老？质贷迎医未厌贫。碓下罕遗鸡啄粒，席间不扫鼠行尘。时时笑顾儿曹说：纵有烟霄莫问津。"
        },
        {
            "标题": "幽栖",
            "作者": "陆游",
            "内容": "何处是幽栖？城南路少西。杨花穿户入，燕子避帘低。棋局聊相对，茶炉亦自携。溪头云易合，晚雨又成泥。"
        },
        {
            "标题": "幽兴",
            "作者": "陆游",
            "内容": "兰渚前头湖水清，了无俗事败幽情。雨淋茅屋随时补，日射油窗特地明。庭树晚莺窥户语，邻园秋笋过篱生。芥菘渐美盐醯足，谁共贫家一釜羹？"
        },
        {
            "标题": "幽兴",
            "作者": "陆游",
            "内容": "午倦便高枕，朝饥美小餐。时穿幽圃屐，常掩小庵门。溪忆鸥盟约，花迷蝶梦魂。余生犹几许？万事付乾坤。"
        },
        {
            "标题": "北岩",
            "作者": "陆游",
            "内容": "舣船涪州岸，携儿北岩游。摇楫横大江，褰裳蹑高楼。雨昏山半失，江涨地欲浮。老矣宁再来，为作竟日流。乌帽程丈人，闭户有好修。骇机一朝发，议罪至窜投。党禁久不解，胡尘暗神州。修念以稔祸，哀哉谁始谋？小人无远略，所怀在私雠。後来其监兹，赋诗识岩幽。"
        },
        {
            "标题": "幽兴",
            "作者": "陆游",
            "内容": "雨後梅花无复在，老来酒盏顿成疏。身如海燕不逢社，家似瓜牛仅有庐。短发垂肩嬾中散，深居谢客病相如。从今何以消长日，剩种芭蕉学草书。"
        },
        {
            "标题": "幽居记今昔事十首以诗书从宿好林园无俗情为韵 其四",
            "作者": "陆游",
            "内容": "还乡老未死，举目少耆宿。邑屋亦或非，所馀但乔木。\n曩时列鼎家，今不饱半菽。盛衰迭变迁，何者非陵谷。\n羸然九十翁，世故见已熟。偶能达一理，万事等破竹。\n布缝一称衣，藜煮半釜粥。馀年更何为，枕藉糟与曲。"
        },
        {
            "标题": "幽栖",
            "作者": "陆游",
            "内容": "谁谓幽栖陋，茅茨足庇床。雨便梧叶大，风度练花香。浴佛儿童喜，缫丝妇女忙。朅来三十载，吾鬓固宜霜。"
        },
        {
            "标题": "幽兴",
            "作者": "陆游",
            "内容": "池水车初满，荆篱补已成。身闲诗简淡，心静梦和平。雁後寒鸦至，枫先桕叶赬。居然足幽兴，未叹岁峥嵘。"
        },
        {
            "标题": "游东村",
            "作者": "陆游",
            "内容": "露草衡门晓，风松一坞幽。新春有佳日，老子得闲游。鸥为忘机下，鱼缘得计浮。归途无远近，一叶乱渔舟。"
        },
        {
            "标题": "幽栖",
            "作者": "陆游",
            "内容": "自卜幽栖地，频惊岁月移。乡邻祟礼让，子弟习书诗。喔喔鸡鸣树，狺狺犬吠篱。谋生已过足，富贵亦何为？"
        },
        {
            "标题": "幽栖",
            "作者": "陆游",
            "内容": "幽栖少人客，积病得衰残。身纳分司禄，儿须远次官。新寒换衣典，闲日借书观。更叹秋来瘦，晨兴觉帽宽。"
        },
        {
            "标题": "幽栖",
            "作者": "陆游",
            "内容": "闲人了无事，地僻称幽栖。（左臼右市）米留鸡食，移琴避燕泥。桐生窗欲暗，笋长径还迷。不作容车计，门闾尽放低。"
        },
        {
            "标题": "春游",
            "作者": "陆游",
            "内容": "兰亭路上换春衣，梅市桥边送夕晖。闻有水仙翁是否，轻舟如叶桨如飞。"
        },
        {
            "标题": "游近山",
            "作者": "陆游",
            "内容": "羸病知难赋远游，尚寻好景送悠悠。乱山孤店雁声晚，一马二童溪路秋。扫壁有僧求醉墨，倚楼无客话清愁。残年敢望常强健，到处临归为小留。"
        },
        {
            "标题": "游镜湖",
            "作者": "陆游",
            "内容": "禹祠柳未黄，剡曲水已白。鲂鱮来洋洋，凫雁去拍拍。皇天亦大度，能容此狂客。挂席乘长风，未觉湖海迮。读书五十年，自笑安所获。昔人精微意，岂独在简册。骥空万马群，裘非一狐腋。超然登玉笥，及此烟月夕。"
        },
        {
            "标题": "镜湖",
            "作者": "陆游",
            "内容": "躬耕蕲一饱，闵闵望有年。水旱适继作，斗米几千钱！镜湖泆已久，造祸初非天。孰能求其故，遗迹犹隐然。增卑以为高，培薄使之坚，坐复千载利，名托亡穷传。民愚不能知，仕者笱目前；吾言固应弃，悄怆夜不眠。"
        },
        {
            "标题": "游圜觉乾明祥符三院至暮",
            "作者": "陆游",
            "内容": "成都再见春事残，虽名闲官实不闲；门前车马闹如市，案上文檄高於山。有时投罅辄径出，略似齐客偷秦关。日斜仆夫已整驾，顾景欲驻愁嘲讪。岂知今朝有此乐，放浪一笑开衰颜。抽身黄尘乌帽底，得意翠木清泉间。褰裳危磴穷荦确，洗耳古涧听淙潺。岂惟顿觉宇宙广，政尔一散腰脚顽。似闻青城缥缈处，待我归缀仙官班。俊鹰解绦即万里，岂比倦翼方知还。"
        },
        {
            "标题": "游山步",
            "作者": "陆游",
            "内容": "蹇驴渺渺过云边，旋了三生物外缘。平日视家真逆旅，此行出户若登仙。饥从野店烹葵饭，困就僧床借枕眠。所恨暮年交旧尽，佳时无与共联翩。"
        },
        {
            "标题": "游前山",
            "作者": "陆游",
            "内容": "兀兀无欢意，闲游未拟回。屐声惊雉起，风信报梅开。山雪堆僧衲，溪流动蛰雷。平生一桐帽，自惜犯尘埃。"
        },
        {
            "标题": "山寺",
            "作者": "陆游",
            "内容": "篮舆送客过江村，小寺无人半掩门。古佛负墙尘漠漠，孤灯照殿雨昏昏。喜投襌榻聊寻梦，嬾为啼猿更断魂。要识人间盛衰理，岸沙君看去年痕。"
        },
        {
            "标题": "游山戏作",
            "作者": "陆游",
            "内容": "晚境频辞禄，穷居旋学耕。量衰添酒敌，才尽减诗名。\n风月成交友，溪山管送迎。登车雨先止，天岂相吾行。"
        },
        {
            "标题": "石门",
            "作者": "陆游",
            "内容": "昔讀康乐诗，梦到石门山。中有醉道士，倒珮落其冠。来游一一是，嵌岩如屋宽。喷薄三百尺，万珠落珊珊。峭壁天削成，磐石容投竿。摩挲苍藓字，喟发千载叹。老洪梦中舊，两脸依然丹。语我君小留，山瓢勿嫌酸。涧果四时有，收拾苦不难。旋炊胡麻饭，薦惊蛟龙蟠。醉面索吹醒，坐待风雷翻。"
        },
        {
            "标题": "游卧龙寺",
            "作者": "陆游",
            "内容": "晓发鱼复走瞿唐，沙头唤渡倚胡床。峒人争趁五更市，我亦来追六月凉。残星欲尽尚历落，明河已淡余苍茫。翻翻林表鸦鹊语，渺渺烟边鸥鹭行。过江走马五十里，小寺残僧真蕞尔。投鞭入门为一笑，僻陋称雄有如此！君不见天童径山金碧浮虚空，千衲梵呗层云中！"
        },
        {
            "标题": "山中",
            "作者": "陆游",
            "内容": "草阁留云宿，溪桥引鹤行。身闲诗旷逸，心静梦和平。石乳无时滴，松肪彻夜明。山中足幽趣，不是傲公卿。"
        },
        {
            "标题": "罗浮山",
            "作者": "陆游",
            "内容": "十里山光翠障开，重游何事意徘徊？石楼自向云中见，仙岛谁知海上来？丹灶尚能含日月，龙潭还解起风雷。天涯为郡空华发，十二年间到两回。"
        },
        {
            "标题": "游山戏作",
            "作者": "陆游",
            "内容": "晓境频辞禄，穷居旋学耕。量衰添酒敌，才尽减诗名。风月成交友，溪山管送迎。登车雨先止，天岂相吾行？"
        },
        {
            "标题": "山寺",
            "作者": "陆游",
            "内容": "信步得佳寺，入门吹断香。林深栗鼠健，屋老瓦松长。吊古增凄怆，凭高寄慨慷。匆匆兴未尽，新月映方塘。"
        },
        {
            "标题": "溪上作",
            "作者": "陆游",
            "内容": "落日溪边杖白头，破裘不补冷飕飕。戆愚酷信纸上语，老病犹先天下忧。末俗陵迟稀独立，斯文崩坏欲横流。绍兴人物嗟谁在？空记当年接俊游。"
        },
        {
            "标题": "山寺",
            "作者": "陆游",
            "内容": "寺门压石危欲崩，槎牙老松挂苍藤。风传上方出定磬，雨暗古殿长明灯。宿林野鹘惊复起，争栗山童呼不应。溪南闻道更幽绝，明日裂布缝行縢。"
        },
        {
            "标题": "寺阁",
            "作者": "陆游",
            "内容": "三髽初得牧牛童，两扇新成钓舸篷。偶访野僧过射的，却冲微雨上樵风。登山未减青鞋兴，到手俄惊绿酒空。自笑此身犹健在，试凭重阁送飞鸿。"
        },
        {
            "标题": "游疏山",
            "作者": "陆游",
            "内容": "我愿匹马飞腾遍九州，如今苦无騕褭与骅骝。葛陂之龙又难致，兀兀安得忘吾愁。幸余一事差可喜，云山万里芒鞋底。曳杖行穿幡冢云，试茶手挹香溪水。江西山水增怪奇，疏山之名旧所知。惜哉不见侏儒师，尚想薪水俱空时。寺门欲近山若拆，老树苍崖含古色；挂包便住吾岂能，一来要是疏山客。"
        },
        {
            "标题": "石门",
            "作者": "陆游",
            "内容": "昔读康乐诗，梦到石门山。中有醉道士，倒佩落其冠。\n来游一一是，嵌岩如屋宽。喷薄三百尺，万珠落珊珊。\n峭壁天削成，磐石容投竿。摩挲苍藓字，喟发千载叹。\n老洪梦中旧，两脸依然丹。语我君小留，山瓢勿嫌酸。\n涧果四时有，收拾苦不难。旋炊胡麻饭，荐以枸杞槃。\n手摘石上茶，风炉煮甘寒。扰扰尘土中，未易得此欢。\n濯足山下潭，戏惊蛟龙蟠。醉面索吹醒，坐待风雷翻。"
        },
        {
            "标题": "小圃",
            "作者": "陆游",
            "内容": "剡曲西边筑草堂，小园聊复寄相羊。鱼行水际汀苹动，麝过林中野草香。觅句有时携笔砚，遣怀随事具杯觞。少年朋旧凋零尽，不独思人亦自伤。"
        },
        {
            "标题": "溪上",
            "作者": "陆游",
            "内容": "散发倚胡床，风生水面凉。单衣缝白紵，双屦织青芒。荷叶犹微赤，藤花已半黄。归来村路晚，渔火耿苍茫。"
        },
        {
            "标题": "园中",
            "作者": "陆游",
            "内容": "霜凋榉柳枝无叶，风折安榴子满房。冬日园林元自好，老人怀抱自多伤。"
        },
        {
            "标题": "杂感十首以野旷沙岸净天高秋月明为韵",
            "作者": "陆游",
            "内容": "入东多名山，天台连四明。路穷寺门出，林阙溪桥横。岂无一月间，结束与子行。会拣最幽处，煨芋听雪声。"
        },
        {
            "标题": "溪行",
            "作者": "陆游",
            "内容": "疏钟度莽苍，远火耿微茫。岁暮水归壑，夜寒天霣霜。人生一虫臂，世路几羊肠？老大忘绳检，狂歌尽意长。"
        },
        {
            "标题": "杂感十首以野旷沙岸净天高秋月明为韵",
            "作者": "陆游",
            "内容": "斗杓运四序，寒暑忽已换。人生知几何，去日难把玩。凭高望烟海，青山忽中断。秋风肺病苏，为子巾一岸。"
        },
        {
            "标题": "杂感十首以野旷沙岸净天高秋月明为韵 其六",
            "作者": "陆游",
            "内容": "天人本一理，祸福常昭然。人众何足恃，妄谓能胜天。\n适燕当北辕，调瑟当解弦。五行未可忽，洪范禹所传。"
        },
        {
            "标题": "杂感十首以野旷沙岸净天高秋月明为韵",
            "作者": "陆游",
            "内容": "镜湖一何清，稽山一何高；浙江百里远，夜枕闻惊涛。子胥死吴下，千载无人豪。遗魂招不来，我欲续楚骚。"
        },
        {
            "标题": "杂感十首以野旷沙岸净天高秋月明为韵",
            "作者": "陆游",
            "内容": "我昔游剑南，烂醉平羌月；一杯玻璃春，万里望吴越。岂知有天幸，故山得归骨。扁舟小江上，夜半看月没。"
        },
        {
            "标题": "杂感十首以野旷沙岸净天高秋月明为韵",
            "作者": "陆游",
            "内容": "洙泗日已远，儒术日已丧。学者称孔墨，为国杂伯王。书生幸有闻，力薄不能倡。默默世俗间，汝职无乃旷。"
        },
        {
            "标题": "杂感十首以野旷沙岸净天高秋月明为韵 其八",
            "作者": "陆游",
            "内容": "归耕无袯襫，出战无兜鍪。已失西畴春，空怀北平秋。\n提携一束书，蹭蹬至白头。釜中有轑饭，一饱吾何求。"
        },
        {
            "标题": "溪上作",
            "作者": "陆游",
            "内容": "伛偻溪头白发翁，暮年心事一枝筇。山衔落日青横野，鸦起平沙黑蔽空。天下可忧非一事，书生无地效孤忠。东山七月犹关念，未忍沉浮酒醆中。"
        },
        {
            "标题": "云门独坐",
            "作者": "陆游",
            "内容": "山北山南处处行，回头六十七清明。如今老去摧颓甚，独坐焚香听水声。"
        },
        {
            "标题": "张园观海棠",
            "作者": "陆游",
            "内容": "朝阳照城楼，春容极明媚。走马蜀锦园，名花动人意。\n严妆汉宫晓，一笑初破睡。定知夜宴欢，酒入妖骨醉。\n低鬟羞不语，困眼娇欲闭。虽艳无俗姿，太息真富贵。\n结束吾方归，此别知几岁。黄昏廉纤雨，千点裛红泪。"
        },
        {
            "标题": "杂感十首以野旷沙岸净天高秋月明为韵",
            "作者": "陆游",
            "内容": "吕钓渭水滨，说筑傅岩野。虽曰古盛时，得士盖亦寡。天将启治乱，人才有用舍。向非万牛力，孰与成大厦？"
        },
        {
            "标题": "园居",
            "作者": "陆游",
            "内容": "欲出还中止，微阴却快晴。槛花栽尽活，笼鸟教初成。身寄江湖久，心知富贵轻。还婴吾所证，手自写庵名。"
        },
        {
            "标题": "游武夷山",
            "作者": "陆游",
            "内容": "少读封禅书，始知武夷君；晚乃游斯山，秀杰非昔闻。三十六奇峰，秋晴无纤云。空岩鸡晨号，峭壁丹夜暾。巢居寄千仞，鸿荒想羲轩，风雨蜕玉骨，难以俗意论。丹梯不容蹑，修蔓亦畏扪，泝滩进小艇，媿惊白鹭群。学道虽恨晚，养气敢不勤！宦游非本志，寄谢鹤与猿。"
        },
        {
            "标题": "杂感十首以野旷沙岸净天高秋月明为韵",
            "作者": "陆游",
            "内容": "我昔下三峡，百丈堆两车。初发公安城，已过长风沙。早知世路恶，恨不常浮家。至今清夜梦，双橹闻讴哑。"
        },
        {
            "标题": "游张园",
            "作者": "陆游",
            "内容": "冷局归差早，名园得缓行。穿林山骤出，度硖路微平。霜近柳无色，风生蒲有声。出门还戃怳，满路夕阳明。"
        },
        {
            "标题": "园中",
            "作者": "陆游",
            "内容": "残菊无复花，游蜂抱枯丛。我老复多疾，寄迹穷巷中。开门无客至，安取樽不空。夕阳挂高树，此日还匆匆。"
        },
        {
            "标题": "园庐",
            "作者": "陆游",
            "内容": "天假残年使荷鉏，白头父子守园庐。四朝曾遇千龄会，七世相传一束书。物理从来多倚伏，人情莫遣得亲疏。功名自有英雄了，吾辈惟当忆遂初。"
        },
        {
            "标题": "游昭牛图",
            "作者": "陆游",
            "内容": "游昭木石师李唐，画牛乃自其所长。出栏初听一声笛，意气已无千顷荒。客居京口老益困，衣不揜胫须眉苍，时时弄笔眼力健，磃角毛骨分毫芒。我无沙堤金络马，拂拭此幅喜欲狂。乞骸幸蒙优诏许，置身忽在烟林傍。日落饮牛水满塘，夜半饭牛天雨霜。俚医灌药美水草，老巫诃禁祓不祥。愿我孙子勤农桑，愿汝生犊筋脉强。碓声惊破五更梦，岁负玉粒输官仓。"
        },
        {
            "标题": "游云门诸兰若",
            "作者": "陆游",
            "内容": "花过木阴合，溪云生暮凉。牛行响白水，鹭下点青秧。古寺宛如昔，稚松森已行。耆年不下榻，童子为烧香。"
        },
        {
            "标题": "中岩圜老像赞",
            "作者": "陆游",
            "内容": "我游中岩，拜师于床。巍巍堂堂，凤举龙骧。公住无为，访我成都。\n雄辩纵横，玉色敷腴。别未十日，梁木告摧。我如飞蓬，万里南来。\n孰谓穷山，乃瞻仪形。墙壁说法，况此丹青。"
        },
        {
            "标题": "治圃",
            "作者": "陆游",
            "内容": "小圃漫经营，栽培抵力耕。土松宜雨点，根稚怯鉏声。红果方当熟，清阴亦渐成。每来常竟日，聊得畅幽情。"
        },
        {
            "标题": "游鄞",
            "作者": "陆游",
            "内容": "晚雨初收旋作晴，买舟访旧海边城。高帆斜挂夕阳色，急橹不闻人语声。掠水翻翻沙鹭过，供厨片片雪鳞明。山川不与人俱老，更几东来了此生？"
        },
        {
            "标题": "溪上",
            "作者": "陆游",
            "内容": "溪上秋来风露清，萧然浴罢葛衣轻。看云舒卷了穷达，见月亏盈知死生。老去关心惟药裹，闲中消日付棋枰。故人书札频相问；何日芒鞋上赤城？"
        },
        {
            "标题": "云门感旧",
            "作者": "陆游",
            "内容": "总角来游老未忘，背人岁月去堂堂。樨松看到偃霜盖，废寺忆曾开宝坊。佛几古灯寒焰短，斋厨新粟午炊香。兴阑未忍登车去，更倚溪桥立夕阳。"
        },
        {
            "标题": "溪行",
            "作者": "陆游",
            "内容": "篷蒻呜春雨，帆蒲挂暮烟。买鱼寻近市，觅火就邻船。愁卧醒还醉，滩行却复前。长年殊可念，力尽逆风牵！"
        },
        {
            "标题": "杂感十首以野旷沙岸净天高秋月明为韵",
            "作者": "陆游",
            "内容": "天人本一理，祸福常昭然。人众何足恃，妄谓能胜天？适燕当北辕，调瑟当解弦。五行未可忽，洪范禹所传。"
        },
        {
            "标题": "杂感十首以野旷沙岸净天高秋月明为韵",
            "作者": "陆游",
            "内容": "归耕无襏襫，出战无兜鍪。已失西畴春，空怀北平秋。提携一束书，蹭蹬至白头。釜中有轑饭，一饱吾何求？"
        },
        {
            "标题": "月岩",
            "作者": "陆游",
            "内容": "几年不作月岩游，万里重来已白头。云外连娟何所似？平羌江上半轮秋。"
        },
        {
            "标题": "园中",
            "作者": "陆游",
            "内容": "稚竹侵檐绿，新桐覆井凉。闲身少羁束，随处得徜徉。山鹊惺惚语，藤花掩冉香。吾诗有余思，小复立西厢。"
        },
        {
            "标题": "药圃",
            "作者": "陆游",
            "内容": "少年读尔雅，亦喜骚人语。幸兹身少闲，治地开药圃。破荒斸瓦砾，引水灌膏乳。玉芝移石帆，金星取天姥。申椒蘼芜辈，一一粲可数。次第雨苗滋，参差风叶举。山僧与野老，言议各有取。瓜香躬采曝，泉洁谨炊鬻。老夫病若失，稚子喜欲舞。余年有几何？长鑱真托汝。"
        },
        {
            "标题": "溪上",
            "作者": "陆游",
            "内容": "偶就澄溪照幅巾，兰亭遗韵想清真。功名不入山林梦，诗酒犹关老病身。万事只增思鲁叹，百年常媿避秦人。超然聊喜高情在，手挈长条贯细鳞。"
        },
        {
            "标题": "云门溪上独步",
            "作者": "陆游",
            "内容": "山路联翩十日阴，晚晴剩喜得幽寻。残红犹有数枝在，涨绿真成一倍深。泉响佩环鸣闇壑，月明珠璧散疏林。归来寂寞钟初动，羞向孤灯说壮心。"
        },
        {
            "标题": "有为予言乌龙高嶮不可到处有僧岩居不知其年",
            "作者": "陆游",
            "内容": "樵子向予说，有僧巢翠微；岩扉云共宿，锡杖鹤同飞。日暮松明火，天寒槲叶衣。弃官从此逝，非子尚谁归？"
        },
        {
            "标题": "纵游深山随所遇记之",
            "作者": "陆游",
            "内容": "行穿荦确度谽谺，路跨清溪一木斜。历尽艰危到平地，坏垣欹屋两三家。"
        },
        {
            "标题": "纵游深山随所遇记之",
            "作者": "陆游",
            "内容": "古寺萧萧不见僧，飞鼪满屋老枭鸣。空房终夜无灯火，断木支门睡到明。"
        },
        {
            "标题": "有术士过门谓余寿及九十",
            "作者": "陆游",
            "内容": "形骸鹤瘦复松枯，况是新霜满鬓须。醉似在家狂道士，愚于识字老耕夫。敢言万里封侯事，但问纵文入口无？许我年如伏生比，逢时犹解诵唐虞。"
        },
        {
            "标题": "戊申元日",
            "作者": "陆游",
            "内容": "白头身世叹羁孤，一念儿时泪已濡。尚记争先书郁垒，岂知落後举屠苏。杯盘草草思邻舍，车马纷纷厌九衢。六十年非心自了，挂冠犹足补东隅。"
        },
        {
            "标题": "纵游深山随所遇记之",
            "作者": "陆游",
            "内容": "道逢山客束荆薪，口眼睢盱略似人。试问村名瞠不语，砉然长啸上嶙峋。"
        },
        {
            "标题": "有为予言乌龙高嶮不可到处有僧岩居不知其年",
            "作者": "陆游",
            "内容": "嶮绝无微径，淙潺有细流。寒岩依作屋，堕毳拾为裘。木客求相识，毛人约共游。百年如一瞬，尘世几公侯。"
        },
        {
            "标题": "又送李舍人赴阙",
            "作者": "陆游",
            "内容": "执简曾闻侍玉螭，谪仙才调尽推奇。能将苦语康时病，更遣丹诚动主思。北阙亲朋瞻旧德，东吴山水入新诗。知公自有经纶术，会见飞翔集凤池。三径从来半草莱，席门那为故人开。自惭不是梧桐树，安得朝阳鸣凤来。"
        },
        {
            "标题": "迂拙",
            "作者": "陆游",
            "内容": "迂拙宜归早，乘除得死迟。老稀朝市梦，穷足道途诗。哗世无它技，忘怀自一奇。故溪幽绝处，惟许白鸥知。"
        },
        {
            "标题": "右双鹅",
            "作者": "陆游",
            "内容": "断崖幽洞白云深，缥渺仙槎无古今。飞下一峰相劳苦，却疑天外有知音。"
        },
        {
            "标题": "又明日复作长句自规",
            "作者": "陆游",
            "内容": "大学渊源不易穷，古人立志自童蒙。醉犹温克方成德，梦亦斋庄始见功。痛哭孰能悲陷溺，力行犹足变雕虫。太空云翳终当散，吾道常如日正中。"
        },
        {
            "标题": "日用四首 其四",
            "作者": "陆游",
            "内容": "空舍封书箧，多年饱蠹鱼。还家贫不死，读尽旧藏书。"
        },
        {
            "标题": "右吴江",
            "作者": "陆游",
            "内容": "晓听枫桥钟，暮泊松江月。斯人亦可人，淡墨写愁绝。"
        },
        {
            "标题": "又作二首自解",
            "作者": "陆游",
            "内容": "灵府安平四体和，经时止酒颊常酡。老生要是常谈尔，吐纳余闲即按摩。"
        },
        {
            "标题": "又作二首自解",
            "作者": "陆游",
            "内容": "尽日溪边艇子斜，治生不种邵平瓜。已分邻舍红莲米，更啜僧房紫笋茶。"
        },
        {
            "标题": "又又",
            "作者": "陆游",
            "内容": "蹋雨敲门觅季夷，襞牋同和仲高诗。回思五十年前事，恰似今宵梦里时。五十年间万事空，嬾将白发对青铜。故人只有桃花在，惆怅无情一夜风。又又空舍封书箧，贫知藜糁美，渴爱粟浆酸。食少从奴去，人稀苦屋宽。"
        },
        {
            "标题": "余往与宇文叔介同客山南今年叔介客死临安十",
            "作者": "陆游",
            "内容": "羁魂憔悴远相寻，髭断肩寒带苦吟。归校药方缘底事？知君死抱济时心。"
        },
        {
            "标题": "渔扉",
            "作者": "陆游",
            "内容": "湖上千峰翠作围，正应佳处著渔扉。迂疏自计难谋食，老病谁令未拂衣？万里沧波鸥乍没，千年华表鹤重归。一盂粟饭吾何恨，自古高人有采薇。"
        },
        {
            "标题": "渔父·湘湖烟雨长菁丝",
            "作者": "陆游",
            "内容": "湘湖烟雨长菁丝，菰米新炊滑上匙。云散后，月斜时，潮落舟横醉不知。"
        },
        {
            "标题": "余寒",
            "作者": "陆游",
            "内容": "漠漠余寒透客衣，江村倍觉失春期。颉颃燕比常年晚，开落花争数日迟。"
        },
        {
            "标题": "馀寒",
            "作者": "陆游",
            "内容": "漠漠馀寒透客衣，江村倍觉失春期。颉颃燕比常年晚，开落花争数日迟。"
        },
        {
            "标题": "雨後出门散步",
            "作者": "陆游",
            "内容": "细水穿沙溜，残云扶雨归。不成游酒市，且作倚渔扉。老大徂年速，羁穷壮志违。破裘虽百结，犹胜泣牛衣。"
        },
        {
            "标题": "余得芦竹拄杖于舍傍民家似芦非芦坚劲轻滑色",
            "作者": "陆游",
            "内容": "轻坚芦竹杖，入用自龟堂。挺节冰霜後，论交岁月长。心空无宠辱，时异有行藏。老病登临少，何妨日倚床。"
        },
        {
            "标题": "初夏",
            "作者": "陆游",
            "内容": "已过浣花天，行开解粽筵。店沽浮蜡酒，步檥载秧船。古俗交情久，丰年乐事偏。出波蓴菜滑，上市鮆鱼鲜。僧阁梅山麓，渔扉禹庙壖。丹青不可画，得句一欣然。"
        },
        {
            "标题": "渔家傲·东望山阴何处是",
            "作者": "陆游",
            "内容": "东望山阴何处是？　往来一万三千里。　写得家书空满纸！　流清泪，　书回已是明年事。　寄语红桥桥下水，扁舟何日寻兄弟？　行遍天涯真老亦！　愁无寐，　鬓丝几缕茶烟里。"
        },
        {
            "标题": "渔家傲 寄仲高",
            "作者": "陆游",
            "内容": "东望山阴何处是。往来一万三千里。写得家书空满纸。流清泪。书回已是明年事。\n\n寄语红桥桥下水。扁舟何日寻兄弟。行遍天涯真老矣。愁无寐。鬓丝几缕茶烟里。"
        },
        {
            "标题": "渔浦",
            "作者": "陆游",
            "内容": "桐庐处处是新诗，渔浦江山天下稀。安得移家常住此，随潮入县伴潮归。"
        },
        {
            "标题": "渔浦",
            "作者": "陆游",
            "内容": "渔翁持鱼叩舷卖，炯炯绿瞳双脸丹。我欲从之逝已远，菱歌一曲暮江寒。"
        },
        {
            "标题": "与村邻聚饮",
            "作者": "陆游",
            "内容": "冬日乡闾集，珍烹得?尝。蟹供牢九美，鱼煮脍残香。鸡跖宜菰白，豚肩杂韭黄。一欢君勿惜，丰歉岁何常？"
        },
        {
            "标题": "与黎道士小饮偶言及曾文清公慨然有感",
            "作者": "陆游",
            "内容": "临川税驾忽数月，嗜睡爱闲常闭门。君诗始惬病僧意，吾道难为俗人言。秋雨凄凄黄叶寺，春风酣酣绿树村。曾公九原不可作，一樽破涕诵招魂。"
        },
        {
            "标题": "闭户二首 其二",
            "作者": "陆游",
            "内容": "冠盖长安几番新，放翁只似向来贫。满窗红日价无敌，半榼新醅香动人。\n宴坐心光无蔽障，横眠踵息自清匀。世间不用询名字，身是无怀上古民。"
        },
        {
            "标题": "杂兴十首以贫坚志士节病长高人情为韵",
            "作者": "陆游",
            "内容": "昔我游庐山，夜遇东林雪，灰深火正熟，膏减灯半灭，童惊林虎过，僧惜涧松折。至今每追想，可解肺肝热。那知蓬山梦，忽继此清绝；殊胜苏子卿，餐毡持汉节。"
        },
        {
            "标题": "与村邻聚饮",
            "作者": "陆游",
            "内容": "交好贫尤笃，乡情老更亲。鯗香红糁熟，炙美绿椒新。俗似山川古，人如酒醴醇。一杯相属罢，吾亦爱吾邻。"
        },
        {
            "标题": "与儿辈小集",
            "作者": "陆游",
            "内容": "老子秋来乐事稠，吴粳新捣酒新篘。矮黄不待园官送，小白每烦溪女留。顿饱可怜频梦与，半酣自喜有儿酬。不如意事何穷已？且放团栾一笑休。"
        },
        {
            "标题": "与儿辈论李杜韩柳文章偶成",
            "作者": "陆游",
            "内容": "吏部仪曹体不同，拾遗供奉各家风。未言看到无同处，看得同时已有功。"
        },
        {
            "标题": "予使江西时以诗投政府丏湖湘一麾会召还不果",
            "作者": "陆游",
            "内容": "文字尘埃我自知，向来诸老误相期。挥毫当得江山助，不到潇湘岂有诗？"
        },
        {
            "标题": "予宿疾多已失去独气痛时作赋诗自宽",
            "作者": "陆游",
            "内容": "疾久难全去，扶持度岁年。垣墙完罅隙，七箸禁芳鲜。渐减观书课，常储买药钱。乡人多不识，谁与问沉绵？"
        },
        {
            "标题": "予未冠即交诸名胜今无复在者感叹有作",
            "作者": "陆游",
            "内容": "早岁乡闾接胜流，老来零落叹山丘。欲寻共语人难得，却是封侯印易求。数酌不能成兀兀，一枰且复寄悠悠。世间只有身差重，惆怅今年白尽头。"
        },
        {
            "标题": "庚申十二月二十一日西和州健步持子布书报已",
            "作者": "陆游",
            "内容": "万里东来双鲤鱼，衰翁悲喜得儿书。闻过岘首已冬至，想到匡庐将岁除。辛苦山行穿雪履，凄凉旅饭嚼冰蔬。此行身历艰难遍，莫厌东皋共荷鉏。"
        },
        {
            "标题": "予所居三山在镜湖上近取舍东地一亩种花数十",
            "作者": "陆游",
            "内容": "出郭西南十里过，小园风月得婆娑。翠屏三扇恰相倚，玉镜一奁谁为磨？投镊未嫌衰鬓白，插花聊喜醉颜酡。耶溪更尽青鞋兴，免使将军怒脱靴。"
        },
        {
            "标题": "予十许岁即往来云门诸山今复与诸子来追念凄",
            "作者": "陆游",
            "内容": "经行犹记髧髦初，所至浑如过故墟。桥废夕阳空鹤表，碑亡春草没龟趺。荒郊渺渺羊牛下，丛木萧萧鸟雀呼。可恨一衰今至此，右携筇杖左人扶。"
        },
        {
            "标题": "予欲自严买船下七里滩谒严光祠而归会滩浅陆",
            "作者": "陆游",
            "内容": "客星祠下渺烟波，欠我扁舟舞短蓑。不为穷冬怕滩恶，正愁此老笑人多。"
        },
        {
            "标题": "予十年间两坐斥罪虽擢发莫数而诗为首谓之嘲",
            "作者": "陆游",
            "内容": "绿蔬丹果荐瓢尊，身寄城南禹会村。连坐频年到风月，固应无客叩吾门。"
        },
        {
            "标题": "予出蜀日尝遣僧则华乞签于射洪陆使君祠使君",
            "作者": "陆游",
            "内容": "少壮不自料，慷慨志四方。谢病还故山，始觉白日长。命薄类蝉翼，功名安可望？狐狸不足问，力不当财狼。惟有卧钓船，仰看白鹭行。"
        },
        {
            "标题": "予出蜀日尝遣僧则华乞签于射洪陆使君祠使君",
            "作者": "陆游",
            "内容": "童子丹元家，湛然居灵府。世人不少悟，役役徒自苦。江湖岂不广，鱼乃投数罟。是身如璞玉，要经大火聚。万卷读丹经，孰能精去取？"
        },
        {
            "标题": "予所居南并镜湖北则陂泽重复抵海小舟纵所之",
            "作者": "陆游",
            "内容": "人间五十年，自笑晚乃悟。归来写苔纸，老惫无杰句。"
        },
        {
            "标题": "庚申十二月二十一日西和州健步持子布书报已",
            "作者": "陆游",
            "内容": "吴蜀相望万里程，征鞍忽报近湓城。角巾已入三更梦，老眼先增十倍明。告至遍为亲旧问，劳还深媿里闾情。追思二纪暌离事，喜极翻成涕泗横。"
        },
        {
            "标题": "丹芝行",
            "作者": "陆游",
            "内容": "剑山峨峨插穹苍，千林万谷蟠其阳。大丹九转古所藏，灵芝三秀夜吐光，如火非火森有芒，朝阳欲升尚煌煌。何由斸取换肝肠，往驾素虯朝紫皇。"
        },
        {
            "标题": "予顷游青城数从上官道翁游暑中忽思其人",
            "作者": "陆游",
            "内容": "往年屡游丈人祠，上官八十如婴儿。自言少年聋不治，芝房松鬣可无饥。叩之不答但解颐，德人之容端可师。我闻学道当精思，毕世不可须臾离。公虽泯默意可知，亡羊要是缘多岐。逝从公游亦未迟，联杖跨海寻安期。"
        },
        {
            "标题": "予出蜀日尝遣僧则华乞签于射洪陆使君祠使君",
            "作者": "陆游",
            "内容": "孤云起江郊，万木酣天风。水鸟何所恨，终夜号菰丛？我兴视中庭，北斗挂寒空。谁言秋夜长，明星已生东。丈夫老忧国，百虑蟠胸中。"
        },
        {
            "标题": "予初仕为宁德县主簿而朱孝闻景参作尉情好甚",
            "作者": "陆游",
            "内容": "白鹤峰前试吏时，尉曹诗酒乐新知。伤心忽入西窗梦，同在峬村折荔枝。"
        },
        {
            "标题": "予十年间两坐斥罪虽擢发莫数而诗为首谓之嘲",
            "作者": "陆游",
            "内容": "扁舟又向镜中行，小草清诗取次成。放逐尚非余子比，清风明月入台评！"
        },
        {
            "标题": "与野人散策门外",
            "作者": "陆游",
            "内容": "春意侵寒律，川云结夕阴。闲人了无事，邻叟偶相寻。废沼萍黏块，孤村雀满林。世间真梦耳，何物可关心？"
        },
        {
            "标题": "与青城道人饮酒作",
            "作者": "陆游",
            "内容": "君不见太傅晚岁具海舟，归欲极意东山游；翰林偶脱夜郎谪，大醉赋诗黄鹤楼。两公穷达何足道，同是逸气横清秋。我无一事行千里，青山白云聊散愁。有酒不换西凉州，无酒不典鷫鷞裘。不作王猛傲睨坐扪虱，不作甯戚悲歌起饭牛。五云覆鼎金丹熟，笙鹤飘然戏十洲。"
        },
        {
            "标题": "宇文衮臣吏部予在蜀日与之游至厚契阔死生二",
            "作者": "陆游",
            "内容": "英姿爽气宇邛州，虽古人中岂易求。六月长途将暍死，一天风雹起龙湫。"
        },
        {
            "标题": "予欲自严买船下七里滩谒严光祠而归会滩浅陆",
            "作者": "陆游",
            "内容": "桐庐县前橹声急，苍烟茫茫白鸟双。乱山日落潮未落，胜绝不减吴松江。"
        },
        {
            "标题": "雨後出门散步",
            "作者": "陆游",
            "内容": "病叶常先霣，寒潮只暗生。扶衰赖药石，随意出柴荆。细路牛栏湿，疏篱绩火明。枯荣不须计，千古一棋枰。"
        },
        {
            "标题": "雨雪兼旬有赋",
            "作者": "陆游",
            "内容": "冬温思雨雪，稍久已复厌；祁寒人怨咨，千载语犹验。人心自无常，天命本不僭。积阴势已极，浮云会当歛。山花红酣酣，溪水绿灩灩；短篷倘可具，与子东入剡。"
        },
        {
            "标题": "雨夜排闷",
            "作者": "陆游",
            "内容": "羸病愁灯影，羁怀怯雨声。新秋忽已半，垂老若为情？金印儿嬉事，青编身後名。何如破窗下，袖手送余生！"
        },
        {
            "标题": "雨夜排闷",
            "作者": "陆游",
            "内容": "村巷时时雨，江城夜夜砧。沉忧羁客梦，孤愤远臣心。身病常须药，囊空未赎琴。明朝镜中发，饱受雪霜侵。"
        },
        {
            "标题": "雨後殊有秋意",
            "作者": "陆游",
            "内容": "天地新秋入苦吟，诗书万古付孤斟。爱君忧国孤臣泪，临水登山节士心。只叹鼻端无妙斲，岂知弦外有遗音。剡中胜践今犹昔，安得高人支道林？"
        },
        {
            "标题": "雨寒戏作",
            "作者": "陆游",
            "内容": "扫园收槲叶，掊地甃塼炉。幸有藜烹粥，何惭纸作襦。"
        },
        {
            "标题": "雨夜读书",
            "作者": "陆游",
            "内容": "一灯如萤雨潺潺，老夫读书蓬户间；但与古人对生面，那恨镜里凋朱颜。功名本来我辈事，人自蹭蹬天何悭？君看病骥瘦露骨，不思仗下思天山。"
        },
        {
            "标题": "雨夜偶书",
            "作者": "陆游",
            "内容": "高卧空堂风雨来，更阑频看烛花摧。新凉萧爽秋期近，多病侵寻老境催。万事极知终变灭，一官那得久低回。床头幸有楞枷在，更炷烬香手自开。"
        },
        {
            "标题": "雨後极凉",
            "作者": "陆游",
            "内容": "金微未壮长，火老尚余烬，可怜茅舍翁，瞑目困藉躏。萧萧得一雨，天气颇清润，岂惟爽襟灵，亦足祛疾疢。浮生日月驶，老死才一瞬。圣贤邈不嗣，利欲以身徇。孰能痛澡雪，此道庶少进。闭门君但学，妙理天岂吝。"
        },
        {
            "标题": "雨夜书感",
            "作者": "陆游",
            "内容": "宦游四十年，归逐桑榆暖；皇恩念黎老，一官犹置散。春残桃李尽，风雨闭空馆，有怀无与陈，万事付酒碗。近代固多贤，吾意终不满。可怜杜拾遗，冒死明房琯。慷慨讵非奇，经纶恨才短。群胡穴中原，令人叹微管。"
        },
        {
            "标题": "雨夜叹",
            "作者": "陆游",
            "内容": "秋雨何曾住一滴，老夫危坐欲三更。开元贞观事谁问？温洛荣河麈未清。丰年犹有饿死虑，破屋自爱读书声。刺经作制岂不美，无奈人间痛哭生！"
        },
        {
            "标题": "雨夜感怀",
            "作者": "陆游",
            "内容": "点滴空阶雨送凉，青灯对影独凄伤。身如病木惊秋早，心似鳏鱼怯夜长。铸得黄金犹有术，扫空白发定无方。萧然禅榻君休笑，一卷残书伴枕傍。"
        },
        {
            "标题": "雨夕焚香",
            "作者": "陆游",
            "内容": "芭蕉叶上雨催凉，蟋蟀声中夜渐长。燔十二经真太漫，与君共此一炉香。"
        },
        {
            "标题": "春雨四首 其三",
            "作者": "陆游",
            "内容": "胸怀阮步兵，诗句谢宣城。今夕俱参透，焚香听雨声。"
        },
        {
            "标题": "雨夜作",
            "作者": "陆游",
            "内容": "十月多蚊蚋，昏昏气未平。正须三日雨，却用一霜晴。闲馆萧条意，空阶点滴声。钟残抚枕叹，归梦几时成？"
        },
        {
            "标题": "雨凉小饮戏作",
            "作者": "陆游",
            "内容": "孤村小院雨输凉，团扇流尘簟避床。蛩思感秋吟坏壁，萤光乘暗遶高梁。巾箱字细成褫嬾，醽醁杯深断送狂。坐睡觉来人已散，帘栊时度玉簪香。"
        },
        {
            "标题": "雨晴游香山",
            "作者": "陆游",
            "内容": "雨打酴醾夜未拆，一晴柳岸先飘雪。我摇画楫镜湖中，碧水青天两奇绝。长歌缥缈云不动，横笛清悲竹将裂。悠然起舞影零乱，卓尔四顾心激烈。好山可隐轻舍去，故人已贵长乖隔。肺渴生尘防酒兴，眼晕成花作书厄。平生所期无一遂，独有旷快相除折。夜归灯火闹湖边，淡淡西南一勾月。"
        },
        {
            "标题": "雨霁",
            "作者": "陆游",
            "内容": "雨霁禽鱼乐，风生草木香。老惊时易失，闲觉日偏长。合合蛙何怒？翩翩蝶许忙！闭门真得计，切勿变轩昂。"
        },
        {
            "标题": "雨夜读书",
            "作者": "陆游",
            "内容": "风雨澒洞吞孤村，读书拥褐不出门。历观忠邪见肝肺，直与治乱穷根原。博岩之野感帝梦，此事难以今人论。危冠长剑一见用，万里耕桑吾道尊。"
        },
        {
            "标题": "雨雪久无来客亦不能出作长句排闷",
            "作者": "陆游",
            "内容": "造物无情岂我私，从来不使堕危机。青云路近常排去，白浪堆高亦脱归。残稿尚存空自许，故人略尽欲谁依？新春雪暗山村路，且复焚香独掩扉。"
        },
        {
            "标题": "雨夕",
            "作者": "陆游",
            "内容": "岁旱连夏秋，客袂厌尘土。欣然成一笑，爱此清夜雨。瓦檠堕灯烬，铜碗起香缕。心清病良已，境寂句欲吐。东溪久枯涸，想像素蛟舞。分喜到沟池，游鱼命俦侣。"
        },
        {
            "标题": "雨夕排闷",
            "作者": "陆游",
            "内容": "买牛耕剡曲，举世笑迂疏。流落愈忧国，衰残犹读书。滔滔安税驾？耿耿独愁余。破屋秋多雨，情怀用底摅？"
        },
        {
            "标题": "雨後极凉料简箧中旧书有感",
            "作者": "陆游",
            "内容": "日昳小雨不至晡，雨虽未足凉有余。细泉泠泠咽幽窦，清风策策惊高梧。笠泽老翁病苏醒，欣然起理西斋书。十年灯前手自校，行间颠倒黄与朱。区区朴学老自信，要与万卷归林庐。尔来世俗喜变古，凿空饰诈无根株。愀然抚几三太息，力薄抱恨何由祛？兰台漆书非己责，且为签縢除蠹鱼。"
        },
        {
            "标题": "雨闷示儿子",
            "作者": "陆游",
            "内容": "东吴春雨多，略无三日晴。蒙蒙平野暗，淅淅空阶声。百花雨中尽，三月未闻莺。重裘坐奥室，时序真强名。亦欲借驴出，泥淖沾衣缨。抚事每累欷，浊醪聊独倾。景运今方开，关辅一日平。我家本好畤，灞滻可躬耕，买酒新丰市，看花下杜城，会当与汝辈，藉草作清明。"
        },
        {
            "标题": "杂题",
            "作者": "陆游",
            "内容": "半饱半饥穷境界，知晴知雨病形骸。轩昂似鹤那求料，枯槁如僧不赴斋。"
        },
        {
            "标题": "雨夜枕上作",
            "作者": "陆游",
            "内容": "雨点滴我心，雨气伤我魂。但忧草庐破，敢思布被温。市垆酒如山，不湿老瓦盆。天其遂吾心，穷死三家村。"
        },
        {
            "标题": "雨夕独酌书感",
            "作者": "陆游",
            "内容": "数掩芦藩常不开，饥鸦两两啄青苔。雨来十日未成雪，岁尽一枝初见梅。池上晚行携独鹤，灯前夜酌拨新醅。渔村老景今如许，骏马旧游安在哉？"
        },
        {
            "标题": "雨夜起行室中",
            "作者": "陆游",
            "内容": "老疾逢秋体自轻，披衣暂起绕床行。隙风不断灯将灭，檐雨如倾阶欲平。鳏叟何尝愁枕冷，病夫未免待窗明。拂书洗砚龟堂上，幽事谁知日有程？"
        },
        {
            "标题": "雨夜书感",
            "作者": "陆游",
            "内容": "儒生不自贵，执艺等卜祝，诗书定何物，为汝市爵禄。唐虞虽日远，凛凛犹在目，谁能举其要，治功端可复。平生麤知此，俛仰发已秃；一豪不获施，老病死岩谷。安知万世後，终无可封俗；愿广稽古心，端拱咨岳牧。"
        },
        {
            "标题": "雨复作",
            "作者": "陆游",
            "内容": "今日云归恰喜晴，小池忽见水纹生。窗昏又辍雠书课，卧听萧萧打叶声。"
        },
        {
            "标题": "雨夜读书",
            "作者": "陆游",
            "内容": "农家冬少事，无地肆吾勤。急雨生新健，陈编寄一欣。高风感莘渭，善治仰华勋。老死今朝夕，何由诵所闻？"
        },
        {
            "标题": "雨三日歌",
            "作者": "陆游",
            "内容": "秋风戒寒雨三日，空村无人暮萧瑟。北窗书生万卷书，齿豁头童真可惜。轮囷新蟹黄欲满，磊落香橙绿堪摘。兴来尚能气吞酒，诗成不觉泪渍笔。士生蓬矢射四方，扫平河雒吾侪职。湖中隐士倘可逢，握手与君谈至夕。"
        },
        {
            "标题": "雨夜四鼓起坐至明",
            "作者": "陆游",
            "内容": "门巷冷如冰，生涯淡似僧；小窗愁夜雨，孤影怯秋灯。林鹊栖仍起，山童唤不应。悠然坐待旦，息倦倚书縢。"
        },
        {
            "标题": "雨中出谒归昼卧",
            "作者": "陆游",
            "内容": "宿雨盈车辙，秋风涨帽裙。爱闲惟兀兀，应俗苦纷纷。病眼添花晕，酡颜散缬纹。归来炷香卧，窗底看微云。"
        },
        {
            "标题": "躬耕",
            "作者": "陆游",
            "内容": "莫笑躬耕老蜀山，也胜菜把仰园官。唤回痴梦尘机息，空尽闲愁酒地宽。无复短衣随李广，但思微雨过苏端。十年世事茫如海，输与闲人静处看。"
        },
        {
            "标题": "雨夕排闷",
            "作者": "陆游",
            "内容": "烟雨暗郊墟，颓然卧草庐。虫喧梦回枕，灯伴读残书。短褐频关念，荒畦久废锄。更堪湖水涨，累日食无鱼！"
        },
        {
            "标题": "芳草曲",
            "作者": "陆游",
            "内容": "蜀山深处逢孤驿，缺甃颓垣芳草碧。家在江南妻子病，离乡半岁无消息。长安城门西去路，细霭斜阳芳草暮。尊前一曲渭城歌，马蹄万里交河戍。人生误计觅封侯，芳草愁人春复秋。只愿东行至沧海，路穷草断始无愁。"
        },
        {
            "标题": "雨中过东村",
            "作者": "陆游",
            "内容": "小雨空蒙物象奇，偶扶藤杖过东陂。垫巾风度人争看，蜡屐年光我自悲。穷鬼有灵挥不去，死魔多力到无期。归来笑向应门说，且了浮生一首诗。"
        },
        {
            "标题": "忠州禹庙",
            "作者": "陆游",
            "内容": "古郡巴蛮国，空山夏禹祠。鸦归暗庭柏，巫拜荐江蓠。草蔓青缘壁，苔痕紫满碑。欲归频怅望，回棹夕阳时。"
        },
        {
            "标题": "雨中作",
            "作者": "陆游",
            "内容": "础润云生五月中，山城细雨晚空蒙。读书虽恨此身老，把酒尚思吾辈同。积润画图昏素壁，渍香衣帻覆熏笼。新晴不用占钟鼓，卧听林梢淅淅风。"
        },
        {
            "标题": "雨中登楼望大像",
            "作者": "陆游",
            "内容": "去年寒雨中，骑驴度剑阁；今年当此时，卧听边城柝。巍巍千尺像，与我两寂寞。交游阅四海，此老差可托。但当频自省，诸恶誓莫作。时时一凭高，相望要不怍。桑间戒三宿，坚坐岂渠乐；却应输老夫，新春买芒屩。"
        },
        {
            "标题": "雨止行至门外戏作",
            "作者": "陆游",
            "内容": "檐雨收残滴，溪云弄晚晴。出门还浩叹，几屐了吾生！"
        },
        {
            "标题": "雨中熟睡至夕",
            "作者": "陆游",
            "内容": "拥炉听雨生睡思，涩眼瞢瞢惟欲闭。丈夫少壮要自力，饱食养慵真可媿。我今不睡欲何为，常恐儿曹落吾事。蛮毡纸帐方施行，五鼎八珍无此味。"
        },
        {
            "标题": "雨中睡起",
            "作者": "陆游",
            "内容": "磔磔寒禽无定栖，纤纤小雨欲成泥。松呜汤鼎茶初熟，雪积炉灰火渐低。一气推移均野马，百年蒙覆等醯鸡。青山黄叶兰亭路，忆唤邻翁共架犁。"
        },
        {
            "标题": "雨中游东坡",
            "作者": "陆游",
            "内容": "木莲花下竹枝歌，欢意不多感慨多。更恐它年有遗恨，晓来冲雨上东坡。"
        },
        {
            "标题": "雨中遣怀",
            "作者": "陆游",
            "内容": "病中草草度年华，睡起匆匆日易斜。抵死愁禁千斛酒，薄情雨送一城花。镜湖烟水摇朱舫，锦里香尘走钿车。此梦即今都打破，不妨寂寞住天涯。"
        },
        {
            "标题": "雨中出游夜归",
            "作者": "陆游",
            "内容": "小雨南山路，今朝思出游。难从子规请，宁遗竹鸡忧。野店寒饶柿，烟津晚唤舟。归来对灯火，未恨湿衣裘。"
        },
        {
            "标题": "禹祠",
            "作者": "陆游",
            "内容": "祠宇嵯峨接宝坊，扁舟又系画桥傍。豉添满箸蓴丝紫，蜜渍堆盘粉饵香。团扇卖时春渐晚，夹衣换後日初长。故人零落今何在？空吊颓垣墨数行。"
        },
        {
            "标题": "玉牒所迎驾望见周洪道舍人",
            "作者": "陆游",
            "内容": "自卜河桥宅，清谈喜屡陪。今年见腾踔，不恨老氛埃。晓放宫门钥，霜雕辇路槐。班回独小立，为待绣鞍来。"
        },
        {
            "标题": "雨中过东村",
            "作者": "陆游",
            "内容": "小雨空濛物象奇，偶扶藤杖过东陂。垫巾风度人争看，蜡屐年光我自悲。\n穷鬼有灵挥不去，死魔多力到无期。归来笑向应门说，且了浮生一首诗。"
        },
        {
            "标题": "雨中作",
            "作者": "陆游",
            "内容": "风声如翻涛，雨点如撒菽。皇天念此老，一为洗烦促。呼童取短檠，聊展旧书读。凄然对孤影，感叹衰鬓秃。兀如老病马，关河久在目；伏枥虽已疲，连云思苜蓿。"
        },
        {
            "标题": "雨中作",
            "作者": "陆游",
            "内容": "湖曲雨凄凄，茆檐触额低。衡门元少客，穷巷况多泥。解渴黄梁粥，尝新白苣齑。吾生真自足，不恨老鉏犁。"
        },
        {
            "标题": "禹迹寺南有沈氏小园四十年前尝题小阕壁间偶",
            "作者": "陆游",
            "内容": "枫叶初丹槲叶黄，河阳愁鬓怯新霜。林亭感旧空回首，泉路凭谁说断肠！坏壁醉题尘漠漠，断云幽梦事茫茫。年来妄念消除尽，回向禅龛一炷香！"
        },
        {
            "标题": "禹寺",
            "作者": "陆游",
            "内容": "禹寺荒残钟鼓在，我来又见物华新。绍兴年上曾题壁，观者多疑是古人。"
        },
        {
            "标题": "雨中别同朝诸公",
            "作者": "陆游",
            "内容": "雨点万珠落，水声群马奔。才能脱危路，未遽定惊魂。一扫枕中梦，即归江上村。村醪莫嫌薄，随事有鸡豚。"
        },
        {
            "标题": "雨中遣怀",
            "作者": "陆游",
            "内容": "秋稼连云饱不疑，宁期一败莫支持。雨如梅子初黄日，水似桃花欲动时。正昼蚊虻驱不去，终宵鼁黾怒何为？凶年气象堪流涕，禾把纷纷满竹篱。"
        },
        {
            "标题": "雨中短歌",
            "作者": "陆游",
            "内容": "昨夕雨大如车轴，今旦雨细如牛毛。人言愈细愈泽物，天公为此非徒劳。泥深入市路欲绝，坏檐败壁风萧骚。岂惟蛙黾矜得意，坐觉藜莠无由薅。剥床供爨嗟婢子，持伞上学怜儿曹。村场酒贵赊不得，且解布囊寻弊袍。"
        },
        {
            "标题": "雨中小酌",
            "作者": "陆游",
            "内容": "晨起占云日日西，吾庐烟雨正凄迷。愁看场上禾生耳，且泥杯中酒到脐。窗日几时飞野马，瓮天惟是舞醯鸡。前村著屐犹通路，自摘金橙捣鱠齑。"
        },
        {
            "标题": "雨中锄药",
            "作者": "陆游",
            "内容": "庭中正苦日卓午，水面忽看云过西。老子不辞冲急雨，小锄香带药畦泥。"
        },
        {
            "标题": "禹祠",
            "作者": "陆游",
            "内容": "我昔下三峡，南宾系归舻，渡江谒神禹，拜手荐俎壶。寿藤枝如蚪，巨柏腹若刳，门庭虽日荒，殿寝犹枝梧。巴俗喜祷祠，解牛舞群巫。巍巍黻冕古，食与夷鬼俱。圣度固兼容，臣愤独不摅。还乡瞻庙貌，嬴政久已除。岳牧俨如生，想像闻都俞。廓清虽可喜，欲退复踌躇。念昔平水土，棋布画九区，岂知千岁後，戎羯居中都。老虏失大刑，今复传其雏。直令挽天河，未濯腥膻污。夷鬼细事耳，披攘直须臾。天下雠不复，大耻何时袪？蚩蚩谓固然，此责在吾徒。挥涕洒庭草，谁怜小臣愚？"
        },
        {
            "标题": "雨中作",
            "作者": "陆游",
            "内容": "雨声可爱秋方见，睡味无穷老始知。半醉拥衾支倦枕，谁能三复放翁诗？"
        },
        {
            "标题": "雨中卧病有感",
            "作者": "陆游",
            "内容": "病卧穷山白发新，不堪风雨过中春。歌呼空倚一尊酒，零落渐无吾辈人。千载诗书成长物，两京宫阙委胡尘。非熊老子不复见，谁吊遗魂清渭滨？"
        },
        {
            "标题": "雨中别同朝诸公",
            "作者": "陆游",
            "内容": "今日别交旧，街泥盈尺深。极知当作恶，追恨阙相寻。笑语关幽梦，江山入苦吟。新秋才一月，留句待清砧。"
        },
        {
            "标题": "禹寺",
            "作者": "陆游",
            "内容": "暮春之初光景奇，湖平山远最宜诗。尚余一恨无人会，不见蝉声满寺时。"
        },
        {
            "标题": "雨中熟睡至夕",
            "作者": "陆游",
            "内容": "少陵今雨无客至，寂寞衡门昼常闭。孝先酣枕梦周公，弟子虽嘲可无媿。世上纷纷荣辱多，不如睡中差省事。小儿忽报煎茶熟，起拥寒炉究余味。"
        },
        {
            "标题": "雨中作",
            "作者": "陆游",
            "内容": "山雨时时急，溪流日日添。湿苔缘暗壁，腐瓦落颓檐。老至那容却，狂来未易砭。泥深村路绝，烟树出青帘。"
        },
        {
            "标题": "雨中作",
            "作者": "陆游",
            "内容": "方惊岁更端，不觉秋已孟。虽云暑毒俟，无奈风雨横。荷空湖面阔，叶脱树枝劲。百卉亦已衰，非复昔华盛。游子老忘归，一榻卧衰病。欲谈无客来，向壁弄麈柄。"
        },
        {
            "标题": "玉壶亭",
            "作者": "陆游",
            "内容": "玉壶亭上小徘徊，闲对残荷把一杯。冠盖交驰期会急，长官未必办频来。"
        },
        {
            "标题": "雨中遣怀",
            "作者": "陆游",
            "内容": "霏霏春雨细如丝，正是春寒欺客时。心向宦途元淡薄，梦寻乡国苦参差。楼前新涨绿三尺，墙外尚余红几枝。摆拨簿书呼酒榼，南湖西塔有幽期。"
        },
        {
            "标题": "雨中作",
            "作者": "陆游",
            "内容": "雨声一滴不肯住，客梦欲成还自惊。白水陂边破茅屋，乱书堆里老儒生。出行岂复有流辈，未死尚能躬钓耕。十日无鱼亦何叹，新菰幸可配吴粳。"
        },
        {
            "标题": "雨中作",
            "作者": "陆游",
            "内容": "短鬓白如丝，梅花似旧时。掩屏愁入梦，隐几雨催诗。病为阴天剧，春缘闰岁迟。非关畏车马，衰甚实难支。"
        },
        {
            "标题": "醉中浩歌罢戏书",
            "作者": "陆游",
            "内容": "造物小儿如我何，还家依旧一渔蓑。穿云逸响苏门啸，卷地悲风易水歌。\n老眼阅人真烂熟，壮心得酒旋消磨。傍观虚作穷愁想，点检霜髯却未多。"
        },
        {
            "标题": "雨中作",
            "作者": "陆游",
            "内容": "野外偏于看雨宜，映空渡水细如丝。川云借润支琴石，涧水分流洗药池。未肯高眠成老态，却缘危坐得新诗。悠然更助邻丁喜，渐近收荞下麦时。"
        },
        {
            "标题": "玉隆得丹芝",
            "作者": "陆游",
            "内容": "何用金丹九转成，手持芝草已身轻。祥云平地拥笙鹤，便自西山朝玉京。"
        },
        {
            "标题": "雨中作",
            "作者": "陆游",
            "内容": "空蒙初喜洒檐楹，忽听空阶点滴声。高枕便知宜夕睡，丰年不叹负春耕。多情幽草沿墙绿，无赖群蛙绕舍鸣。屈指清秋两旬近，却愁徂岁又峥嵘。"
        },
        {
            "标题": "雨中作",
            "作者": "陆游",
            "内容": "淅淅连江雨，愔愔一室幽。茶甘留齿颊，香润上衣裘。泥滓将雏鸭，林樊唤妇鸠。短章虽漫兴，聊足散吾愁。"
        },
        {
            "标题": "玉笈斋书事",
            "作者": "陆游",
            "内容": "雪霁茆堂钟磬清，晨斋枸杞一杯羹。隐书不厌千回读，大药何时九转成？孤坐月魂寒彻骨，安眠龟息浩无声。剩分松屑为山信，明日青城有使行。"
        },
        {
            "标题": "舟中戏书",
            "作者": "陆游",
            "内容": "平生万事付之天，百折犹能气浩然。试问软尘金络马，何如柔橹月侵船？英雄到底是痴绝，富贵但能妨醉眠。三百里湖随意住，人间真有地行仙。"
        },
        {
            "标题": "自来福州诗酒殆废北归始稍稍复饮至永嘉括苍",
            "作者": "陆游",
            "内容": "尊酒如江绿，春愁抵草长。但令闲一日，便拟醉千场。柳弱风禁絮，花残雨渍香。客游还役役，心赏竟茫茫。"
        },
        {
            "标题": "玉笈斋书事",
            "作者": "陆游",
            "内容": "莫笑新霜点鬓须，老来却得少工夫。晨占上古连山易，夜对西真五岳图。叔夜曾闻高士啸，孔宾岂待异人呼。眉间喜色谁知得，今日新添火四铢。"
        },
        {
            "标题": "真珠园雨中作",
            "作者": "陆游",
            "内容": "清晨得小雨，凭阁意欣然。一扫群儿迹，稍稀游女船。烟波蘸山脚，湿翠到阑边。坐诵空蒙句，予怀玉局仙。"
        },
        {
            "标题": "雨中作",
            "作者": "陆游",
            "内容": "三日雨频作，昏昏饶睡眠。泥深散酒市，风恶恼灯天。茅屋松明照，茶铛雪水煎。山家自成趣，抚枕寄悠然。"
        },
        {
            "标题": "遇术士饮以扈酒",
            "作者": "陆游",
            "内容": "行药来村北，观鱼立水边。忽逢长揖客，能算小行年。酒薄聊赬颊，囊空阙赠钱。时清君未死，访我华山前。"
        },
        {
            "标题": "芋庵宗慧禅师真赞",
            "作者": "陆游",
            "内容": "煨懒残芋，打涂毒鼓。舌本雷霆，毫端风雨。"
        },
        {
            "标题": "浴罢",
            "作者": "陆游",
            "内容": "浴罢淡无事，出门随意行。相如知渴减，叔宝觉神清。新月参差影，残蝉断续声。踌蹰遂忘去，风露欲三更。"
        },
        {
            "标题": "浴罢",
            "作者": "陆游",
            "内容": "浴罢西轩物色幽，卧看香雾上衣篝。半廊月白初侵夜，一叶桐飞忽报秋。老觉年光殊衮衮，病知心事断悠悠。碧筩且作池边醉，玉色新醅手自篘。"
        },
        {
            "标题": "寓宝相有作",
            "作者": "陆游",
            "内容": "扫地镜面清，烧香云气润。道人敬爱客，危坐目不瞬。童子髡两髦，经襌亦精进。我来愿同龛，欢喜无少吝。临堂坐夜分，佛灯看堕烬。清晨爽如秋，摄衣相问讯。道在氛埃表，此语其殆信。永愧小阮高，超然弃须鬓。"
        },
        {
            "标题": "欲出遇雨",
            "作者": "陆游",
            "内容": "东风吹雨恼游人，满路新泥换细尘。花睡柳眠春自嬾，谁知我更嬾於春！"
        },
        {
            "标题": "欲雨",
            "作者": "陆游",
            "内容": "荷锸决新渠，芟茅补旧庐。共知秋必雨，有备即安居。"
        },
        {
            "标题": "欲雨",
            "作者": "陆游",
            "内容": "正苦中天赫日流，房栊忽复变飕飀。云生江浦初成暝，叶下亭皋剩作秋。移穴族行怜垤蚁，争巢妇去叹林鸠。人间寒暑何穷已，碪杵行闻治褐裘。"
        },
        {
            "标题": "欲行雨未止",
            "作者": "陆游",
            "内容": "幽幔依灯影，空阶送雨声。蹔归仍客路，投老倍乡情。眼涩书难读，心摇梦易惊。病多常怕醉，酒尽却思倾。"
        },
        {
            "标题": "纵笔",
            "作者": "陆游",
            "内容": "背上嵯峨两肉山，明驼有债自须还。玉霄峰头雪色鹿，清晓一声烟雨间。"
        },
        {
            "标题": "甲子岁十月二十四日夜半梦遇故人于山水间饮酒赋诗既觉仅能记一二乃追补之二首 其二",
            "作者": "陆游",
            "内容": "小山缘曲涧，路断得藤阴。忽遇平生友，重论一片心。\n兴阑棋局散，意豁酒杯深。鸡唱俄惊觉，凄然泪满襟。"
        },
        {
            "标题": "欲雨",
            "作者": "陆游",
            "内容": "徙穴中庭蚁，争巢後圃鸠。物情犹虑患，人事得忘忧？"
        },
        {
            "标题": "寓叹",
            "作者": "陆游",
            "内容": "五亩烟芜过半生，还山自笑又躬耕。舂炊不继儿啼饭，烹饪无方客絮羹。游宦人间身愈困，读书灯下目几盲。退之已老当更事，犹向时人说善鸣。"
        },
        {
            "标题": "寓舍书怀",
            "作者": "陆游",
            "内容": "借得茅斋近筰桥，羁怀病思两无聊。春从豆蔻梢头老，日向樗蒱齿上消。丛竹晓兼风力横，高梧夜挟雨声骄。书生莫倚身常健，未画凌烟鬓已凋。"
        },
        {
            "标题": "寓叹",
            "作者": "陆游",
            "内容": "短发不禁搔，纾悲赖浊醪。潦收溪濑急，木落寺楼高。善饭余何欠？看云亦足豪。今朝有奇事，江浦得霜螯。"
        },
        {
            "标题": "寓叹四首 其一",
            "作者": "陆游",
            "内容": "穷居谙世故，了了不如昏。万事慵挂眼，终年思杜门。\n云闲忘出岫，叶落喜归根。熟计惟当醉，宁论社瓮浑。"
        },
        {
            "标题": "寓馆晚兴",
            "作者": "陆游",
            "内容": "随牒人间不自怜，衢州孤驿更萧然。百年细数半行路，万事不如长醉眠。短发经秋真种种，腹宽耐事只便便。晚窗商略唯当饮，安得黄花到眼边！"
        },
        {
            "标题": "寓叹",
            "作者": "陆游",
            "内容": "人生各自有穷通，世事宁论拙与工。裹马革心空许国，不龟手药却成功。早朝玉勒千门雪，夜坐蓬窗万壑风。借得奇书且勤读，小儿能续地炉红。"
        },
        {
            "标题": "寓叹",
            "作者": "陆游",
            "内容": "有位方忧失，无家岂念归。贤愚竟谁得？今昨两皆非。世事无长算，人情忽骇机。细思如意处，惟有钓鱼矶。"
        },
        {
            "标题": "寓舍偶题",
            "作者": "陆游",
            "内容": "转徙身飘梗，淹留等系匏。雁孤依远渚，鸠拙寄空巢。寒日赬梨颊，清霜常橘包。平生麴道士，岁晚欲深交。"
        },
        {
            "标题": "寓蓬莱馆",
            "作者": "陆游",
            "内容": "朱门高柳画桥南，掠面风埃喜解骖。霁日偶逢春盎盎，野人不惯屋潭潭。堂中剩喜簪裾集，楼上时闻鼓角酣。明发扁舟觅归路，趁时吾欲事农蚕。"
        },
        {
            "标题": "寓叹",
            "作者": "陆游",
            "内容": "老阅市朝久，纷纷长厌看。人纡绶紫艾，家拥毂朱丹，不羡官曹热，惟怜眼境寒。东涂与西抹，感旧一长叹。"
        },
        {
            "标题": "醉中浩歌罢戏书",
            "作者": "陆游",
            "内容": "造物小儿如我何！还家依旧一渔蓑。穿云逸响苏门啸，卷地悲风易水歌。老眼阅人真烂熟，壮心得酒旋消磨。傍观虚作穷愁想，点检霜髯却未多。"
        },
        {
            "标题": "寓蓬莱馆",
            "作者": "陆游",
            "内容": "道山方梦断，税驾复蓬莱。海上羝应乳，辽东鹤已回。客惊添鬓雪，自笑久心灰。底事妨人睡，楼头暮角哀。"
        },
        {
            "标题": "寓蓬莱馆",
            "作者": "陆游",
            "内容": "古驿萧萧独倚阑，角声催晚雨催寒。残年遇合应无日，犹说新丰强自宽。"
        },
        {
            "标题": "寓规",
            "作者": "陆游",
            "内容": "百疾皆有源，虽愚犹自知。惟其忽不念，所以悔莫追。微隙为无伤，一坏谁能支？宴安比鸩毒，先民不吾欺。"
        },
        {
            "标题": "寓叹",
            "作者": "陆游",
            "内容": "五福惟无富，嗟予得已多。禅房时托宿，酒市每酣歌。诗瘦慵看镜，棋鏖恐烂柯。残年犹有几，切莫负渔蓑。"
        },
        {
            "标题": "寓驿舍",
            "作者": "陆游",
            "内容": "闲坊古驿掩朱扉，又憩空堂绽客衣。九万里中鲲自化，一千年外鹤仍归。遶庭数竹饶新笋，解带量松长旧围。惟有壁间诗句在，暗尘残墨两依依。"
        },
        {
            "标题": "寓规",
            "作者": "陆游",
            "内容": "分量各有穷，升龠不受斗。满盈靡怀惧，覆败乃自取。衣笥无复褌，食案有三韭。贫狭虽可嗤，比汝差耐久。"
        },
        {
            "标题": "寓叹四首 其四",
            "作者": "陆游",
            "内容": "老阅市朝久，纷纷常厌看。人纡绶紫艾，家拥毂朱丹。\n不羡官曹热，惟怜眼境寒。东涂与西抹，感旧一长叹。"
        },
        {
            "标题": "寓规",
            "作者": "陆游",
            "内容": "人生孰无疾，治疾惟欲瘳。疾瘳药不止，乃有过剂忧。节食戒属餍，养气常致柔。金丹无此功，往哉勤自修。"
        },
        {
            "标题": "寓天庆观有林使君年八十七方烧丹云一桼米大",
            "作者": "陆游",
            "内容": "世路崎岖久已忘，道腴禅悦度年光。故携开士降龙钵，来寄高人梦蝶床。只道烧金有刘向，不知卖药是韩康。日长坐觉非尘世，庭桧花开蜂蜜香。"
        },
        {
            "标题": "昭德堂晚步",
            "作者": "陆游",
            "内容": "笑唤枯筇蹋夕阳，探春聊作静中忙。高枝鹊语如相命，幽径梅开秪自香。苔蚀断碑惊世换，钟来废寺觉城荒。谪仙未必无遗恨，老欠题诗到夜郎。"
        },
        {
            "标题": "寓叹二首 其一",
            "作者": "陆游",
            "内容": "白首还乡厌蕨薇，伥伥自叹欲畴依。门庭不扫稀迎客，砧杵无声未赎衣。\n达士共知生是赘，古人尝谓死为归。耕畴幸可期中熟，又报残蝗接翅飞。"
        },
        {
            "标题": "寓叹",
            "作者": "陆游",
            "内容": "孤生拙料事，诸老误知人。世故几翻覆，此身常贱贫。有书藏禹穴，无地静胡尘。衰病今年剧，呻吟欲过旬。"
        },
        {
            "标题": "感遇六首 其三",
            "作者": "陆游",
            "内容": "人之所甚患，饥渴与寒暑。粗免则已矣，过计安用许。\n自奉非其分，三彭将嫉汝。寓形天壤间，大抵皆逆旅。\n但能饱菜根，何地不可处。堂堂七尺躯，切勿效儿女。"
        },
        {
            "标题": "寓蓬莱馆",
            "作者": "陆游",
            "内容": "桐叶吹残蕉叶黄，驿窗微雨送凄凉。长安许史无平素，莫恨栖栖立路旁。"
        },
        {
            "标题": "园中杂书",
            "作者": "陆游",
            "内容": "北窗看镜意凄然，梦断梁州已七年。猎猎彩旗春日晚，不堪花外见秋千。"
        },
        {
            "标题": "园中偶题",
            "作者": "陆游",
            "内容": "绿衣粲粲咮微丹，映叶穿枝立画栏。莫恋主人惊不去，五陵年少有金丸。"
        },
        {
            "标题": "园中偶题",
            "作者": "陆游",
            "内容": "春深无处不春风，数树桃花乃尔红！莺蝶纷纷自常事，不应也著白头翁。"
        },
        {
            "标题": "园中作",
            "作者": "陆游",
            "内容": "幽禽啼不去，红蕊落还开。意适时时醉，身闲日日来。著书增水品，披句觅桤栽。消息吾儿近，扶衰又上台。"
        },
        {
            "标题": "园中小饮",
            "作者": "陆游",
            "内容": "此老胸中万顷宽，小园幽径日追欢。宁教酒欠寻常债，耻就人求本分官。高柳阴浓烟欲暝，丛花红湿露初漙。要知泽国年光晚，已过清明尚浅寒。"
        },
        {
            "标题": "园中作",
            "作者": "陆游",
            "内容": "病侵衰境频须药，日漏寒云旋作晴。幽鸟唤回残枕梦，蛮童扶下野堂行。书生本自安穷处，丰岁何妨乐太平。新买西村两黄犊，闲招邻曲议春耕。"
        },
        {
            "标题": "园中偶题",
            "作者": "陆游",
            "内容": "九日春阴一日晴，不堪风驾浪花生。画船欲解还归卧，寂寂窗扉听鸟声。"
        },
        {
            "标题": "园中小饮",
            "作者": "陆游",
            "内容": "造物佚我老，畀以江湖宽。俯仰六年间，得请两挂冠。鬓毛虽萧飒，脚力未蹒跚。记书过十张，噉饭空一箪。开岁忽两月，感此春事残。杏靥笑墙头，莺声入云端。扫地设菅席，相与劝加餐。村酒泻浊清，野果尝甘酸。邻里语蝉联，儿孙话团栾。虽无万钱莇，浩歌有余欢。"
        },
        {
            "标题": "元日读易",
            "作者": "陆游",
            "内容": "伏义三十余万岁，传者太山一毫芒。春秋虽自鲁麟绝，礼乐盖先秦火亡。孟轲财能道封建，孔子已不言鸿荒。於虖易学幸未泯，安得名山处处藏！"
        },
        {
            "标题": "园中杂咏",
            "作者": "陆游",
            "内容": "珍禽下上鸣，迨及清润时；岂惟侑我觞，亦以起我诗。白练一团雪，来与红练俱。鱼虎飞照水，意若爱翠裾。"
        },
        {
            "标题": "园中杂咏",
            "作者": "陆游",
            "内容": "艺花本无多，过眼那复遗。阴阴一园绿，佳处乃在兹。悠然东窗下，顾与枕簟宜。风轻竹解箨，雨足果压枝。"
        },
        {
            "标题": "园中偶题",
            "作者": "陆游",
            "内容": "忆向彭州取牡丹，蜡封驰骑露初乾。如今历尽人间事，纵有姚黄亦嬾看。"
        },
        {
            "标题": "园中绝句",
            "作者": "陆游",
            "内容": "溪北溪南飞白鸥，夕阳明处见渔舟。凭谁为剪机中素，画取天涯一片秋？"
        },
        {
            "标题": "园中杂书",
            "作者": "陆游",
            "内容": "笋生密密复疏疏，来看偏宜晓雨余。乞与人间作图画，幅巾短褐小篮舆。"
        },
        {
            "标题": "园中杂书",
            "作者": "陆游",
            "内容": "残花委地笋掀泥，香碗诗囊到处携。幽梦欲成谁唤觉，半窗斜日鹧鸪啼。"
        },
        {
            "标题": "园中作",
            "作者": "陆游",
            "内容": "谁采桄榔寄一枝，北来万里为扶衰？风光最爱初寒候，怀抱殊胜未老时。闲引微泉成曲涧，尽除枯蔓补疏篱。花前自笑童心布，更伴群儿竹马嬉。"
        },
        {
            "标题": "园中作",
            "作者": "陆游",
            "内容": "疏篱围中庭，野水赴方塘。春雨路易乾，徐步蹋夕阳。艳艳红杏梢，忽已占年光。我老来日短，乃复不自量，接花待其成，邻里共笑狂。万事孰能料，社栎老不僵。磊磊盘中果，安知不获尝？作诗遣闲愁，一笑无留觞。"
        },
        {
            "标题": "园中书触目",
            "作者": "陆游",
            "内容": "气候今年晚，浓霜始此回。残梧未全槁，晚菊有初开。乌柏先枫赤，寒鸦後雁来。西窗夕阳暖，摘橘荐新醅。"
        },
        {
            "标题": "园中赏梅",
            "作者": "陆游",
            "内容": "阅尽千葩百卉春，此花风味独清真。江边晓雪愁欲语，马上夕阳香趁人。熨眼红苞初报信，回头青子又生仁。羁游偏觉年华速，徙倚阑干一怆神。"
        },
        {
            "标题": "园中杂书",
            "作者": "陆游",
            "内容": "萧萧慈竹鸟呼风，宛似山光小阁东。剩欲杖藜寻昨梦，更添红绽绿阴中。"
        },
        {
            "标题": "园中归戏作",
            "作者": "陆游",
            "内容": "醉里来寻涧上花，已飘残雪散余霞。麴生也解欺人老，风伯无端妒物华。不恨童心伴蜂蝶，但愁病眼厌风沙。归来隐几东窗下，一卷黄庭送日斜。"
        },
        {
            "标题": "园中作",
            "作者": "陆游",
            "内容": "纱巾一幅立斜阳，本尚无闲况有忙？鸡犬往来空自得，禽鱼翔泳各相忘。欲衰莎草无多绿，未落梧桐已半黄。徂岁匆匆成绝叹，瓦沟行复见新霜。"
        },
        {
            "标题": "园中晚兴",
            "作者": "陆游",
            "内容": "世故谁能必？书生妄自期。年光卷中过，心事鬓边知。零落花随水，轮囷笋突篱。晚晴山尽出，徙倚独移时。"
        },
        {
            "标题": "园中赏梅",
            "作者": "陆游",
            "内容": "行遍茫茫禹画州，寻梅到处得闲游。春前春後百回醉，江北江南千里愁。未爱繁枝压纱帽，最怜乱点糁貉裘。一寒可贺君知否，又得幽香数日留。"
        },
        {
            "标题": "园中绝句",
            "作者": "陆游",
            "内容": "梅花重压帽檐偏，曳杖行歌意欲仙。後五百年君记取，断无人似放翁颠。"
        },
        {
            "标题": "园中作",
            "作者": "陆游",
            "内容": "湖曲旧诛茆，松阴近结巢。安闲多熟睡，衰退少新交。雨渍丁香结，春生豆蔻梢。良晨不把酒，新燕解相嘲。"
        },
        {
            "标题": "园中秋夕",
            "作者": "陆游",
            "内容": "季秋哉生明，风露正凄冷。放翁澹无事，乐此清夜永。饥鹰栖不稳，劲翅起东岭。湖边千树柳，何处寄幽影？人生寓宇内，俯仰一炊顷。此心无媿负，箪食均五鼎。许身辈稷契，终亦输箕颍。天风倘可乘，采莲登玉井。"
        },
        {
            "标题": "元日读易",
            "作者": "陆游",
            "内容": "伏羲三十馀万岁，传者太山一毫芒。春秋虽自鲁麟绝，礼乐盖先秦火亡。\n孟轲财能道封建，孔子已不言鸿荒。于虖易学幸未泯，安得名山处处藏。"
        },
        {
            "标题": "远游二十韵",
            "作者": "陆游",
            "内容": "早岁志远游，万里携孤剑。所至必吊古，如疾得鍼砭。荒寒过吴宫，摧剥观禹窆。及仕杨润间，挂席度天堑。梁宋不可游，北望每怀歉。会有蜀汉役，奇嶮日窥觇。筑坛访遗址，烧栈想烈焰。辕门俯清渭，彻底绿可染。旧史所登载，一一尝考验。胡羊美无敌，黍酒实醇酽。枕戈南山下，驰猎久不厌。比参剑南幕，壮志就收歛。卜邻杨雄宅，遂欲老铅椠。但爱古柏青，肯顾海棠艳。人生不易料，白首东归剡。稽山秋峨峨，镜水春潋潋。余俸买扁舟，月下采菱芡。湖山最奇处，容我钓石占。婚嫁幸已毕，百事不关念。但当勤醉歌，一死不汝欠。"
        },
        {
            "标题": "远兴",
            "作者": "陆游",
            "内容": "莫言人世足悲伤，只为诗情合断肠。窗槛雨晴湖灩灩，郊墟烟重月茫茫。梅花调苦愁三弄，竹叶香清泥一觞。闭户终年嗟局促，不如新雁到衡湘。"
        },
        {
            "标题": "月下小酌",
            "作者": "陆游",
            "内容": "昨日雨遶檐，孤灯对搔首；今夜月满庭，长歌倚衰柳。世变浩无穷，成败翻覆手。人生最乐事，卧听压新酒。我归自梁益，零落怆亲友，纷纷堕鬼录，何人得长久？後生多不识，讵肯顾衰朽？一杯无与同，敲门唤邻叟。"
        },
        {
            "标题": "月下小酌",
            "作者": "陆游",
            "内容": "昨日雨绕檐，孤灯对搔首。今夜月满庭，长歌倚衰柳。\n世变浩无穷，成败翻覆手。人生最乐事，卧听压新酒。\n我归自梁益，零落怆亲友。纷纷堕鬼录，何人得长久。\n后生多不识，讵肯顾衰朽。一杯无与同，敲门唤邻叟。"
        },
        {
            "标题": "月下醉题",
            "作者": "陆游",
            "内容": "黄鹄飞鸣未免饥，此身自笑欲何之。闭门种菜英雄老，弹铗思鱼富贵迟。生拟入山随李广，死当穿冢近要离。一樽强醉南楼月，感慨长吟恐过悲。"
        },
        {
            "标题": "遣兴",
            "作者": "陆游",
            "内容": "远檐新叶著啼莺，睡起东窗一榻横。愁衮衮来疑有约，春堂堂去恨无情。鹘飞局上新棋势，龙吼床头古剑声。莫叹柴荆无客到，绿尊还对暮山倾。"
        },
        {
            "标题": "月下作二首 其二",
            "作者": "陆游",
            "内容": "畏暑不巾袜，步月支短筇。瘦身发鬅鬙，顾影如孤松。\n径幽萤开阖，池涨鱼噞喁。飞泉穿北垣，珠玉相撞舂。\n东湖更奇绝，百亩银初镕。但能抱琴往，绝恨欠鹤从。\n重露倾荷盘，微风堕芙蓉。欢言美清夜，缥渺吹疏钟。\n空中飞仙人，粲然冰雪容。笑我老尘世，不记瑶台逢。"
        },
        {
            "标题": "月下步至临皋亭",
            "作者": "陆游",
            "内容": "芒鞋踏松阴，迨此船未发。清游岂无伴，三友风露月。山川郁盘纡，鸥鹭浩灭没。当年老先生，想像散醉发。浮生等昨梦，久已埋玉骨。吾侪幸强健，何事拘簪笏！"
        },
        {
            "标题": "月下独行桥上",
            "作者": "陆游",
            "内容": "新秋未再旬，月露已浩然。放翁一幅巾，与影俱翩僊。飞桥挂澄溪，幽窦鸣细泉。开岁才俛仰，已近摇落天。殊方久滞留，感此岁月迁。归来看青灯，悄怆不得眠。"
        },
        {
            "标题": "月下独坐",
            "作者": "陆游",
            "内容": "发根萧爽受微风，徙倚阑干月正中。天宇了无云一点，城楼俄报鼓三通。庭皋簌簌吹凋叶，江渚翩翩落断鸿。回首人间尘土恶，骑鲸聊驻水精宫。"
        },
        {
            "标题": "月下小酌",
            "作者": "陆游",
            "内容": "草树已秋声，郊原喜晚晴。风生云尽散，天阔月徐行。下箸槎头美，传杯瓮面清。追欢犹可勉，徂岁不须惊。"
        },
        {
            "标题": "月下野步",
            "作者": "陆游",
            "内容": "空中磊落斗跨天道旁荒寒月满川。行歌惊起鸥鹭眠，三万里在拄杖边。敲门索酒太华前，飞渡黄河不须船。袖中短铁青蜿蜒，昔曾巴丘从老僊，削平岩崖抉云烟，此妙可得不可传。雷声殷殷电煜然，已觉辽碣无腥膻。雪花如席登祁连，归来却看东封年。"
        },
        {
            "标题": "月夜短歌",
            "作者": "陆游",
            "内容": "老夫倚杖当户立，霜气青冥月轮湿。飕飕短发冷入顶，更觉衣屦清风袭。月落欲尽夜苍茫，回顾明星已煌煌。明星虽高未须喜，三足阳乌生海底。"
        },
        {
            "标题": "月夕幽居有感",
            "作者": "陆游",
            "内容": "五岳名山采药身，可怜骑马踏京尘。浮名本是挻灾物，谢事宁非得道因？出岫每招云结伴，巢松仍与鹤为邻。剑南旧隐虽乖隔，依旧柴门月色新。"
        },
        {
            "标题": "月下作",
            "作者": "陆游",
            "内容": "池上迎微风，柏间蹋凉月，冷然醉梦醒，一洗烦恼热。嗟予世外人，火食常呕噎。易求云表露，难觅太古雪，况欲试秘方，琼浆和玉屑。俛首居俗间，愁若鹰在绁。惟兹服月芒，比岁稍得诀，但令天无云，岂复计圜缺。玉钩定谁挂，冰轮了无辙。诗成独高咏，灵府炯澄澈。"
        },
        {
            "标题": "月下作",
            "作者": "陆游",
            "内容": "畏暑不巾袜，步月榰短筇，瘦身发鬅鬙，顾影如孤松。径幽萤阖开，池涨鱼噞喁。飞泉穿北垣，珠玉相撞舂。东湖更奇绝，百亩银初熔，但能抱琴往，绝恨欠鹤从。重露倾荷盘，微风堕芙蓉。欢言美清夜，缥渺吹疏钟。空中飞僊人，粲然冰雪容，笑我老尘世，不记瑶台逢。"
        },
        {
            "标题": "杂感五首以不爱入州府为韵",
            "作者": "陆游",
            "内容": "我年甫三十，出身事明主；狂愚斥不用，晚辟征西府。蹭蹬过锦城，邂逅客严武。十年醉郫筒，阳狂颇自许。青城访隐翁，西市买幽圃。如何复不遂，归听镜湖雨。结庐三间茅，泛宅一枝橹。天真傥可全，吾其老烟浦！"
        },
        {
            "标题": "杂感五首以不爱入州府为韵",
            "作者": "陆游",
            "内容": "洚水初平时，草木充九州，禽兽孳育繁，与人为敌雠。于时圣人作，日夜为民忧，思有以胜之，食肉而服裘；然後人奠居，禾黍岁有秋。岂知千载後，戕杀无时休？一食刀机赤，百味供膳羞。豪侈方相夸，哀哉非始谋。"
        },
        {
            "标题": "杂感五首以不爱入州府为韵",
            "作者": "陆游",
            "内容": "山栖天与癖，酒复甚所爱，虽云惭黄绮，亦慕嵇阮辈。失脚落人间，二事略皆废。晚归卧云壑，谓此在券内，如何疾屡作，大与初意背？好山虽在眼，动步辄有碍；酒戒复坚持，如堤忧蚁溃。何以遣余年，闭户淡煮菜。"
        },
        {
            "标题": "杂感五首以不爱入州府为韵 其四",
            "作者": "陆游",
            "内容": "洚水初平时，草木充九州。禽兽孳育繁，与人为敌雠。\n于时圣人作，日夜为民忧。思有以胜之，食肉而服裘。\n然后人奠居，禾黍岁有秋。岂知千载后，戕杀无时休。\n一食刀几赤，百味供膳羞。豪侈方相誇，哀哉非始谋。"
        },
        {
            "标题": "杂感五首以不爱入州府为韵 其三",
            "作者": "陆游",
            "内容": "鸴鸠抢榆枋，枯鱼过河泣。鹏鲲九万里，此岂汝所及。\n丈夫志古人，绝世而独立。远游马蹄穿，高卧剑锋涩。\n其初所抱负，固自高嶪岌。安能与儿曹，俯首就维絷。\n君看折腰趋，孰若举手揖。芝老尚可餐，修门戒轻入。"
        },
        {
            "标题": "杂感六首 其二",
            "作者": "陆游",
            "内容": "士生诵二典，恍若生唐虞。升降奉玉帛，可否闻吁俞。\n阙里得其传，功与造化俱。孰知千载后，乃尊重译书。"
        },
        {
            "标题": "杂感五首以不爱入州府为韵",
            "作者": "陆游",
            "内容": "莘渭二老人，耕钓俱白首，功烈在人间，如天有北斗。方其未遇时，自处固不苟，夫岂邀虚名，欲眩千载後？降及秦汉王，望古犹培塿，犹能守所闻，外物不得诱。君看鲁二生，亦岂圣人偶；凛然诸儒间，人可我独不。"
        },
        {
            "标题": "红梅",
            "作者": "陆游",
            "内容": "苎萝山下越溪女，戏作长安时世妆。白白朱朱虽小异，断知不是百花香。"
        },
        {
            "标题": "云门道中",
            "作者": "陆游",
            "内容": "川霭林霏翠欲浮，散人心事寄沙鸥。暮投野店孤烟起，晓涉清溪小蹇愁。岭路穷时萦细栈，山形缺处起重楼。钓游陈迹浑如昨，一念凄然不自由。"
        },
        {
            "标题": "杂感五首以不爱入州府为韵",
            "作者": "陆游",
            "内容": "鷽鸠抢榆枋，枯鱼过河泣；鹏鲲九万里，此岂汝所及。丈夫志古人，绝世而独立，远游马蹄穿，高卧剑锋涩。其初所抱负，固自高嶪岌，安能与儿曹，俛首就维絷？君看折腰趋，孰若举手揖？芝老尚可餐，修门戒轻人。"
        },
        {
            "标题": "杂感六首 其一",
            "作者": "陆游",
            "内容": "病卧践衰境，躬耕归故园。怒蛙号废沼，妖鵩啸荒村。\n里巷鱼餐薄，坊场黍酒浑。相逢欲话旧，意极转忘言。"
        },
        {
            "标题": "杂感六首 其四",
            "作者": "陆游",
            "内容": "上峡闻竹枝，入秦闻乌乌。奏曲未及终，涕泪凄已濡。\n还山风月夕，菱唱起镜湖。虽无远游感，白首亦穷途。"
        },
        {
            "标题": "杂感",
            "作者": "陆游",
            "内容": "天际晴云舒复卷，庭中风絮去还来。人生自在常如此，何事能妨笑口开？"
        },
        {
            "标题": "杂感五首以不爱入州府为韵 其五",
            "作者": "陆游",
            "内容": "我年甫三十，出身事明主。狂愚斥不用，晚辟征西府。\n蹭蹬过锦城，邂逅客严武。十年醉郫筒，阳狂颇自许。\n青城访隐翁，西市买幽圃。如何复不遂，归听镜湖雨。\n结庐三间茅，泛宅一枝橹。天真傥可全，吾其老烟浦。"
        },
        {
            "标题": "杂感五首以不爱入州府为韵 其一",
            "作者": "陆游",
            "内容": "莘渭二老人，耕钓俱白首。功烈在人间，如天有北斗。\n方其未遇时，自处固不苟。夫岂邀虚名，欲眩千载后。\n降及秦汉王，望古犹培塿。犹能守所闻，外物不得诱。\n君看鲁二生，亦岂圣人偶。凛然诸儒间，人可我独不。"
        },
        {
            "标题": "杂兴十首以贫坚志士节病长高人情为韵",
            "作者": "陆游",
            "内容": "鲁山粹而博，韶美旷且真，石渠东观中，久矣无若人。飞僊骖凤鸾，岂久混世麈，空余文章在，常与日月新。我虽足数，畴昔忝交亲。尚想秋灯下，对影欹幅巾。"
        },
        {
            "标题": "杂兴十首以贫坚志士节病长高人情为韵",
            "作者": "陆游",
            "内容": "圣人固多能，艺乃以不试。嗟予少贫贱，日月成坐弃。矧今耄已及，甘食而美睡。道衰朋友散，斯文凛将墬。闭户辄竟日，孰与讲仁智？厌厌生意尽，何暇议李志！"
        },
        {
            "标题": "杂书幽居事",
            "作者": "陆游",
            "内容": "贫困虽终老，胸中尚浩然。直令头抢地，未害鼻撩天。种菜悭三亩，苫茅仅数椽。布衾常不暖，夜夜亦安眠。"
        },
        {
            "标题": "杂兴十首以贫坚志士节病长高人情为韵",
            "作者": "陆游",
            "内容": "货财不可居，禄位不可饕，我尔本一家，何至皋兰鏖？小夫谋人国，纷纷日煎熬，或谓性本恶，或谓经无褒，误人方自此，孰如饮醇醪？清言亦自佳，遗事非徒高。"
        },
        {
            "标题": "杂书幽居事五首 其四",
            "作者": "陆游",
            "内容": "贫困虽终老，胸中尚浩然。直令头抢地，未害鼻撩天。\n种菜悭三亩，苫茅仅数椽。布衾常不暖，夜夜亦安眠。"
        },
        {
            "标题": "杂兴十首以贫坚志士节病长高人情为韵",
            "作者": "陆游",
            "内容": "君子尚大节，又甚恶不情，鲁连故可人，用意终近名。千载高夷齐，采薇忘其生，周公述易象，所以贵幽贞。去圣虽已远，江左见渊明；我读饮酒诗，朱弦有遗声。杂兴又此身漂荡等流槎，陋巷无心长草莱，柴门偶自不曾开。余龄渐迫诸孙长，徂岁将穷积雪来。旦欲燎衣无宿烬，暮思赬颊但空罍。孰知自有忘忧处，遶坐新书正作堆。"
        },
        {
            "标题": "杂兴十首以贫坚志士节病长高人情为韵",
            "作者": "陆游",
            "内容": "两山如峨眉，一水若车辋，吾昔庐其间，百里临莽苍。少年手艺木，条干日夜长。咿哑驾独辕，迢递摇两桨。平生会心地，今乃寄梦想。何时唤邻翁，烟水行布网。"
        },
        {
            "标题": "斋中杂题四首 其一",
            "作者": "陆游",
            "内容": "列屋蛾眉不足誇，可斋别自是生涯。闲将西蜀团窠锦，自背南唐落墨花。"
        },
        {
            "标题": "杂兴十首以贫坚志士节病长高人情为韵",
            "作者": "陆游",
            "内容": "孟子辟杨墨，吾道方粲然；韩愈排佛老，不失圣所传。伐木当伐根，攻敌当攻坚。坐视日月食，孰探天地全？一木信难恃，要忧大厦颠。安得孟韩辈，出为吾党先？"
        },
        {
            "标题": "杂书幽居事",
            "作者": "陆游",
            "内容": "庭旷多延月，斋空半贮云。松声行路共，泉脉近邻分。采药九蒸曝，朝真三沐熏。林间有丛杞，绕屋夜狺狺。"
        },
        {
            "标题": "杂兴十首以贫坚志士节病长高人情为韵",
            "作者": "陆游",
            "内容": "少年喜结交，患难谓可倚；宁知事大谬，亲友化虎兕。出仕五十年，危不以谗死。始畏囊中锥，宁取道傍李。老来多新知，英彦终可喜。岂以二三君，遂疑天下士。"
        },
        {
            "标题": "杂书幽居事",
            "作者": "陆游",
            "内容": "淡薄齐荣辱，恢疏略怨恩。炉常养丹母，手自斲桐孙。炎火下照海，黄河高泝源。道翁来不速，一笑倒吾樽。"
        },
        {
            "标题": "杂兴十首以贫坚志士节病长高人情为韵",
            "作者": "陆游",
            "内容": "仕宦遍四方，每出归愈贫，寒暑更质衣，笑倒邻里人。今年作史官，坐糜太仓陈；无如思归何，日夜望绝麟。区区牛马走，龊龊虮虱臣，恩深老不报，肝胆空轮囷。"
        },
        {
            "标题": "斋中杂题四首 其四",
            "作者": "陆游",
            "内容": "幽居厌见凡花草，红紫纷纷不复栽。自斸苍苔换黄土，南山移得玉芝来。"
        },
        {
            "标题": "杂兴十首以贫坚志士节病长高人情为韵",
            "作者": "陆游",
            "内容": "观人如观玉，拙眼喜讥评；得失顾在人，玉固非所病。庆历嘉佑间，人才於斯盛，王回仅一招，石介弃不聘。乃知天下士，成败各有命。愿君姑安之，天定岂不胜！"
        },
        {
            "标题": "杂书幽居事",
            "作者": "陆游",
            "内容": "抱瓮穷园叟，还山老布衣。死边常得活，闹处偶容归。钓恐鱼吞饵，棋忧客堕机。此心君会否？洗尽百年非。"
        },
        {
            "标题": "杂书幽居事五首 其一",
            "作者": "陆游",
            "内容": "抱瓮穷园叟，还山老布衣。死边常得活，闹处偶容归。\n钓恐鱼吞饵，棋忧客堕机。此心君会否，洗尽百年非。"
        },
        {
            "标题": "杂兴",
            "作者": "陆游",
            "内容": "古寺高楼暮倚阑，野云不散白漫漫。好山遮尽君无恨，且作沧溟万里看。"
        },
        {
            "标题": "斋中杂题四首 其三",
            "作者": "陆游",
            "内容": "书生每苦饥，得饭已可贺。黄齑三百瓮，自是天所破。\n有时尚不继，得米无暇簸。昨者雪塞门，烟绝但僵卧。\n虽云迫沟壑，老学不敢惰。夜分唤邻翁，我歌尔当和。"
        },
        {
            "标题": "栽牡丹",
            "作者": "陆游",
            "内容": "携锄庭下斸苍苔，墨紫?红手自栽。老子龙锺逾八十，死前犹见几回开？"
        },
        {
            "标题": "斋中杂题四首 其四",
            "作者": "陆游",
            "内容": "西窗日过中，饥坐生眼花。援笔课小诗，墨燥字倾斜。\n须臾忽满纸，翩翩若风鸦。虽无古人法，简拙自一家。\n乃知雨漏壁，未愧锥画沙。俄报豆饭熟，投笔喜莫涯。\n呼童拾涧薪，试我家山茶。"
        },
        {
            "标题": "杂兴十首以贫坚志士节病长高人情为韵 其二",
            "作者": "陆游",
            "内容": "孟子辟杨墨，吾道方粲然。韩愈排佛老，不失圣所传。\n伐木当伐根，攻敌当攻坚。坐视日月食，孰探天地全。\n一木信难恃，要忧大厦颠。安得孟韩辈，出为吾党先。"
        },
        {
            "标题": "杂兴十首以贫坚志士节病长高人情为韵 其六",
            "作者": "陆游",
            "内容": "观人如观玉，拙眼喜讥评。得失顾在人，玉固非所病。\n庆历嘉祐间，人才于斯盛。王回仅一招，石介弃不聘。\n乃知天下士，成败各有命。愿君姑安之，天定岂不胜。"
        },
        {
            "标题": "杂兴十首以贫坚志士节病长高人情为韵 其七",
            "作者": "陆游",
            "内容": "两山如蛾眉，一水若车辋。吾昔庐其间，百里临莽苍。\n少年手艺木，条干日夜长。咿哑驾独辕，迢递摇两桨。\n平生会心地，今乃寄梦想。何时唤邻翁，烟水行布网。"
        },
        {
            "标题": "书叹",
            "作者": "陆游",
            "内容": "髧髦承学绍兴前，历看人间七十年。扑满终归弃道侧，鸱夷犹得载车边。钓船夜泛吴江月，醉眼秋看楚泽天。造物未容书鬼录，残春又藉落花眠。"
        },
        {
            "标题": "上方銛老求宿芦诗宿芦盖所寓室名以其似渔舟",
            "作者": "陆游",
            "内容": "一曲亭前水接天，放翁短棹弄风烟。宿芦纵有江湖趣，犹是人间赝钓船。"
        },
        {
            "标题": "家居",
            "作者": "陆游",
            "内容": "老眊诗名减，登临笑口开。酿泉为酒熟，倩鹤附书回。纱帽方簪菊，筇枝又探梅。清狂君勿笑，曾是薄蓬莱。"
        },
        {
            "标题": "西城",
            "作者": "陆游",
            "内容": "市步群嚣散，关门夕照明。河流倒桥影，雪野聚乌声。繁杵闻深巷，寒烟下废城。匆匆尽船发，争趁早潮平。"
        },
        {
            "标题": "再用前韵不依次",
            "作者": "陆游",
            "内容": "忆昨从戎丞相府，元瑜书檄仲宣诗。云屯骑士临边日，鱼贯降胡献捷时。史册误人悲壮志，关河回首负初期。岂知二纪身犹在，衰鬓星星老侍祠。"
        },
        {
            "标题": "再用前韵不以次",
            "作者": "陆游",
            "内容": "壮心虽迫老，吏责未妨书。言议思公瑾，英雄陋本初。\n移灯近床榻，听雨落阶除。回首山南戍，流年一纪馀。"
        },
        {
            "标题": "黄鹤楼",
            "作者": "陆游",
            "内容": "手把仙人绿玉枝，吾行忽及早秋期。苍龙阙角归何晚，黄鹤楼中醉不知。江汉交流波渺渺，晋唐遗迹草离离。平生最喜听长笛，裂石穿云何处吹？"
        },
        {
            "标题": "早至园中",
            "作者": "陆游",
            "内容": "湖上空蒙雨熟梅，清晨岸帻一悠哉！幽花不恨草埋没，密树岂知禽去来。旧为爱茶分水器，近缘炊爨得琴材。小丘仅见山如髻，尚媿韩公八尺台。"
        },
        {
            "标题": "早发奴寨",
            "作者": "陆游",
            "内容": "暖彻衣篝蜡炬明，邻鸡喔喔促残更。丈夫虽有四方志，客子终悲千里行。月落龙蛇蟠木影，山空风雨起滩声。上车莫恨晨霜冷，又得修途一日晴。"
        },
        {
            "标题": "秋兴",
            "作者": "陆游",
            "内容": "世事何曾挂齿牙，只将放浪作生涯。有时掬米引驯鹿，到处入林求野花。邻父筑场收早稼，溪姑负笼卖秋茶。等闲一日还过却，又倚柴扉数暮鸦。"
        },
        {
            "标题": "早春出游",
            "作者": "陆游",
            "内容": "微云薄霭新晴後，小盖轻舆古道遥。林杪幽禽初学啭，墙阴冻雪未全消。酒垆日暮收青旆，市步人归拥画桡。欹帽扪髯常半醉，逢人谁与话无憀？"
        },
        {
            "标题": "早饭後戏作",
            "作者": "陆游",
            "内容": "汤饼满盂肥羜香，更留余地著黄粱。解衣摩腹西窗下，莫怪人嘲作饭囊。"
        },
        {
            "标题": "早春出游",
            "作者": "陆游",
            "内容": "人生何适不艰难，赖是胸中万斛宽。尺宅常朱那待酒，上池频饮自成丹。楚祠花发呼舟去，禹穴云生倚杖看。更有新春堪喜事，一村箫鼓祭蚕官。"
        },
        {
            "标题": "早春池上作",
            "作者": "陆游",
            "内容": "疏嬾元当与世辞，残年况近乞身期。一官空作读书祟，五斗不供沽酒资。冰拆野塘初灩灩，雪残芳草已离离。物华似有平生旧，不待招呼尽入诗。"
        },
        {
            "标题": "早发新都驿",
            "作者": "陆游",
            "内容": "喔喔江村鸡，迢迢县门漏。河汉纵复横，繁星明如昼。爱凉趣上马，未晓阅两堠。高林起宿鸟，绝涧落惊狖。寺楼插苍烟，沙泉泻幽窦。我行忽万里，坐叹关河溜。官如广文冷，面作拾遗瘦。今年盍归哉，勿落春燕後。"
        },
        {
            "标题": "早晴",
            "作者": "陆游",
            "内容": "老病常贪睡，萧萧厌雨声。翩然两乌鹊，为我报新晴。"
        },
        {
            "标题": "早饭干溪盖干吉故居也",
            "作者": "陆游",
            "内容": "剑外归来席未温，南征浩荡信乾坤。峰回内史曾游地，竹暗仙人旧隐村。白发孤翁鉏麦垄，茜裙小妇闯篱门。行行莫动乡关念，身似流槎岂有根。"
        },
        {
            "标题": "早行至江原",
            "作者": "陆游",
            "内容": "喔喔鸣鸡促起程，翻翻飞鹭导孤征。节旄尽落归犹远，带眼频移瘦自惊。小事萧条黄叶满，断桥零落绿苔生。居人犹复多愁思，何况天涯倦客情。"
        },
        {
            "标题": "早饭後戏作",
            "作者": "陆游",
            "内容": "髯须主簿方用事，冰壼先生来解围。蛮童取火炷香碗，不读南华谁与归？"
        },
        {
            "标题": "早春对酒感怀",
            "作者": "陆游",
            "内容": "探花畴昔喜春回，老大空惊节物催。芳瓮旋开新压酒，好枝犹把未残梅。书生岁恶甘藜苋，志士时平死草莱。欲豁孤怀谁晤语，夜弹长剑有余哀。"
        },
        {
            "标题": "早至园中",
            "作者": "陆游",
            "内容": "湖上空濛雨熟梅，清晨岸帻一悠哉。幽花不恨草埋没，密树岂知禽去来。\n旧为爱茶分水器，近缘炊爨得琴材。小丘仅见山如髻，尚愧韩公八尺台。"
        },
        {
            "标题": "早凉熟睡",
            "作者": "陆游",
            "内容": "灵台虚湛气和平，投枕逡巡梦即成。屋角鸣禽呼不觉，手中书册堕无声。百年日月飞双毂，千古山河战一枰。赖有莲峰遗老在，白云深处主齐盟。"
        },
        {
            "标题": "早春出游",
            "作者": "陆游",
            "内容": "地炉久厌拨寒灰，一笑真成病眼开。不恨城笳催日落，且欣巷柳报春回。蹇驴破帽人人看，南陌东阡处处来。闻道禹祠游渐盛，也谋随例一持杯。"
        },
        {
            "标题": "早春新晴",
            "作者": "陆游",
            "内容": "柳弄春柔拂小潭，山横霁色卷浮岚。飞扬旛脚掷东北，零落梅花余二三。村店疏灯新卖酒，神祠叠鼓正祈蚕。幽人睡起东园去，芹茁萱芽又满篮。"
        },
        {
            "标题": "早寒",
            "作者": "陆游",
            "内容": "沔鄂犹残暑，荆巫已早寒。潦收滩正白，霜重叶初丹。节物元非恶，情怀自鲜欢。暮年更世事，唯有醉江干。"
        },
        {
            "标题": "一室",
            "作者": "陆游",
            "内容": "九万笑鹏抟，幽居一室宽。雨声便早睡，酒力压新寒。嬾觉闲多味，衰知死有端。此生吾自断，不必梦邯郸。"
        },
        {
            "标题": "泽居",
            "作者": "陆游",
            "内容": "泽居仅足不求余，旷快真同纵壑鱼。平日酷憎蝇附骥，暮年肯作鹤乘车？齿摇但煮岷山芋，眼涩惟观胄监书。此际自应还往绝，本无心与俗人疏。"
        },
        {
            "标题": "赠表弟江参议",
            "作者": "陆游",
            "内容": "襄州参议真豪杰，熟视华途嬾著鞭。夺得鸾篦花里活，皎如玉树酒中仙。才高狗监无人荐，句好鸡林有客传。老去眼边亲旧少，津亭少为系归船。"
        },
        {
            "标题": "赠过门道人",
            "作者": "陆游",
            "内容": "朝行市尘中，奔马不可及。暮涉清溪流，芒屦了不湿，岩扉一丹灶，山路两书笈。白驴可置掌，童子亦绝粒。邂逅安期生，电逝不暇揖。太华独嶷然，万仞道傍立。"
        },
        {
            "标题": "赠道侣",
            "作者": "陆游",
            "内容": "蕊笈人多有，惟君独造微。丹成河自塞，吟罢剑俱飞。酒市寻差易，云山觅更非。何时醉携手，为我发玄机？"
        },
        {
            "标题": "赠持钵道人",
            "作者": "陆游",
            "内容": "青铁作小冠，白紵缝短褐，右扶九节杖，左执七缀钵，何尝有定止，到处可生活。惟有烈士心，白刃不能夺。相逢一笑粲，滞思得披豁。挥袂去若飞，跂望已天末。"
        },
        {
            "标题": "赠道友",
            "作者": "陆游",
            "内容": "凡骨已蜕身自轻，勃落叶上行无声。华阴市楼醉舞罢，却上莲峰看月明。"
        },
        {
            "标题": "赠丐士",
            "作者": "陆游",
            "内容": "志士宁闻毕世穷，此间从古混蛇龙。尚能忍耻墦间祭，安用追惭饭後钟？"
        },
        {
            "标题": "赠道友",
            "作者": "陆游",
            "内容": "零落残碑草棘中，北邙萧瑟又秋风。旧时忆在鵷行里，几见宣麻拜相公。"
        },
        {
            "标题": "赠粉鼻",
            "作者": "陆游",
            "内容": "连夕狸奴磔鼠频，怒髯噀血护残囷。问渠何似朱门里，日饱鱼餐睡锦茵？"
        },
        {
            "标题": "赠道友五首 其一",
            "作者": "陆游",
            "内容": "凡骨已蜕身自轻，勃落叶上行无声。华阴市楼醉舞罢，却上蓬峰看月明。"
        },
        {
            "标题": "赠洞微山人",
            "作者": "陆游",
            "内容": "我年六十四，获谴输鬼薪，束书出东门，挥手谢国人，笑指身上衣，不复染京麈。时有一老翁，祝我当自珍，却後十五年，迎君浙江滨。我笑语是翁，岂说他生身？事果不可知，邂逅如隔辰。鹤发无余鬒，鹑衣仍苦贫。秋风旱河头，握手一笑新。买酒烹鸡豚，往事得具陈。试数同朝旧，零落增悲辛。与翁虽俱老，肝胆犹轮囷。千里亦命驾，何况托近邻。秋高佳风月，相过莫厌频。"
        },
        {
            "标题": "赠道流",
            "作者": "陆游",
            "内容": "羽人邂逅饮旗亭，自说经年醉不醒。曾伴翰林游赤壁，仍邀内史写黄庭。古琴蛇蚹评无价，宝剑鱼肠托有灵。太华何时寻此约？九霄风露宿青冥。"
        },
        {
            "标题": "赠道友",
            "作者": "陆游",
            "内容": "当时辛苦学长生，准拟中原看太平。今日醉游心已足，一瓢归去隐青城。"
        },
        {
            "标题": "赠道流",
            "作者": "陆游",
            "内容": "卖药会稽市，不知今几年？身常杂庸保，世果有神仙。醉帽簪花舞，渔舟听雨眠。放翁独识子，肯向俗人传？"
        },
        {
            "标题": "赠传神水监",
            "作者": "陆游",
            "内容": "写照今谁下笔亲，喜君分得卧云身。口中无齿难藏老，颊上加毛自有神。误遗汗青成国史，未妨著白号山人。它时更欲求奇迹，画我溪头把钓缗。"
        },
        {
            "标题": "赠道友",
            "作者": "陆游",
            "内容": "二杯兀兀复腾腾，服气烧丹总不能。借问生涯在何许，孤舟风雨伴渔灯。"
        },
        {
            "标题": "赠道侣",
            "作者": "陆游",
            "内容": "崎岖世路久知难，准拟丹成玉链颜。十载寻人遍岩穴，一樽随处对溪山。苏门昼寂闻舒啸，函谷秋清侯度关。剩欲相招同此事，疑君未办一生闲。"
        },
        {
            "标题": "赠道流",
            "作者": "陆游",
            "内容": "烟云深处作生涯，回首人间岁月赊。留得朱颜凭绿酒，扫空白发赖丹砂。七弦指下泠泠久，双袖风中猎猎斜。他日相寻不知处，会从渔父问桃花。"
        },
        {
            "标题": "赠过门道人",
            "作者": "陆游",
            "内容": "卖药人间两屦轻，飘然云水不论程。晓经浦口乱流渡，夜宿山家乘月行。"
        },
        {
            "标题": "赠道友",
            "作者": "陆游",
            "内容": "忆在长安烂漫游，大明宫阙与云浮。今朝偶上慈恩塔，北望茫茫禾黍秋。"
        },
        {
            "标题": "赠进贤刘令",
            "作者": "陆游",
            "内容": "簿领尘埃里，超然见凤麟。性疏忘顾忌，学大有经纶。正论虽频接，高标岂易亲。向来相识晚，吾党欠斯人。"
        },
        {
            "标题": "赠柯山老人",
            "作者": "陆游",
            "内容": "柯山老人九十馀，乱发不栉瘦如枯。百穿千结一布裤，得酒一吸辄倒壶。\n自言少年不蓄孥，有钱径付酒家垆。人生办此真良图，弃官从翁许我无。"
        },
        {
            "标题": "赠径山銛书记",
            "作者": "陆游",
            "内容": "径山老将无勍敌，百万魔军俱扫迹。座下何人策隽功，筹略纵横銛记室。銛公声名满吴会，惟有放翁最先识。奕奕挥毫王粲诗，翩翩插羽陈琳檄，风雷东海起伏龙，缫藉圜丘荐苍璧。径山入门第一义，万口哗语真称职。我谓銛公岂止此，径山钵袋渠能得。一枝白拂倘付之，会见青天飞霹雳。"
        },
        {
            "标题": "赠柯山老人",
            "作者": "陆游",
            "内容": "柯山老人九十余，乱发不栉瘦如枯。百穿千结一布裤，得酒一吸辄倒壶。自言少年不蓄孥，有钱径付酒家垆。人生办此真良图，弃官从翁许我无？"
        },
        {
            "标题": "赠林使君",
            "作者": "陆游",
            "内容": "松桧阴中百步廊，我来剥啄叩琳房。鱼肠宝剑余蛟血，鸦嘴金锄带药香。弱水蓬莱风浩浩，赤明龙汉劫茫茫。何妨付与神丹诀，教跨青鸾到帝乡。"
        },
        {
            "标题": "赠鸡",
            "作者": "陆游",
            "内容": "青铜三百买乌鸡，辟地墙东为择栖。更聘一雌全物性，莫辞风雨五更啼。"
        },
        {
            "标题": "赠镜中隐者",
            "作者": "陆游",
            "内容": "小筑林间避世纷，不妨野叟是知闻。来游喜有楫迎我，归卧岂无云赠君？得鹿梦回初了了，吠獒声恶尚狺狺。从今雪夜频相过，纸帐蒲团要策勋。"
        },
        {
            "标题": "赠林使君",
            "作者": "陆游",
            "内容": "使君物外阅年华，厌听奴兵早暮衙。双履踏云呼野渡，一瓢邀月醉梅花。红炉点汞闲消日，为几翻经不忆家。我亦岷山有归处，约君同载泝三巴。"
        },
        {
            "标题": "赠猫",
            "作者": "陆游",
            "内容": "盐裹聘狸奴，常看戏座隅。时时醉薄荷，夜夜占氍毹。鼠穴功方列，鱼餐赏岂无。仍当立名字，唤作小於菟。"
        },
        {
            "标题": "赠论命周云秀才",
            "作者": "陆游",
            "内容": "周郎颀然市中隐，精神卓荦秋天隼。忽来过我论五行，袖出诗卷如束笋。人生一息不自保，况我耄期真待尽。君今盛为谈未来，我亦听之俱可冁。虽然此心犹未泯，何至死去同蠢蠢。地下不作修文郎，天上亦为京兆尹。"
        },
        {
            "标题": "赠倪道士",
            "作者": "陆游",
            "内容": "我坐虚名剩得穷，百年身堕畏途中。看君一棹烟波乐，悔不常为采药翁。"
        },
        {
            "标题": "赠倪道士",
            "作者": "陆游",
            "内容": "羽衣暂脱著戎衣，坐定方惊语入微。归隐玉霄应不出，他年容我扣岩扉？"
        },
        {
            "标题": "赠鹊",
            "作者": "陆游",
            "内容": "为梁星渚自何年？毛羽摧伤不怨天。知我斋余常施食，翩然飞下北窗前。"
        },
        {
            "标题": "赠猫",
            "作者": "陆游",
            "内容": "执鼠无功元不劾，一箪鱼饭以时来。看君终日常安卧，何事纷纷去又回？"
        },
        {
            "标题": "赠鹭",
            "作者": "陆游",
            "内容": "雪衣飞去莫匆匆，小住滩前伴钓篷。禹庙兰亭三十里，相逢多在暮烟中。"
        },
        {
            "标题": "赠王伯长主簿",
            "作者": "陆游",
            "内容": "学诗大略似参禅，且下功夫二十年。君要亲嘗狮子吼，法须尽吐野狐涎。几人错会先师话，吾辈元齐古佛肩。天遣放翁窮不死，茶山钵袋未曾傳。"
        },
        {
            "标题": "赠宋道人",
            "作者": "陆游",
            "内容": "我不如昔人骑鹤上九天，玉简奏事虚皇前。平生啬养气麤全，两脚驰走轻如烟。鸟道悬崖忽飞骞，戏掷短剑声铿然。转盼跳下千仞渊，已复取剑升层巅。腾猿俊鹘争後先，饥食松花掬飞泉。金骨绿髓渐凝坚，口哦七字黄庭篇。西来欲访挟弹僊，丹经剑诀更精研。嗟哉一失五百年，作诗付子勿妄传。"
        },
        {
            "标题": "赠苏赵叟兄弟",
            "作者": "陆游",
            "内容": "君家真德门，才杰生衮衮。托契则甚深，所恨相识晚。携文数过我，每读必三反；譬如天厩驹，真是渥洼产。闭门万卷读，更要极源本。才难圣所叹，期子敢不远？"
        },
        {
            "标题": "赠西山老人",
            "作者": "陆游",
            "内容": "生世不把笔，残年惟灌园。赁舂来并舍，卖画到前村。勤苦供租税，清贫遗子孙。从来栖遁志，剩欲与翁言。"
        },
        {
            "标题": "赠石帆老人",
            "作者": "陆游",
            "内容": "地僻林深客到稀，高舂未起闭柴扉。新松郁郁三千本，密竹萧萧一尺围。溪叟旋分菰米滑，山童新采蕨芽肥。因君更作长闲想，麟阁云台竟是非？"
        },
        {
            "标题": "赠童道人盖与予同甲子",
            "作者": "陆游",
            "内容": "吾侪之生乙巳年，达者寥寥穷比肩。退士一生藜藿食，散人万里江湖天。忍贫不变我自许，挟术自营君岂然？一事尚须烦布策，几时能具钓鱼船？"
        },
        {
            "标题": "赠汪叔潜",
            "作者": "陆游",
            "内容": "火云嵯峨如叠嶂，百病攻衰非一状。低檐小屋桑竹村，忽辱君来问亡恙。蹶然揽衣起闯门，裹饭仍烦远相饷。岁饥野外无供给，羞涩余粮不盈盎。我守此穷三十年，尚恐死前无力量。君诚不以老弃予，苦语见规宜勿让。"
        },
        {
            "标题": "赠惟了侍者",
            "作者": "陆游",
            "内容": "水边剥啄打门谁？满袖清风一纸诗。惊起放翁蝴蝶梦，半窗寒日欲斜时。"
        },
        {
            "标题": "赠谢正之秀才",
            "作者": "陆游",
            "内容": "君家麻源第三谷，我在镜湖分一曲；平生梦亦不相接，忽然怀中泻珠玉。诚斋老子主诗盟，片言许可天下服。长歌为君定声价，赏音但须一夔足。蹋泥过我君岂误，拱璧何至求凡目。只愁明日遽来索，北窗连夜挑灯读。"
        },
        {
            "标题": "赠惟了侍者",
            "作者": "陆游",
            "内容": "雪中僵卧不须悲，彻骨清寒始解诗。一等人间闲草木，月窗君看早梅枝。"
        },
        {
            "标题": "赠徐相师",
            "作者": "陆游",
            "内容": "许负遗书果是非，子凭何处说精微？使君岂必如椰大，丞相元来要瓠肥。袖阔日常笼短刺，肩寒春未换单衣。半头布袋挑诗卷，也道游京卖术归。"
        },
        {
            "标题": "赠邢刍甫",
            "作者": "陆游",
            "内容": "割愁何处有并刀，倾座谁能夺锦袍？堪笑陆翁邻鬼录，尚惟邢友擅人豪。杜门虽少客载酒，落笔已能奴命骚。安得相从北窗下，丐君剩馥与残膏。"
        },
        {
            "标题": "赠燕",
            "作者": "陆游",
            "内容": "燕来我何喜，感此中春时；燕去亦何有，无奈凋年悲。四序如循环，万物更盛衰我亦寓斯世，如客会当归；骊车已在门，恋恋终何为？达人付无心，欣厌两俱非。岂有天壤间，会合无别离？对花不烂醉，燕子笑汝痴。"
        },
        {
            "标题": "赠惟了侍者二首 其一",
            "作者": "陆游",
            "内容": "水边剥啄打门谁，满袖清风一纸诗。惊起放翁蝴蝶梦，半窗寒日欲斜时。"
        },
        {
            "标题": "赠应秀才",
            "作者": "陆游",
            "内容": "过宋不见元城公，渡淮不见陈了翁，当时人人皆太息，至今海内倾高风。老夫七十居乡县，龌龊龙锺何足见；辱君雪里来叩门，自说辛勤求识面。我得茶山一转语，文章切忌参死句。知君此外无他求，有求宁踏三山路？"
        },
        {
            "标题": "赠隐者",
            "作者": "陆游",
            "内容": "力量超终古，光明破积昏。独行宁有待？妙用本忘言。神定婴儿戏，丹灵竖子奔。绪余应不靳，小出济元元。"
        },
        {
            "标题": "赠赵去华",
            "作者": "陆游",
            "内容": "赵子毫端万斛珠，眼前百辈不枝梧。盛名岂待它年见，公论何曾一日无？我老杜门惟足睡，君豪折简固难呼。此诗强欲相题目，堪笑衰翁胆满躯。"
        },
        {
            "标题": "赠隐者",
            "作者": "陆游",
            "内容": "畴昔从君处，玄都太古坛。月高旛影直，霜重佩声寒。鹤驾三山近，壼天万里宽。相逢初未省，但认切云冠。"
        },
        {
            "标题": "斋中杂兴十首以丈夫贵壮健惨戚非朱颜为韵",
            "作者": "陆游",
            "内容": "去国己酉冬，忽见十颁历。衰残口两齿，困厄家四壁。时看溪云生，饱听檐雨滴。悠然度寒暑，何处著欣戚？幽人岂知我，月夕闻吹笛。何当五百岁，相与摩铜狄？"
        },
        {
            "标题": "斋中杂题",
            "作者": "陆游",
            "内容": "西窗日过中，饥坐生眼花。援笔课小诗，墨燥字倾斜。须臾忽满纸，翩翩若风鸦。虽无古人法，简拙自一家，乃知雨漏壁，未媿锥画沙。俄报豆饭熟，投笔喜莫涯。呼童拾涧薪，试我家山茶。"
        },
        {
            "标题": "斋中杂兴十首以丈夫贵壮健惨戚非朱颜为韵",
            "作者": "陆游",
            "内容": "成童入乡校，诸老席函丈。堂堂韩有功，英概今可想。从父有彦远，早以直自养，始终临川学，力守非有党。纷纷名佗师，有泚在其颡。二公生气存，千载可畏仰。"
        },
        {
            "标题": "斋中杂兴十首以丈夫贵壮健惨戚非朱颜为韵",
            "作者": "陆游",
            "内容": "余龄垂八十，虽惫犹强饭，正如老病马，风沙时一喷。玉关眇何许，道里何啻万。目中堠历历，欲进不能寸。矫首望秋空，徒羡霜鹘健。薶骨亦何悲，吾非麒麟楦！"
        },
        {
            "标题": "斋中杂题",
            "作者": "陆游",
            "内容": "棐几砚涵鸲鹆眼，古奁香斮鹧鸪斑。绝知造物殷懃意，成就衰翁到死闲。"
        },
        {
            "标题": "斋中杂兴十首以丈夫贵壮健惨戚非朱颜为韵",
            "作者": "陆游",
            "内容": "荷鉏草堂东，艺花二百株；春风一朝来，白白兼朱朱。南列红薇屏，北界绿芋区，偃蹇双松老，森耸万竹臞。余地不忍茀，插援引瓠壼。何当拂东绢，画作山园图。"
        },
        {
            "标题": "斋前独坐戏作",
            "作者": "陆游",
            "内容": "闭户学僧坐，颓然遗世情。虚窗鸽飞影，枯叶犬行声。雪拥杉灰暖，云垂纸帐明。清馋不可耐，一笑听华鲸。"
        },
        {
            "标题": "蝶",
            "作者": "陆游",
            "内容": "庭下幽花取次香，飞飞小蝶占年光。幽人为尔凭窗久，可爱深黄爱浅黄？"
        },
        {
            "标题": "斋中杂题",
            "作者": "陆游",
            "内容": "列屋娥眉不足夸，可斋别自是生涯。闲将西蜀团窠锦，自背南唐落墨花。"
        },
        {
            "标题": "斋中杂题",
            "作者": "陆游",
            "内容": "屯云失南山，三日吹细雨。岁月不贷人，蛙声遽如许！一年复一年，老至不可御。下湿病在脾，余息仅如缕。枯皮裹瘦骨，半属松下土。屋坏要当颠，安能强撑拄！"
        },
        {
            "标题": "栈路书事",
            "作者": "陆游",
            "内容": "危阁闻铃驮，湍流见磑船。汲江人负盎，骑马客蒙毡。梨美来秦地，橙香接楚天。痴顽殊耐事，随处一欣然。"
        },
        {
            "标题": "斋中杂兴",
            "作者": "陆游",
            "内容": "倒掩衡门手自关，老身著布乱书间。有诗尚作清宵祟，无事能妨白日闲。薄暮上楼聊试步，经旬止酒自酡颜。儿曹莫笑衰翁嬾，拟遍淮南大小山。"
        },
        {
            "标题": "詹仲信以山水二轴为寿固辞不可乃各作一绝句谢之 其一 春山",
            "作者": "陆游",
            "内容": "策蹇渡桥春雨馀，乱山缺处草亭孤。不知何许丹青手，画我当年入蜀图。"
        },
        {
            "标题": "斋中杂兴",
            "作者": "陆游",
            "内容": "八十颓龄安所归？萧然终日掩柴扉。清心始信幽栖乐，穷理方知俗学非。山果满筐猿食足，石泉通笕药苗肥。衰翁莫道浑无事，扫叶归来又落晖。"
        },
        {
            "标题": "斋中杂题",
            "作者": "陆游",
            "内容": "湖水日益长，柳色日益深。好鸟西山来，飞鸣过前林。年华挽不留，陈迹旷难寻。花开少共赏，酒熟惟孤斟。王谢今编氓，曲水空山阴。一樽欲吊古，已矣子何心？"
        },
        {
            "标题": "斋中杂兴十首以丈夫贵壮健惨戚非朱颜为韵 其八",
            "作者": "陆游",
            "内容": "扁舟东下峡，日月去若飞。当时笔砚旧，久已晨星稀。\n俊逸如伯浑，简诣如知几。天高鬼神恶，回首万事非。\n我欲溯黄牛，买屋居青衣。九原不可作，哀哉谁与归。"
        },
        {
            "标题": "斋中杂兴十首以丈夫贵壮健惨戚非朱颜为韵",
            "作者": "陆游",
            "内容": "士生学六经，是为圣人徒。处当师颜原，出当致唐虞。斯文阵堂堂，临敌独援枹。异端满天下，一扫可使无。乃知立事功，先要定规模。彼虽力移山，安能夺匹夫！"
        },
        {
            "标题": "占城棕竹拄杖",
            "作者": "陆游",
            "内容": "参云气压葛陂龙，跨海来扶笠泽翁。八十尚思行脚在，与君处处现神通。"
        },
        {
            "标题": "斋中杂兴十首以丈夫贵壮健惨戚非朱颜为韵 其三",
            "作者": "陆游",
            "内容": "公议在天下，如人有元气。平居失护养，一旦可胜讳。\n神丹卒难求，百疾起如猬。奄奄息仅属，熟视吁可畏。\n大义在春秋，遗迹悲汉魏。君看徐孺子，底物视富贵。"
        },
        {
            "标题": "斋中杂兴十首以丈夫贵壮健惨戚非朱颜为韵 其五",
            "作者": "陆游",
            "内容": "馀龄垂八十，虽惫犹强饭。正如老病马，风沙时一喷。\n玉关眇何许，道里何啻万。目中堠历历，欲进不能寸。\n矫首望秋空，徒羡霜鹘健。薶骨亦何悲，吾非麒麟楦。"
        },
        {
            "标题": "斋中杂兴十首以丈夫贵壮健惨戚非朱颜为韵",
            "作者": "陆游",
            "内容": "闲居寂无客，柴门昼常关。孤舟小於叶，放浪烟水间。树暗杨梅村，露下白莲湾，钓鱼樵风泾，买酒石帆山，向来支许辈，恐亦无此闲。道逢若耶叟，握手开苍颜。"
        },
        {
            "标题": "斋中杂兴十首以丈夫贵壮健惨戚非朱颜为韵",
            "作者": "陆游",
            "内容": "昔我自蜀归，耆旧已凋丧。後来二三公，尚慰天下望。千里一纸书，殷懃问亡恙。呜呼亦已矣，遗语寄悲怆。我亦迫桑榆，便恐无辈行。夜窗对青灯，力惫心尚壮。"
        },
        {
            "标题": "赠拄杖",
            "作者": "陆游",
            "内容": "历险横空捷有神，得来元自剡溪滨。同为万里江湖客，共见三生风月身。不怕云中伴凫舄，只愁雨後长龙鳞。何妨更悟无生理，露柱灯笼一话新。"
        },
        {
            "标题": "斋中杂兴十首以丈夫贵壮健惨戚非朱颜为韵",
            "作者": "陆游",
            "内容": "扁舟东下硖，日月去若飞。当时笔砚旧，久已晨星稀。俊逸如伯浑，简诣如知几，天高鬼神恶，回首万事非。我欲泝黄牛，买屋居青衣，九原不可作，哀哉谁与归？"
        },
        {
            "标题": "斋中闻急雨",
            "作者": "陆游",
            "内容": "一味疏慵养不才，饭蔬亦已罢衔杯。衡茆终日人声绝，卧听芭蕉报雨来。"
        },
        {
            "标题": "斋中读书罢有感",
            "作者": "陆游",
            "内容": "少时学问苦匆匆，弦诵光阴转手空。圣域渊源虽自力，故交零落与谁同？荒村莫恨身垂老，後世元知论自公。但掩斋扉凭曲几，忘忧正在寂寥中。"
        },
        {
            "标题": "斋中夜坐有感",
            "作者": "陆游",
            "内容": "荒山为城溪作壕，风鼓巨木声翻涛。鸱枭乘屋弹不去，狐狸欺人怒竖毛。雨来红鹤更可恶，争巢一似婴儿号。城孤屋老草木茂，正坐人少此辈豪。急呼五百具畚锸，欲掀窟穴穷腥臊。忽然语罢却自笑，残年何至与汝鏖。浣花江色绿如黛，春波艳艳浮轻舠。行当系缆柳阴下，仰听莺语倾香醪。"
        },
        {
            "标题": "斋中杂题",
            "作者": "陆游",
            "内容": "小醉微吟过一春，人间侬是最闲人。龟毛拂子长三尺，拈起风光处处新。"
        },
        {
            "标题": "晚晴",
            "作者": "陆游",
            "内容": "今年秋多阴，殊未决丰歉。时时云一片，复作雨数点。晚来晴颇牢，天宇碧如染，微风过林梢，斜日在山崦。农家筑场罢，竭作事收歛。贪睡吾可惭，斋扉昼常掩。"
        },
        {
            "标题": "斋中杂兴十首以丈夫贵壮健惨戚非朱颜为韵 其九",
            "作者": "陆游",
            "内容": "荷锄草堂东，艺花二百株。春风一朝来，白白兼朱朱。\n南列红薇屏，北界绿芋区。偃蹇双松老，森耸万竹臞。\n馀地不忍茀，插援引瓠壶。何当拂东绢，画作山园图。"
        },
        {
            "标题": "赠竹十韵",
            "作者": "陆游",
            "内容": "放翁小筑湖西偏，虚窗曲槛无炎天。人间乃有真富贵，遶舍十万碧玉椽。连林娟娟泫清露，高枝袅袅摇苍烟。常忧俗客触新粉，屡戒园丁伤逸鞭。凉生尊斝消午醉，声撼窗扉惊昼眠。春残斸土得美茁，气压卿相食万钱。尔来作吏若堕阱，每一梦到心凄然。还家再见却惝怳，尘土何地从臞仙？囊中幸藏餐玉法，欲屏万事相周旋。更当待月出东岭，坐石泠泠挥响泉。"
        },
        {
            "标题": "斋中杂兴十首以丈夫贵壮健惨戚非朱颜为韵",
            "作者": "陆游",
            "内容": "公议在天下，如人有元气。平居失护养，一旦可胜讳。神丹卒难求，百疾起如蝟。奄奄息仅属，熟视吁可畏。大义在春秋，遗迹悲汉魏。君看徐孺子，底物视富贵。"
        },
        {
            "标题": "昼卧",
            "作者": "陆游",
            "内容": "秋暑侵人气力微，烧香高枕掩斋扉。弄姿野蘤晴犹敛，作态江云晚未归。身外极知皆梦事，世间随处有危机。故山松菊今何似，晚矣渊明悟昨非。"
        },
        {
            "标题": "斋居书事",
            "作者": "陆游",
            "内容": "慵养金丹换鬓须，微霜正要称清癯。平生风露充蝉腹，到处云山寄鹤躯。道室焚香勤守白，虚窗点易静研朱。自知世事难谐偶，不待幽人夜见呼。"
        },
        {
            "标题": "张季长学士自兴元遣人来因询梁益间事怅然有",
            "作者": "陆游",
            "内容": "长记残春入蜀时，嘉陵江上雨霏微。垂头驴瘦悲铃驮，截道狐奔脱猎围。晓度市桥花欲语，晚投山驿石能飞。杜鹃言语元无据，悔作东吴万里归。"
        },
        {
            "标题": "斋中杂兴二首 其一",
            "作者": "陆游",
            "内容": "八十颓龄安所归，萧然终日掩柴扉。清心始信幽栖乐，穷理方知俗学非。\n山果满筐猿食足，石泉通笕药苗肥。衰翁莫道浑无事，扫叶归来又落晖。"
        },
        {
            "标题": "张功甫许见访以诗坚其约",
            "作者": "陆游",
            "内容": "零落汀苹露气清，北窗昨夜已秋声。书来屡有入东约，坐上极思虚左迎。激烈哦诗殷金石，纵横落笔走蛟鲸。吾曹此事期千载，老眼相逢剩要惊。"
        },
        {
            "标题": "寄子虡",
            "作者": "陆游",
            "内容": "老自安故乡，况复触罪罟；五年三奉祠，每请幸听许。贫家似破屋，随事且撑拄，虽殊乞墦肉，已近掘野鼠。平生胆力薄，不敢犯张禹。有时一言失，恐惧气如缕。念此思挂冠，白首冀安处。吾儿哀乃翁，岁暮忍羁旅。何时得斗粟，归舍聊共煮。便草北关书，乞骸归卒伍。"
        },
        {
            "标题": "张功甫许见访以诗坚其约",
            "作者": "陆游",
            "内容": "零落汀蘋露气清，北窗昨夜已秋声。书来屡有入东约，坐上极思虚左迎。\n激烈哦诗殷金石，纵横落笔走蛟鲸。吾曹此事期千载，老眼相逢剩要惊。"
        },
        {
            "标题": "醉题",
            "作者": "陆游",
            "内容": "生来避世傲公卿，海内无人识姓名。九节筇边秋万里，长明灯下雨三更。心安白发何劳扫，药熟黄金固可成。只待蓬壼赋诗罢，却来京洛看升平。"
        },
        {
            "标题": "赠僧",
            "作者": "陆游",
            "内容": "长明灯下三更雨，旦过寮前万里身。正使未能超佛祖，也应小胜市朝人。"
        },
        {
            "标题": "长木晚兴",
            "作者": "陆游",
            "内容": "沮水嶓山名古今，聊将行役当登临。断桥烟雨梅花瘦，绝涧风霜槲叶深。末路清愁常衮衮，残冬急景易駸駸。故巢东望知何处，空羡归鸦解满林。"
        },
        {
            "标题": "长汀道中",
            "作者": "陆游",
            "内容": "晚过长汀驿，溪山乃尔奇！老夫惟坐啸，造物为陈诗。鸟送穿林语，松垂拂涧枝。凭鞍久忘发，不是马行迟。"
        },
        {
            "标题": "中春连日得雨雷亦应候",
            "作者": "陆游",
            "内容": "谁言白首意低摧，老子逢春亦乐哉！犁畔方吹社公雨，垄头又转阿香雷。睡余支枕听莺语，醉里题窗记燕来。更有山家堪喜事，吾孙上树欲千回。"
        },
        {
            "标题": "长饥",
            "作者": "陆游",
            "内容": "病卧穷閰负圣时，本来吾道合长饥。朝不及夕未妨乐，死何如生行自知。早年羞学仗下马，末路幸似泥中龟。烟波一叶会当逝，吹笛高人有素期。"
        },
        {
            "标题": "长歌行",
            "作者": "陆游",
            "内容": "不羡骑鹤上青天，不羡峨冠明主前，但愿少赊死，得见平胡年。一朝胡运衰，送死桑乾川，胡星澹无光，龙庭为飞烟。西琛过葱岭，东戍踰朝鲜，巍巍天王都，九鼎奠涧瀍，万国朝未央，玉帛来联翩。黄头汝小丑，污我王会篇。尽诛非无名，不足烦戈鋋，还汝以旧职，牧羊辽海边。"
        },
        {
            "标题": "长饥",
            "作者": "陆游",
            "内容": "病卧穷阎负圣时，本来吾道合长饥。朝不及夕未妨乐，死何如生行自知。\n早年羞学仗下马，末路幸似泥中龟。烟波一叶会当逝，吹笛高人有素期。"
        },
        {
            "标题": "丈人观",
            "作者": "陆游",
            "内容": "黄金篆书扁朱门，夹道巨竹屯苍云。崖岭划若天地分，千柱耽耽压其垠。缨冠肃谒丈人君，广殿空庭吹宝熏。摩挲画墙手为皲，异哉山夔与土羵。物怪齾齾冠丘坟，仙人佩玉杂帨＊。手整貂冠最不群，欲去不忍恨日曛。道翁采药昼夜勤，松根茯苓获兼斤。人芝植立强骨筋，狗杞群吠声狺狺。山炉小甄吹幽芬，朱颜不饮常自醺。我亦宿诵五千文，一念之差堕世纷。逝将从翁走如麋，隐书秘诀何由闻？"
        },
        {
            "标题": "赵将军",
            "作者": "陆游",
            "内容": "我梦游太华，云开千仞青。擘山泻黄河，万古仰巨灵。往者祸乱初，氛祲干太宁。岂无卧云龙，一起奔风霆。时事方错谬，三秦尽膻腥。山河销王气，原野失大刑。将军散发去，短剑斸茯苓。定知三峰上，烂醉今未醒。"
        },
        {
            "标题": "丈亭遇老人长眉及肩欲就之语忽已张帆吹笛而",
            "作者": "陆游",
            "内容": "飒飒长眉绿覆肩，欲推寿数意茫然。若非楚国庚寅岁，定是尧时丙子年。铜笛一声惊宿鹭，蒲帆数幅破晴烟。遥知乘醉江湖去，黄鹤楼头又放颠。"
        },
        {
            "标题": "招客看山",
            "作者": "陆游",
            "内容": "今日清明宜看山，约君来上钓鱼船。微云点破尚堪恨，何况城中尘涨天。"
        },
        {
            "标题": "赵彦肤修撰挽辞",
            "作者": "陆游",
            "内容": "朝路英声早，宗盟宿望尊。讌谈推酝藉，大笔擅雄浑。许国心犹壮，安边策具存。凄凉故时客，痛哭望秋原。"
        },
        {
            "标题": "折墨",
            "作者": "陆游",
            "内容": "鸾胶捣松烟，成此金石姿，虽以刚故折，挺特终不移。微功在简册，敢惜身蹈危。虽非破砚文，永世亦有辞。"
        },
        {
            "标题": "排闷",
            "作者": "陆游",
            "内容": "残雪融成雨，寒灯结作花。睡稀听啮鼠，坐久送栖鸦。食似开僧钵，居如寓店家。余年不须问，即此是生涯。"
        },
        {
            "标题": "遣兴",
            "作者": "陆游",
            "内容": "老子痴顽愦转蓬，残年嬾复问穷通。赦书虽未除诗债，盟府犹当策酒功。桐岭市回人踏月，柘冈月落鸟呼风。浮生触处无真实，岂独南柯是梦中。"
        },
        {
            "标题": "照潺湲阁下池水",
            "作者": "陆游",
            "内容": "平生不镊白，霜雪满鬓眉。照水默自笑，已迫沟壑期。慨然念归休，不计妻子饥；渠饥亦有命，我节讵可移？自我来桐江，实无负惸嫠，谗波如崩山，孤迹则已危。陆子定何人，正恐君未知。午枕梦剡曲，秋风吹钓丝。"
        },
        {
            "标题": "遣兴",
            "作者": "陆游",
            "内容": "老子痴顽惯转蓬，残年懒复问穷通。赦书虽未除诗债，盟府犹当策酒功。\n桐岭市回人踏月，柘冈月落鸟呼风。浮生触处无真实，岂独南柯是梦中。"
        },
        {
            "标题": "枕上感怀",
            "作者": "陆游",
            "内容": "五更揽辔山路长，老大诵书声琅琅。古人已死心则在，度越秦汉窥虞唐。\n三更投枕窗月白，老夫哦诗声啧啧。渊源雅颂吾岂敢，屈宋藩篱或能测。\n一代文章谁汝数，老不能闲真自苦。君王虽赏于蔿于，无奈宫中须羯鼓。"
        },
        {
            "标题": "枕上感怀",
            "作者": "陆游",
            "内容": "五更揽辔山路长，老夫诵书声琅琅；古人已死心则在，度越秦汉窥虞唐。三更投枕窗月白，老夫哦诗声啧啧。渊源雅颂吾岂敢，屈宋藩篱或能测。一代文章谁汝数？老不能闲真自苦。君王虽赏于蒍于，无奈宫中须羯鼓！"
        },
        {
            "标题": "枕上二首 其一",
            "作者": "陆游",
            "内容": "青丝玉井辘轳声，露叶风枝鹎鵊鸣。造物未容闲到死，又从枕上得诗情。"
        },
        {
            "标题": "枕上闻急雨",
            "作者": "陆游",
            "内容": "酒病羁愁一洗空，长歌高枕雨声中。传闻溪港深三尺，明日扁舟处处通。"
        },
        {
            "标题": "真珠帘·灯前月下嬉游处",
            "作者": "陆游",
            "内容": "灯前月下嬉游处。向笙歌、锦绣丛中相遇。彼此知名，才见便论心素。浅黛娇蝉风调别，最动人、时时偷顾。归去。想闲窗深院，调弦促柱。乐府初翻新谱。漫裁红点翠，闲题金缕。燕子入帘时，又一番春暮。侧帽燕脂坡下过，料也记、前年崔护。休诉。待从今须与，好花为主。"
        },
        {
            "标题": "枕上闻急雨",
            "作者": "陆游",
            "内容": "枕上雨声如许奇，残荷丛竹共催诗。唤回二十三年梦，灯火云安驿里时。"
        },
        {
            "标题": "枕上偶成",
            "作者": "陆游",
            "内容": "放臣不复望修门，身寄江头黄叶村。酒渴喜闻疏雨滴，梦回愁对一灯昏。河潼形胜宁终弃？周汉规模要细论。自恨不如云际雁，南来犹得过中原。"
        },
        {
            "标题": "枕上作",
            "作者": "陆游",
            "内容": "一室幽幽梦不成，高城传漏过三更。孤灯无焰穴鼠出，枯叶有声邻犬行。壮日自期如孟博，残年但欲慕初平。不然短楫弃家去，万顷松江看月明。"
        },
        {
            "标题": "枕上闻雨声",
            "作者": "陆游",
            "内容": "小雨廉纤不濡土，忽闻檐溜喜无穷。断知不作西山饿，多稼如云在眼中。"
        },
        {
            "标题": "枕上作",
            "作者": "陆游",
            "内容": "萧萧白发卧扁舟，死尽中朝旧辈流。万里关河孤枕梦，五更风雨四山秋。郑虔自笑穷耽酒，李广何妨老不侯。犹有少年风味在，吴牋著句写清愁。"
        },
        {
            "标题": "枕上作时闻临海四明皆大水",
            "作者": "陆游",
            "内容": "抚枕时时犹叹欷，厄穷已极畏凶饥。雨声淅沥孤斋冷，客梦萧条万里归。山邑风雷移蜃穴，海城水潦半民扉。如云秋稼方相贺，一饱还忧与愿违。"
        },
        {
            "标题": "正月六日作",
            "作者": "陆游",
            "内容": "上天四序分寒燠，以渐相寻不相渎。今年立春七日耳，暖景温风何迫促。群蛙怒鸣蚊蚋出，蚍蜉插翅飞满屋。儿童便欲觅团扇，我亦汗垢思汤沐。山坡梅花常恨晚，一夕开尽如雪谷。篱边已放桃蕊红，庭下顿长萱芽绿。小人识浅喜欲舞，轻衫冷饼相追逐。春深疠鬼不贷人，此暖但忧非汝福。"
        },
        {
            "标题": "正旦後一日",
            "作者": "陆游",
            "内容": "七十今年是，连朝乐未休。比邻更颂祷，亲党共迟留。羊映红缠酒，花簪绛帕头。从今日有喜，农事起西畴。"
        },
        {
            "标题": "雨夜",
            "作者": "陆游",
            "内容": "一雨遂通夕，安眠失百忧。窗扉淡欲晓，枕簟凛生秋。画烛争棋道，金尊数酒筹。依然锦城梦，忘却在南州。"
        },
        {
            "标题": "真珠帘",
            "作者": "陆游",
            "内容": "灯前月下嬉游处。向笙歌、锦绣丛中相遇。彼此知名，才见便论心素。\n浅黛娇蝉风调别，最动人、时时偷顾。归去。想闲窗深院，调弦促柱。"
        },
        {
            "标题": "小室",
            "作者": "陆游",
            "内容": "小室仅容膝，焚香观昨非。出门宁有碍？知我正须希。霜橘争棋乐，仙壶卖药归。平生钓竿手，不解叩黄扉。"
        },
        {
            "标题": "即事",
            "作者": "陆游",
            "内容": "还乡吴语熟，伏枕越吟悲。接客寒温简，过邻几杖随。独嗟亲旧少，不觉岁时移。陌上人争看，风欹白接篱。"
        },
        {
            "标题": "山亭",
            "作者": "陆游",
            "内容": "风恶阑回雨，天寒勒住花。寻幽扶楖栗，息倦倚槎牙。分韵僧吟苦，争棋客笑哗。相逢仍草草，归路并山斜。"
        },
        {
            "标题": "真珠帘",
            "作者": "陆游",
            "内容": "灯前月下嬉游处。向笙歌、锦绣丛中相遇。彼此知名，才见便论心素。浅黛娇蝉风调别，最动人、时时偷顾。归去。想闲窗深院，调弦促柱。\n\n乐府初翻新谱。漫裁红点翠，闲题金缕。燕子入帘时，又一番春暮。侧帽燕脂坡下过，料也记、前年崔护。休诉。待从今须与，好花为主。"
        },
        {
            "标题": "枕上口占三首 其二",
            "作者": "陆游",
            "内容": "蹋雨敲门觅季夷，襞笺同和仲高诗。回思五十年前事，恰似今宵梦里时。"
        },
        {
            "标题": "正月五日出游",
            "作者": "陆游",
            "内容": "久作闲人不惯愁，新春天气更清柔。未为辽海千年别，且继斜川五日游。细柳拂头穿野径，落梅黏袖上渔舟。此身定去神仙近，倚遍江南卖酒楼。"
        },
        {
            "标题": "纸合午睡",
            "作者": "陆游",
            "内容": "黄紬被暖青毡稳，纸合油窗晚更妍。一饱无营睡终日，自疑身在结绳前。"
        },
        {
            "标题": "之广都憩铁像院",
            "作者": "陆游",
            "内容": "岁暮天苦寒，风雨复乘之。道边得古寺，欣然具晨炊。瘦树立中庭，断蔓络短篱。小僧为返炉，童子烧槁枝。坐令手足柔，髭间失冰凘。敬礼龛中像，尽读庑下碑。少年志四方，故里了不思;晚知行路难，更觉游子悲。一官始巴（上棘下火），剡曲归何时。置之勿复道，烂醉忘天涯。"
        },
        {
            "标题": "直舍独坐思成都",
            "作者": "陆游",
            "内容": "锦城花絮送吴船，屈指东归又几年。群玉峰头身老矣。百花潭上梦依然。青衫尚记称狂客，白发宁知作老僊？所恨酒肠非复昔，闲游空负杖头钱。"
        },
        {
            "标题": "纸合午睡",
            "作者": "陆游",
            "内容": "纸合砖炉火一杴，断香欲出碍蒲帘。放翁不管人闲事，睡味无穷似蜜甜。"
        },
        {
            "标题": "纸墨皆渐竭戏作",
            "作者": "陆游",
            "内容": "官库谁能饷陟厘？汉宫无复赐隃麋。不如扫尽书生事，闲伴儿童竹马嬉。"
        },
        {
            "标题": "致仕後述怀",
            "作者": "陆游",
            "内容": "昔自台郎斥，频年困负薪。四叨优老禄，十送故乡春。衰瘁宁知活？萧条敢厌贫。惟思逢乐岁，击壤学尧民。"
        },
        {
            "标题": "致仕後即事",
            "作者": "陆游",
            "内容": "问门前客元无迹，谀墓中人本不工。犹有邻僧能送米，未妨窃比玉川公。"
        },
        {
            "标题": "致仕後即事",
            "作者": "陆游",
            "内容": "白发三朝执戟郎，赐骸偶值岁丰穰。村东已种千畦麦，舍北新添百本桑。"
        },
        {
            "标题": "致仕後述怀",
            "作者": "陆游",
            "内容": "弹冠绍兴末，解组庆元中。灩澦危涂过，邯郸幻境空。闲传相牛法，醉挟斗鸡翁。冲雨归来晚，山花满笠红。"
        },
        {
            "标题": "致仕後即事",
            "作者": "陆游",
            "内容": "清静全胜欲界天，逍遥不减地行仙。众中莫怪人嫌老，十五年前本命年。"
        },
        {
            "标题": "致仕後即事",
            "作者": "陆游",
            "内容": "沉绵分已饯余生，造物苛留未遣行。今日下床还健在，一编来就小窗明。"
        },
        {
            "标题": "致仕後即事",
            "作者": "陆游",
            "内容": "一盂麦饭掩柴关，坐久不堪腰脚顽。拖得瘦藤闲信步，小桥东北望螺山。"
        },
        {
            "标题": "致仕後即事",
            "作者": "陆游",
            "内容": "敕过鸾台凤阁来，清晨初拆驿书开。绣箱香案迎门拜，身著朝衫止此回。"
        },
        {
            "标题": "致仕後述怀",
            "作者": "陆游",
            "内容": "店店容赊酒，家家可乞浆。白陂时雨足，绿树午阴凉。病为休官减，门缘谢客荒。今朝遇邻叟，满意说丰穰。"
        },
        {
            "标题": "治心",
            "作者": "陆游",
            "内容": "治心无他法，要使百念空。秋毫作其间，有若海飓风。飓风孰能止，三日力自穷；我徐蹑其後，杲杲日出东。向来一噫者，毕竟谁为雄？万里静海氛，一望开天容。会从安期生，高会蓬莱宫。"
        },
        {
            "标题": "致仕後述怀",
            "作者": "陆游",
            "内容": "壮岁江湖去，还朝六十余。辈流俱已尽，勋业固知疏。遽走宁黔突，长闲祗荷锄。如今更何憾，终作爱吾庐。"
        },
        {
            "标题": "致仕後述怀",
            "作者": "陆游",
            "内容": "韦布还初服，蓬蒿卧故庐。所惭犹火食，更恨未巢居。叱叱驱黄犊，行行跨白驴。交亲各强健，不必问何如。"
        },
        {
            "标题": "致仕後即事",
            "作者": "陆游",
            "内容": "山村处处晴收麦，邻曲家家什晒丝。正用此时身得谢，十分寿酒不须辞。"
        },
        {
            "标题": "置酒梅花下作短歌",
            "作者": "陆游",
            "内容": "岁月不贷人，绿发成华颠。此生几两屐，念之每凄然。我本尘外客，已绝区中缘，惟当及未死，勤醉梅花前。瘦影写微月，疏枝横夕烟，偃蹇岩壑间，欲与松忘年。岂亦薄世俗，忽逐天风翩。吾诗不徒歌，持配湘娥弦。"
        },
        {
            "标题": "致仕後即事",
            "作者": "陆游",
            "内容": "一生病鹤寄樊笼，此去鸿冥万里空。未论蓴羹与羊酪，新粳要胜太仓红。"
        },
        {
            "标题": "致仕後述怀",
            "作者": "陆游",
            "内容": "生理虽贫甚，胸中颇浩然。常辞问字酒，屡却作碑钱。宁有骆堪鬻，尚无车可悬。小须梅雨霁，散发醉江天。"
        },
        {
            "标题": "致仕後即事",
            "作者": "陆游",
            "内容": "休官拜命不胜荣，墨湿黄新照眼明。络绎交亲来作贺，羊腔酒担拥柴荆。"
        },
        {
            "标题": "致仕後即事",
            "作者": "陆游",
            "内容": "多事车前要八驺，老人惟与一藤游。未教变化为龙去，更踏人间万里秋。"
        },
        {
            "标题": "致仕後即事",
            "作者": "陆游",
            "内容": "不嫌鸡瘦浊醪酸，草草杯盘具亦难。食指忽摇方窃喜，小儿来请赛鄱官。"
        },
        {
            "标题": "致仕後即事",
            "作者": "陆游",
            "内容": "湘湖蓴菜胜羊酪，项里杨梅敌荔枝。八帙开来今过半，一杯引满若为辞。"
        },
        {
            "标题": "致仕後即事",
            "作者": "陆游",
            "内容": "归耕所愿杂民编，乍脱朝衫喜欲颠。但得吾儿能力穑，不请半俸更超然。"
        },
        {
            "标题": "中春偶书",
            "作者": "陆游",
            "内容": "邻曲祈蚕候，陂塘浸种时。春寒薪炭觉，雨霁鼓钟知。驴瘦冲泥怯，鱼惊食钓迟。衰翁一味嬾，耕养媿吾儿。"
        },
        {
            "标题": "舟中夕望",
            "作者": "陆游",
            "内容": "船掠湖堤不入城，葛巾羽扇试春行。女墙迤逦横轻霭，佛阁峥嵘倚晚晴。树冒藤花堆故绣，风吹莺语送新声。细思造物何由报，遣作闲人过此生。"
        },
        {
            "标题": "种蔬",
            "作者": "陆游",
            "内容": "老翁老去尚何言，除却翻书即灌园。处处移蔬乘小雨，时时拾砾绕颓垣。江乡地暖根常茂，旱岁虫生叶未繁。四壁愈空冬祭近，更催稚子牧鸡豚。"
        },
        {
            "标题": "仲夏风雨不已",
            "作者": "陆游",
            "内容": "南陌东阡自在身，一年节物几番新。鲥鱼出后莺花闹，梅子熟时风雨频。\n冠盖敢同修禊客，桑麻不减避秦人。夕阳更有萧然处，照影清溪整葛巾。"
        },
        {
            "标题": "种菜",
            "作者": "陆游",
            "内容": "老农饭粟出躬耕，扪腹何殊享大烹。吴地四时常足菜，一番过後一番生。"
        },
        {
            "标题": "中夜苦寒",
            "作者": "陆游",
            "内容": "困穷全素节，羸老愈刚肠。报国永无日，饭蔬那自伤。布衾如铁冷，冬夜抵年长。推枕歌梁甫，中庭月似霜。"
        },
        {
            "标题": "仲冬书事",
            "作者": "陆游",
            "内容": "边头无警少铃声，病得新霜亦已平。赤脚听蛩勤夜绩，苍头租犊待冬耕。发奁双兔骈头卧，溢榼芳醪彻底清。里巷纷纷夸节物，春盘傩鼓渐关情。"
        },
        {
            "标题": "中庭纳凉",
            "作者": "陆游",
            "内容": "散发江天嬾出游，衡门日落锁梧楸。火云突兀方蒸暑，银汉纵横已报秋。熠熠露萤黏径草，冬冬漏鼓下谯楼。追凉明日无奇策，聊向林间卜雨鸠。"
        },
        {
            "标题": "中庭纳凉",
            "作者": "陆游",
            "内容": "红映衡门夕照明，翠浮村巷暝烟生。摇摇楸线风初紧，颭颭荷盘露欲倾。数酌浊醪留客醉，一编疑义与儿评。须臾散去人声寂，独数城头长短更。"
        },
        {
            "标题": "仲夏风雨不已",
            "作者": "陆游",
            "内容": "南陌东阡自在身，一年节物几番新。鲥鱼出後莺花闹，梅子熟时风雨频。冠盖敢同修禊客，桑麻不减避秦人。夕阳更有萧然处，照影清溪整葛巾。"
        },
        {
            "标题": "中夜起出门月露浩然归坐灯下有赋",
            "作者": "陆游",
            "内容": "月白万瓦霜，露重四山雨。开门忽惊叹，秋色已如许！去蜀如昨日，坐阅四寒暑。无才屏朝迹，有罪宜野处。平生万里心，收歛卧环堵。朱颜逝不留，白发生几缕？人言尺蠖屈，要有黄鹄举。功名非老事，岁晚忍羁旅。"
        },
        {
            "标题": "种菜",
            "作者": "陆游",
            "内容": "菜把青青间药苗，豉香盐白自烹调。须臾彻案呼茶碗，盘箸何曾觉寂寥？"
        },
        {
            "标题": "种桑",
            "作者": "陆游",
            "内容": "孔明百亩桑，景略十具牛，岂无子孙念，饱暖自可休。种桑吾庐西，微径出南陌，三月叶暗园，四月葚可摘。戴胜枝上鸣，仓庚叶间飞，飞鸣各自得，人生胡不归？归家力农桑，慎莫怨贫贱，婚嫁就比邻，死生长相见。"
        },
        {
            "标题": "种秫",
            "作者": "陆游",
            "内容": "种秫供留客，移花待探春。愁边开乐国，闹里作闲身。鬓发今如此，头颅莫问人。白鸥非避俗，野性自难驯。"
        },
        {
            "标题": "中庭纳凉二首 其二",
            "作者": "陆游",
            "内容": "散发江天懒出游，衡门日落锁梧楸。火云突兀方蒸暑，银汉纵横已报秋。\n熠熠露萤黏径草，鼕鼕漏鼓下谯楼。追凉明日无奇策，聊向林间卜雨鸠。"
        },
        {
            "标题": "忠州醉归舟中作",
            "作者": "陆游",
            "内容": "耿耿船窗灯火明，东楼饮罢恰三更。不堪酒渴兼消渴，起听江声杂雨声。垂首道涂悲骥老，满怀风露觉蝉清。兰亭禹庙山如画，安得飘然送此生？"
        },
        {
            "标题": "重示",
            "作者": "陆游",
            "内容": "笃学仁何远，穷居道亦行。能充气刚大，谁蔽性光明？家世艰难业，乡闾宿昔情。岁残相劳苦，惟是语春耕。"
        },
        {
            "标题": "重九後风雨不止遂作小寒",
            "作者": "陆游",
            "内容": "病躯剩喜即新秋，残暑无端抵死留。风雨扫除虽一快，凋年摇落已堪愁。"
        },
        {
            "标题": "重九後风雨不止遂作小寒",
            "作者": "陆游",
            "内容": "菊枝欹倒不成丛，井上梧桐叶半空。射虎南山无复梦，雨蓑烟艇伴渔翁。"
        },
        {
            "标题": "腊月十四日雨",
            "作者": "陆游",
            "内容": "岁晚深居懒出游，小窗终日寄悠悠。雨声到枕助诗律，花气袭衣生客愁。\n残齿不堪添臲卼，瘦肩转复觉飕飗。春前一雪犹关念，安得琼瑶积瓦沟。"
        },
        {
            "标题": "重九後风雨不止遂作小寒",
            "作者": "陆游",
            "内容": "夜长稚子添书课，霜近衰翁忆醉乡。尽道吴中时节晚，菊花也有一枝黄。"
        },
        {
            "标题": "春雨",
            "作者": "陆游",
            "内容": "江头一夜雨，晓路无新花。我今为陈人，感此重叹嗟。羲和挟两曜，疾走不可遮。古今俛仰间，那暇惜物华。"
        },
        {
            "标题": "重九无菊有感",
            "作者": "陆游",
            "内容": "重阳未见一枝菊，它日菊开生我愁。高兴亭中香满把，令人北望忆梁州。"
        },
        {
            "标题": "腊月十四日雨",
            "作者": "陆游",
            "内容": "岁晚深居嬾出游，小窗终日寄悠悠。雨声到枕助诗律，花气袭衣生客愁。残齿不堪添臲卼，瘦肩转复觉飕飀。春前一雪犹关念，安得琼瑶积瓦沟。"
        },
        {
            "标题": "重九不出遣怀",
            "作者": "陆游",
            "内容": "人生各自适飞潜，鱼腹熊蹯岂得兼。并舍晚风传药杵，小窗残日射书签。昏瞳但怪花争坠，衰鬓应无白可添。采菊泛觞终觉嬾，不妨闲卧下疏帘。"
        },
        {
            "标题": "舟中晨起",
            "作者": "陆游",
            "内容": "天宇清寒病体轻，烟波聊复事宵征。橹横舟尾霜如抹，犬走篱根叶有声。萧尹威名空赫赫，班侯智略本平平。不如归结迎神社，长笛圜鼙送此生。"
        },
        {
            "标题": "舟中遣兴",
            "作者": "陆游",
            "内容": "湖海渺云涛，浮家得养高。方床展蕲簟，短褐束郿绦。酒里亦何好，人间聊可逃。酣歌柂楼底，万事一秋豪。"
        },
        {
            "标题": "舟中口占",
            "作者": "陆游",
            "内容": "养生妙理本平平，未可常谈笑老生。业力顿消知学进，人情愈薄喜身轻。鹤雏日长丹砂顶，岩溜时闻玉佩声。最是扁舟暮归处，一川风月远相迎。"
        },
        {
            "标题": "舟行钱清柯桥之间",
            "作者": "陆游",
            "内容": "逾年梦想会稽城，喜挂高帆浩荡行。未见东西双白塔，先经南北两钱清。儿童鼓笛迎归舰，父老壶觞叙别情，想到吾庐犹未夜，竹间正看夕阳明。"
        },
        {
            "标题": "重午",
            "作者": "陆游",
            "内容": "叶底榴花蹙绛缯，街头初卖苑池冰。世间各自有时节，萧艾著冠称道陵。"
        },
        {
            "标题": "舟中记梦",
            "作者": "陆游",
            "内容": "石帆山下一渔翁，风雨萧萧卧短篷。幽梦觉时还自笑，阆州城北看蚕丛。"
        },
        {
            "标题": "舟过道士庄",
            "作者": "陆游",
            "内容": "江蓠芳杜满沙汀，道士庄前酒半醒。上下风烟还竟日，往来鱼鸟各忘形。归人薄晚常争渡，病叶先秋亦自零。兴欲尽时犹小住，北村渔火看青荧。"
        },
        {
            "标题": "舟过玉津",
            "作者": "陆游",
            "内容": "玻瓈江上送残春，叠鼓催帆过玉津。蜀苑莺花初破梦，巴山风月又关身。\n幅巾久已忘朝帻，短剑惟思隐市尘。莫倚诸公容此老，西曹那许吐车茵。"
        },
        {
            "标题": "舟行至织女潭",
            "作者": "陆游",
            "内容": "橹枝摇碎碧琉璃，织女潭东白塔西。带犊吴牛依茂樾，添巢海燕啄新泥。山溪曲折遥通谷，沙水淙潺各赴溪。犹恨儿曹不同载，一尊他日要重携。"
        },
        {
            "标题": "舟行戏书",
            "作者": "陆游",
            "内容": "世事无穷膏火煎，羁魂病骨久羸然。觉时不及梦差乐，死去始嗟生可怜。慷慨知非请缨日，推移忽及挂冠年。扬帆海浦差强意，卧看秋涛蹴远天。"
        },
        {
            "标题": "舟中遣怀",
            "作者": "陆游",
            "内容": "三黜归来结草庐，平生狂态扫无余。但思下帷授老子，那复骑牛读汉书。历历旧游浑似梦，萧萧残发不胜梳。闲中事业君知否？不把渔竿即荷鉏。"
        },
        {
            "标题": "舟中感怀三绝句呈太傅相公兼简岳大用郎中 其一",
            "作者": "陆游",
            "内容": "浪中鞺鞳雨声寒，孤梦初回烛半残。甲子一周胡未灭，关山还带泪痕看。"
        },
        {
            "标题": "舟中咏落景余清晖轻桡弄溪渚之句盖孟浩然耶",
            "作者": "陆游",
            "内容": "秦皇酒瓮边，古有钓鱼矶；我来必竟日，时挈双鲤归。白鹭真可人，常先孤棹飞。高咏江练句，今人忆玄晖。"
        },
        {
            "标题": "昼睡",
            "作者": "陆游",
            "内容": "体中小不佳，惟睡可以休。睡美自成梦，去为万里游。万里游尚可，乃复有得丧。漂摇一叶舟，抓舞千重浪。午鸡忽惊起，向梦安在哉？童子解原梦，篝火具茶杯。"
        },
        {
            "标题": "昼卧初起书事",
            "作者": "陆游",
            "内容": "岁华病思两侵寻，静看槐楸转午阴。待睡不来聊小憩，毁诗未就且长吟。还山久洗天涯恨，谢事新谐物外心。忽有故人分禄米，呼儿先议赎雷琴。"
        },
        {
            "标题": "舟中咏落景余清晖轻桡弄溪渚之句盖孟浩然耶",
            "作者": "陆游",
            "内容": "沿溪得茅店，酒旗出柴荆。杖头钱已空，一醉何由成？主人语郑重，手把瓮面清，劝我姑小留，溪鱼亦可烹。"
        },
        {
            "标题": "舟中夜赋",
            "作者": "陆游",
            "内容": "问天乞得不赀身，常作东阡北陌人。买酒不浇胸礌磈，忧时空觉胆轮囷。寓居尚复能栽竹，羁宦悬知正忆蓴。那似石帆山下客，钓船载月泊烟津。"
        },
        {
            "标题": "周洪道招食江西筍归为绝句",
            "作者": "陆游",
            "内容": "色如玉版猫头筍，味抵驼峰牛尾貍。归向妻孥誇至夕，书生寒乞定难醫。"
        },
        {
            "标题": "昼坐",
            "作者": "陆游",
            "内容": "早春风雨暗江干，羔酒狐裘不敌寒。输与蒲龛深袖手，一炉真火养金丹。"
        },
        {
            "标题": "舟中夜坐",
            "作者": "陆游",
            "内容": "风露浩无际，星河淡欲倾。遥知并船客，闻我咏诗声。水鸟横江去，渔舟背月行。神清不成寐，隐几待窗明。"
        },
        {
            "标题": "舟中咏落景余清晖轻桡弄溪渚之句盖孟浩然耶",
            "作者": "陆游",
            "内容": "禹穴探断简，樵风泛清溪。倒影森松桂，避船散凫鷖。尘中有异境，十里青玻璃。高塔忽招人，湖边日未低。"
        },
        {
            "标题": "舟中有赋",
            "作者": "陆游",
            "内容": "一枝柔橹听咿哑，炊稻来依野老家。山寺日中斋鼓动，江楼风急酒旗斜。绿梢嫋嫋摇新竹，翠蔓离离熟早瓜。闲客去留随所遇，不知何处送栖鸦？"
        },
        {
            "标题": "昼睡",
            "作者": "陆游",
            "内容": "眼昏妨读书，不睡复何如？拥被新寒里，伸腰午饭余。断香萦倦枕，疏雨滴前除。未竟华胥乐，茶瓯莫唤渠。"
        },
        {
            "标题": "自述",
            "作者": "陆游",
            "内容": "勃落为衣隐薜萝，扫空尘抱养天和。过期未死更强健，与世不谐犹啸歌。野市萧条残叶满，酒家零落废垆多。石帆山下孤舟雨，借问君如此老何？"
        },
        {
            "标题": "舟中咏落景余清晖轻桡弄溪渚之句盖孟浩然耶",
            "作者": "陆游",
            "内容": "老圃发如霜，见客能废锄。与坐使之年，自云八十余。老身六朝民，草舍数世居，力守远祖言，一字不学书。"
        },
        {
            "标题": "早秋",
            "作者": "陆游",
            "内容": "落魄巴江号放翁，斯名岁晚亦成空。酒醒遥夜孤舟雨，睡美清秋一榻风。骇浪千重无死地，神丹九转有新功。云端不遇飞仙过，谁顾幽人寂寞中。"
        },
        {
            "标题": "舟中三首 其一",
            "作者": "陆游",
            "内容": "柂边潮水落还生，篷底寒灯灭复明。约束长年牢系缆，报人风雨有鼍鸣。"
        },
        {
            "标题": "昼睡",
            "作者": "陆游",
            "内容": "我年垂七十，齿发日变迁。初无金丹术，何以追飞仙？惟有一高枕，可以饯余年。萧萧败榻上，鼻鼾心了然。静如豹隐雾，湛若珠藏渊。寄语少年辈，未宜嘲孝先。"
        },
        {
            "标题": "舟中醉题",
            "作者": "陆游",
            "内容": "鲍郎山前烟雨昏，疏灯小市愁偏门。上船初发十字港，鼓棹忽过三家村。孤鸾对镜空自感，老龟搘床何足论！但愿诸公各戮力，上助明主忧元元。"
        },
        {
            "标题": "纵笔",
            "作者": "陆游",
            "内容": "昼倦夜常成美睡，病多老却未全衰。归从册府犹披卷，了却官书更赋诗。"
        },
        {
            "标题": "舟中夜赋",
            "作者": "陆游",
            "内容": "千里风尘季子裘，五湖烟浪志和舟。灯残复吐恼孤梦，雨落还收生旅愁。城上霜笳入霄汉，烟中渔火耿汀洲。牧之未极诗人趣，但谓能轻万户侯。"
        },
        {
            "标题": "舟中咏落景余清晖轻桡弄溪渚之句盖孟浩然耶",
            "作者": "陆游",
            "内容": "维舟入谷口，信步造异境。隔篱鸡犬声，满地梧楸影。瓦甑炊香稻，石泉汲新井。人间苦偪仄，爱此须臾景。"
        },
        {
            "标题": "舟中咏落景余清晖轻桡弄溪渚之句盖孟浩然耶",
            "作者": "陆游",
            "内容": "朝发云根寺，暮宿烟际桥。冷萤泾不飞，潜鱼惊自跳。菱船歌袅袅，荻浦风萧萧。平明宿鸟起，我亦理归桡。"
        },
        {
            "标题": "昼睡",
            "作者": "陆游",
            "内容": "书狱徵租自笑忙，暂归聊得憩匡床。屏图夜雨孤舟句，枕带秋风九日香。一卷蠹书栖倦手，数声残角报斜阳。清泉浴罢西窗静，更觉茶瓯气味长。"
        },
        {
            "标题": "昼寝梦一客相过若有旧者夷粹可爱既觉作绝句",
            "作者": "陆游",
            "内容": "梦中何许得嘉宾，对影胡床岸幅巾。石鼎烹茶火煨栗，主人坦率客情真。"
        },
        {
            "标题": "周元吉蟠室诗",
            "作者": "陆游",
            "内容": "天下有广居，非阿房建章，宾饯日及月，阖辟阴与阳。山川坦然平，何者为藩墙，孔公暨瞿聃，同坐此道场。哀哉世日隘，肝胆分界疆，蹙缩战蜗角，崎岖走羊肠。周先早得道，所证非复常。小室古城隅，宛如野僧房，能容人天众，杂沓来烧香，三万二千人，各据狮子床。实际正如此，切忌错商量。须弥芥子话，今夕当举扬。"
        },
        {
            "标题": "舟中咏落景余清晖轻桡弄溪渚之句盖孟浩然耶",
            "作者": "陆游",
            "内容": "古祠照沧波，老木閟云洞。轻舟不摇楫，正用一风送。汲井漱甘液，扫榻寓幽梦。所恨山未深，城笳听三弄。"
        },
        {
            "标题": "昼睡起偶赋",
            "作者": "陆游",
            "内容": "蝴蝶与蒙庄，颓然寓一床。日随香篆过，梦逐雨声长。酒喜新篘绿，橙如故岁黄。昏昏还隐几，谁识老龟堂？"
        },
        {
            "标题": "舟中咏落景余清晖轻桡弄溪渚之句盖孟浩然耶",
            "作者": "陆游",
            "内容": "溪行已清秋，还舍尚残暑。天公为解围，帘栊过疏雨。青蔬喜小摘，红粒亦新杵。一饱坐北轩，苹花泣烟渚。"
        },
        {
            "标题": "小疾",
            "作者": "陆游",
            "内容": "小疾有根柢，忽之当日深。养苗先去草，省事在清心。蚁梦能看破，狐妖可坐擒。一杯藜粥罢，听雨拥秋衾。"
        },
        {
            "标题": "朱子云园中观花",
            "作者": "陆游",
            "内容": "我鬓忽已白，君颜非复朱。花前一杯酒，不乐复何如？暮看枝上花，已觉不如早，富贵当及时，吾辈奈何老！我歌君起舞，竟日为君留。安知花无情，不解替人愁。长安二三月，花满上林中。祝君早得意，归辔听璁珑。"
        },
        {
            "标题": "昼眠",
            "作者": "陆游",
            "内容": "困睫瞢腾老孝先，麤毡布被早霜天。珥貂碧落应无分，且向人间作睡仙。"
        },
        {
            "标题": "竹窗昼眠",
            "作者": "陆游",
            "内容": "初夏暑雨薄，但觉白日长。向来万里心，尽付一竹床。新笋出林表，森然羽林枪。时闻解箨声，灵府生清凉。平生喜昼眠，此志晚乃偿；安枕了无梦，孰为蝶与庄？徐起掬寒泉，中有菱丝香。清啸送落日，与世永相忘。"
        },
        {
            "标题": "倚阑",
            "作者": "陆游",
            "内容": "满庭晴日破朝寒，粥罢披裘小倚栏。残菊抱丛香欲尽，一株南烛独如丹。"
        },
        {
            "标题": "拄杖示子遹",
            "作者": "陆游",
            "内容": "拄杖相从四十年，交情耐久独依然。西穷巫峡岷江路，北抵岐山渭水边。早已归休弄泉石，老犹缓步历风烟。会同钵袋并禅版，付与儿孙世世传。"
        },
        {
            "标题": "作篱",
            "作者": "陆游",
            "内容": "生世八十余，日夜迫衰老。中年所筑舍，倾坏当官道。每逢风雨夕，性命凛莫保。况此芦竹藩，何恃不摧倒！今朝手自葺，不暇避涂潦。鸡豚有限隔，门巷得锄扫。岂惟御盗窃，亦足慰怀抱。阴云忽四垂，见事幸差早。"
        },
        {
            "标题": "作篱",
            "作者": "陆游",
            "内容": "生世八十馀，日夜迫衰老。中年所筑舍，倾坏当官道。\n每逢风雨夕，性命凛莫保。况此芦竹藩，何恃不摧倒。\n今朝手自葺，不暇避涂潦。鸡豚有限隔，门巷得锄扫。\n岂惟禦盗窃，亦足慰怀抱。阴云忽四垂，见事幸差早。"
        },
        {
            "标题": "奉祠",
            "作者": "陆游",
            "内容": "明窗松石供琴荐，小鼎山泉煮药苗。乞得奉祠还自愧，犹将名姓到中朝。"
        },
        {
            "标题": "拄杖歌",
            "作者": "陆游",
            "内容": "道人四壁空无有，一炷清香闲袖手。床边独有拄杖子，疾病相扶真我友。禅房按膝秋听雨，野店敲门暮赊酒。畏途九折历欲尽，世上谁如君耐久？老矣更踏千山云，何可一日无此君？归来灯前夜欲半，露柱说法君应闻。"
        },
        {
            "标题": "追感往事",
            "作者": "陆游",
            "内容": "世事纷纷过眼新，九衢依旧涨红尘。桃花梦破刘郎老，燕麦摇风别是春。"
        },
        {
            "标题": "追感往事",
            "作者": "陆游",
            "内容": "渡江之初不暇给，诸老文辞今尚传。六十年间日衰靡，此事安可付之天！"
        },
        {
            "标题": "追感往事",
            "作者": "陆游",
            "内容": "太平翁翁十九年，父子气焰可熏天。不如茅舍醉村酒，日与邻翁相枕眠。"
        },
        {
            "标题": "追感往事",
            "作者": "陆游",
            "内容": "文章光焰伏不起，甚者自谓宗晚唐。欧曾不生二苏死，我欲痛哭天茫茫！"
        },
        {
            "标题": "门外纳凉",
            "作者": "陆游",
            "内容": "玄云障落日，早得数刻凉。寒泉洒门前，浴罢倚胡床。蝉声晚愈壮，藕花凋更香。啸咏忽已久，野色来苍苍。新月淡无辉，大星森有芒。水鸟亦归宿，飞鸣掠横塘。人生各有时，何至终身忙！抚髀三太息，坠露湿衣裳。"
        },
        {
            "标题": "梦韩咎咎王季夷诸公",
            "作者": "陆游",
            "内容": "积雪欲照夜，老鸡方唱晨。诸公逝已久，幽梦忽相亲。话旧殷懃意，追欢见在身。悠然又惊觉，抚枕一悲辛。"
        },
        {
            "标题": "壮士吟次唐人韵",
            "作者": "陆游",
            "内容": "士厌贫贱思起家，富贵何在发已华。不如为国戍万里，大寒破肉风卷沙。誓捐一死报天子，兜鍪如箕铠如水。男儿堕地射四方，安能山栖效园绮！塞云漠漠黄河深，凉州新城高十寻。风餐露宿宁非苦，且试平生铁石心。"
        },
        {
            "标题": "追忆征西幕中旧事",
            "作者": "陆游",
            "内容": "关辅遗民意可伤，蜡封三寸绢书黄。亦知虏法如秦酷，列圣恩深不忍忘。"
        },
        {
            "标题": "追忆征西幕中旧事四首 其四",
            "作者": "陆游",
            "内容": "关辅遗民意可伤，蜡封三寸绢书黄。亦知虏法如秦酷，列圣恩深不忍忘。"
        },
        {
            "标题": "哺猿",
            "作者": "陆游",
            "内容": "有书常嬾读，有酒常嬾醉，惟有默坐佳，又以睡为祟。不如舍之起，扶杖来东园，摘此幽涧果，哺我高枝猿。食果饮清泉，猿计亦何阙？但恐夜霜时，肠断巴山月！"
        },
        {
            "标题": "追凉小酌",
            "作者": "陆游",
            "内容": "绿树暗鱼梁，临流追晚凉。持杯属江月，散发据胡床。苦蕒腌齑美，菖薄渍蜜香。醉来呼稚子，扶我上南塘。"
        },
        {
            "标题": "子龙求烟雨轩诗口占绝",
            "作者": "陆游",
            "内容": "乌臼迎霜已半丹，哦诗终日合凭栏。霜高木落应尤好，长挂西窗更怕寒。"
        },
        {
            "标题": "追忆征西幕中旧事",
            "作者": "陆游",
            "内容": "大散关头北望秦，自期谈笑扫胡麈。收身死向农桑社，何止明明两世人！"
        },
        {
            "标题": "追感往事",
            "作者": "陆游",
            "内容": "诸公可叹善谋身，误国当时岂一秦。不望夷吾出江左，新亭对泣亦无人！"
        },
        {
            "标题": "庄器之作招隐阁项平父诸人赋诗予亦继作",
            "作者": "陆游",
            "内容": "诸公共赋反招隐，细字斜行肯见传。语到淮南小山作，人如江左永和年。一窗萝月禁春瘦，万壑松风撼昼眠。我亦尚嫌林谷浅，因君更拟斸云烟。"
        },
        {
            "标题": "追感梁益旧游有作",
            "作者": "陆游",
            "内容": "西游万里倚朱颜，肯放尊前一笑悭。蜀苑妓围欺夜雪，梁州猎火满秋山。晚途忽堕尘埃里，乐事浑疑梦寐间。浮世变迁君勿叹，剧谈犹是诧乡关。"
        },
        {
            "标题": "梅雨初晴迓客东郊",
            "作者": "陆游",
            "内容": "霁色澄鲜已断梅，江郊隐隐尚轻雷。层峦正对孤城落，健席遥看大艑来。幼妇髻鬟簪早稻，近村坊店卖新醅。吾行在处皆诗本，锦段虽残试剪裁。"
        },
        {
            "标题": "追忆征西幕中旧事",
            "作者": "陆游",
            "内容": "忆昨王师戍陇回，遗民日夜望行台。不论夹道壶浆满，洛笋河鲂次第来。"
        },
        {
            "标题": "哺猿",
            "作者": "陆游",
            "内容": "有书常懒读，有酒常懒醉。惟有默坐佳，又以睡为祟。\n不如舍之起，扶杖来东园。摘此幽涧果，哺我高枝猿。\n食果饮清泉，猿计亦何阙。但恐夜霜时，肠断巴山月。"
        },
        {
            "标题": "追怀胡基仲",
            "作者": "陆游",
            "内容": "高洁胡徵士，当时已绝无。门庭谢残客，薪水斥常奴。遗稿何由见，英魂不可呼。谁怜墓上草，又是一年枯？"
        },
        {
            "标题": "自规",
            "作者": "陆游",
            "内容": "立志当如塞决河，犀编铁砚未为过。文难称意古所恨，学不尽才今亦多。四海交朋常隔阔，一生光景易蹉跎。耄年尚欲鞭吾後，太息无人为诋诃！"
        },
        {
            "标题": "子聿欲暂归山阴见乃翁作恶遂不行赠以此诗",
            "作者": "陆游",
            "内容": "钟鸣岂复夜行时，文字相娱赖此儿。欲去复留知汝孝，未言先泣叹吾衰。两篇易象能忘老，百亩山畲可免饥。但报家僮多酿酒，一栏红药是归期。"
        },
        {
            "标题": "自嘲解嘲",
            "作者": "陆游",
            "内容": "种稻稽山下，诛茆剡曲傍。鸣鸡耐昏旦，飞燕异炎凉。古剑寒三尺，残书乱一床。穹穹与厚厚，能识我非狂。"
        },
        {
            "标题": "自规",
            "作者": "陆游",
            "内容": "陆君拙自谋，七十犹粝食。著书虽如山，身不一钱直。默自观我生，困弱良得力。转喉畏或触，唾面敢自拭。世路方未夷，机阱宁有极？但能常闭门，尊拳贷鸡肋。"
        },
        {
            "标题": "子聿至湖上待其归",
            "作者": "陆游",
            "内容": "舍北犬吠迎归航，老翁待儿据胡床。碧云忽起欲吞日，黄叶自凋非霣霜。十风五雨岁则熟，左餐右粥身其康。岂无深谷结茅屋，父子读易消年光。"
        },
        {
            "标题": "自规",
            "作者": "陆游",
            "内容": "曲肱饮水彼何人，汝独何为厌贱贫？大节勿污千载史，少时便尽百年身。图书幸可传遗业，鸡黍何妨约近邻。今日伸秋还小雨，剩鉏麦垄待新春。"
        },
        {
            "标题": "自规",
            "作者": "陆游",
            "内容": "老疾今俱至，艰难亦备更。个中无障蔽，何处欠光明？一日能用力，三年亦有成。修身在我尔，勉勉尽余生。"
        },
        {
            "标题": "子聿入城",
            "作者": "陆游",
            "内容": "小砚寒生冻，孤灯翳复明。衰翁守微火，稚子隔重城。日落林无影，舟行水有声。诗家忌草草，得句未须成。"
        },
        {
            "标题": "自东泾度小岭闻有地可卜庵喜而有赋",
            "作者": "陆游",
            "内容": "小岭西南烟水间，颇闻有地百弓宽。谁其云者两黄鹄，何以报之双玉盘。竹坞未昏先晻暧，莲汀当暑亦清寒。一庵何日从吾好，会约高人共倚阑。"
        },
        {
            "标题": "自法云回过鲁垆故居",
            "作者": "陆游",
            "内容": "枳篱数掩闭柴扉，臼碓声中烟火微。雪暗杜陵无雁下，云迷辽海有人归。耕畴且复偿初愿，官路那知脱骇机。更有冬来欢喜事，芋魁豆两不胜肥。"
        },
        {
            "标题": "自嘲用前韵",
            "作者": "陆游",
            "内容": "残年过六十，寂寞卧山中。病眼惊新暗，衰颜失旧红。人讥作诗瘦，自悯著书穷。输与封侯骨，云台竞策功。"
        },
        {
            "标题": "自东冈缭出舍北",
            "作者": "陆游",
            "内容": "年光岂不好，老境独无欢。百步未为远，一尊聊自宽。泽枯波尚绿，霜薄叶初丹。矫首问来雁：中原应苦寒？"
        },
        {
            "标题": "紫溪驿",
            "作者": "陆游",
            "内容": "它乡异县老何堪，短发萧萧不满篸。旋买一尊持自贺，病身安稳到江南。"
        },
        {
            "标题": "紫溪驿",
            "作者": "陆游",
            "内容": "云外丹青万仞梯。木阴合处子规啼。嘉陵栈道吾能说，略似黄亭到紫溪。"
        },
        {
            "标题": "子聿以刚日读易柔日读春秋常至夜分每听之辄",
            "作者": "陆游",
            "内容": "朱颜已去鬓丝稠，知复人间几岁留？正可床头著周易，安能车上说春秋。齑盐日昳从儿好，弦诵更阑解我忧。时发一言常中理，绝胜问事不能休。"
        },
        {
            "标题": "自上灶过陶山",
            "作者": "陆游",
            "内容": "宿雨初收见夕阳，纵横流水入陂塘。蚕家忌客门门闭，茶户供官处处忙。绿树村边停醉帽，紫藤架底倚胡床。不因萧散遗尘事，那觉人间白日长。"
        },
        {
            "标题": "自勉",
            "作者": "陆游",
            "内容": "归老宁常逸，时时学荷鉏。室蜼无长物，圃尚有余蔬。壮志诚衰矣，贫居亦晏如。为农当世业，安用筑门闾。"
        },
        {
            "标题": "自勉",
            "作者": "陆游",
            "内容": "曩岁读隐书，妄意慕陶葛，芝房及乳石，日夜躬采掇。飞举固未能，死籍或可脱。那知事大谬，发齿将秃豁。神僊岂弃汝，正坐自迂阔。余年尚努力，勿待烛见跋。"
        },
        {
            "标题": "自诘",
            "作者": "陆游",
            "内容": "修行力量浅，触事常寡悰。端居本年事，奈此百忧攻。今晨默自语：世岂不汝容？漱濯临清流，啸歌荫长松。缓步有夷途，远眺多奇峰。野叟时相寻，村酒亦自醲。于道忽少进，一扫芥蔕胸。轑釜本常情，宁说饭後钟？"
        },
        {
            "标题": "自诒二首 其一",
            "作者": "陆游",
            "内容": "足蹇须人惯，颜衰著黡多。饭迟惟静卧，酒至亦高歌。\n蝗死繁蔬甲，霜清长药窠。经旬邻父病，且喜复来过。"
        },
        {
            "标题": "自桑渎泛舟归三山",
            "作者": "陆游",
            "内容": "端为身闲觉日长，不嫌儿辈笑清狂。湖光潋潋归舟疾，雨点霏霏醉颊凉。断彴苔生人唤渡，孤村霜近稻登场。宦情不独今年薄，游子从来念故乡。"
        },
        {
            "标题": "自闵",
            "作者": "陆游",
            "内容": "主人元是客，儒上却成僧。垂老贫如昔，经春醉未曾。褰衣身伛偻，顾影发鬅鬠。忽忆东冈路，扪萝试一登。"
        },
        {
            "标题": "自贻",
            "作者": "陆游",
            "内容": "家风本韦布，生事但渔樵。惯就下乡食，莫烦东阁招。"
        },
        {
            "标题": "自儆",
            "作者": "陆游",
            "内容": "恶石从来岂汝仇，安居无患却堪忧。不须更守庚申夜，留取三彭儆惰偷。"
        },
        {
            "标题": "自贻",
            "作者": "陆游",
            "内容": "寒暑衣一称，朝晡饭数匙。钱能祸扑满，酒不负鸱夷。"
        },
        {
            "标题": "自儆",
            "作者": "陆游",
            "内容": "经术吾家事，躬行更不疑。仁常为己任，清每畏人知。古训必三复，危途仍十思。兢兢死方已，宁论迫期颐。"
        },
        {
            "标题": "雨",
            "作者": "陆游",
            "内容": "薄晚初沾洒，清晨更惨凄。鱼寒抛饵去，鸦湿就檐栖。幽涧溅溅溜，长堤浅浅泥。一杯持自贺，吾事在锄犁。"
        },
        {
            "标题": "自阆复还汉中次益昌",
            "作者": "陆游",
            "内容": "北首褒斜又几程，骄云未放十分晴。马经断栈危无路，风掠枯茆飒有声。\n季子貂裘端已弊，吴中菰菜正堪烹。朱颜渐改功名晚，击筑悲歌一再行。"
        },
        {
            "标题": "自勉",
            "作者": "陆游",
            "内容": "臂弱传钞少，心烦记问衰。读书犹自力，爱日似儿时。章句分无憾，声形讲不遗。明年幸强健，闭户有余师。"
        },
        {
            "标题": "自宽",
            "作者": "陆游",
            "内容": "兀兀空斋静掩扉，篝炉香细著秋衣。檐头残雨晴犹滴，栏角羁云晚未归。支枕口和心共语，挑灯形与影相依。卷书未觉唐虞远，知我何妨举世稀。"
        },
        {
            "标题": "自立秋前病过白露犹未平遣怀",
            "作者": "陆游",
            "内容": "门冷荒车辙，囊空别醉乡。嬾行眠亦好，倦话默何伤。野叟占幽梦，山僧送秘方。病怀虽忽忽，随事答年光。"
        },
        {
            "标题": "自贺",
            "作者": "陆游",
            "内容": "胎发茸茸绿映巾，归耕犹是太平民。流觞内史招同社，扛鼎将军与卜邻。曾冠六鳌非俗吏，已开九秩是陈人。一杯剩约梅花醉，又见开禧第二春。"
        },
        {
            "标题": "自夏秋匮甚慨然有感",
            "作者": "陆游",
            "内容": "万卷纵横眼欲枯，老犹闭户诵唐虞。故人谁复访生死，邻父幸能通有无。云子翻匙新稻饭，天吴坼绣旧衣襦。时平得掩松根骨，也胜王孙泣路隅。"
        },
        {
            "标题": "自立秋前病过白露犹未平遣怀",
            "作者": "陆游",
            "内容": "饥能坚志节，病可养精神。不动成罴卧，微劳学鸟伸。功名知幻境，忧患笑前身。药裹吾何厌，秋灯作梦新。"
        },
        {
            "标题": "自讼",
            "作者": "陆游",
            "内容": "年少宁知道废兴，搏风变化羡鲲鹏。贪求但欲攀分寸，痛定方惭乞斗升。灵府已能澄似水，俗绿更觉薄于僧。挂冠且喜身萧散，二顷宁须退可凭。"
        },
        {
            "标题": "自儆",
            "作者": "陆游",
            "内容": "牛解谨藏刀，羊亡密补牢。达人忧禄厚，奇祸出名高。所要怀全璧，宁当耻縕袍？世间俱癣疥，何事苦爬搔？"
        },
        {
            "标题": "自儆",
            "作者": "陆游",
            "内容": "世事如云日日新，瓦盆黍酒却关身。细思只有穷居好，寄语玄翁莫逐贫。"
        },
        {
            "标题": "自兴元赴官成都",
            "作者": "陆游",
            "内容": "平生无远谋，一饱百念已。造物戏饥之，聊遣行万里。梁州在何处，飞蓬起孤垒。凭高望杜陵，烟树略可指。今朝忽梦破，跋马临漾水。此生均是客，处处皆可死。剑南亦何好，小憩聊尔尔。舟车有通涂，吾行良未止。"
        },
        {
            "标题": "自诒",
            "作者": "陆游",
            "内容": "足蹇须人惯，颜衰著黶多。饭迟惟静卧，酒至亦高歌。蝗死繁蔬甲，霜清长药窠。经旬邻父病，且喜复来过。"
        },
        {
            "标题": "自勉",
            "作者": "陆游",
            "内容": "妄出真成错，归耕惜已迟。褐温贫始觉，饭美淡方知。身外元无易，情中自有诗。穷源那得止，瞑目以为期。"
        },
        {
            "标题": "自嗟",
            "作者": "陆游",
            "内容": "青蔬半亩老生涯，霜鬓萧萧只自嗟。勋业蹉跎空许国，文词浅俗不名家。残骸皆作麒麟楦，旧友仍非处士牙。收得平生钓竿手，长安西日更须遮。"
        },
        {
            "标题": "自诒二首 其一",
            "作者": "陆游",
            "内容": "病中看周易，醉后读离骚。不解书驴券，安能问马曹。\n身随游宦困，气为屏居豪。清旦南堂坐，稽山秋更高。"
        },
        {
            "标题": "自勉",
            "作者": "陆游",
            "内容": "学诗当学陶，学书当学颜；正复不能到，趣乡已可观。养气要使完，处身要使端；勿谓在屋漏，人见汝肺肝。节义实大闲，忠孝後代看。汝虽老将死，更勉未死间。"
        },
        {
            "标题": "自若耶溪舟行杭镜湖而归",
            "作者": "陆游",
            "内容": "换马亭前烟火微，斗牛桥畔行人稀。云山惨澹少颜色，霜日青薄无光辉。新酒篘成桑正落，美人信断雁空归。高楼何处吹长笛？清泪无端又湿衣。"
        },
        {
            "标题": "自勉",
            "作者": "陆游",
            "内容": "自信直如弦，残年偶得全。老犹嗤佞佛，贫亦讳言钱。旦暮勤鞭策，麈埃痛洗湔。仍须语儿子，此事要家传。"
        },
        {
            "标题": "自诒",
            "作者": "陆游",
            "内容": "健忘闲何害？贪眠老正宜。本心惟泥酒，余习略存诗。未废春农业，犹堪幼学师。微官何所恋，请老五年迟。"
        },
        {
            "标题": "自诒",
            "作者": "陆游",
            "内容": "荒圃风烟入荷鉏，孤村巷陌看骑驴。少年曾纵千场醉，老境惟存一束书。作意买山虽已矣，忍惭乞米独何欤？所欣肺病秋来减，白发萧萧可自梳。"
        },
        {
            "标题": "自讼",
            "作者": "陆游",
            "内容": "家弊须微禄，年衰尚远游。未逃朋友责，更遣吏民羞。釆药思长往，传书却小留。微风入桐叶，分我一帘秋。"
        },
        {
            "标题": "自喜",
            "作者": "陆游",
            "内容": "身闲僊不远，食足富何加。庭卧长生犊，园开手种花。狂歌声跌宕，醉草笔横斜。八十明年是，衰残岂复嗟。"
        },
        {
            "标题": "自适",
            "作者": "陆游",
            "内容": "远游思里巷，久困念耕桑。家酿倾醇碧，园蔬摘矮黄。利名因醉远，日月为闲长。今岁虽中熟，吾徒亦小康。"
        },
        {
            "标题": "自述二首 其一",
            "作者": "陆游",
            "内容": "二亩新蔬圃，三间旧草堂。病除身小健，秋近夜微凉。\n薄酒时醒醉，残书半在亡。老怀常自笑，无事忽悲伤。"
        },
        {
            "标题": "自嘲",
            "作者": "陆游",
            "内容": "受福元无一羽轻，岂如造物假余生。抱痾不死跻高寿，遇乱能全见太平。投渚断鸿常自闵，营巢倦鹊固难成。乘除亦有堪惭处，记诵文辞误得名。"
        },
        {
            "标题": "自儆",
            "作者": "陆游",
            "内容": "学当尽力去浮华，从事文辞但可嗟。造道浅深看应物，修身勤惰验齐家。"
        },
        {
            "标题": "自咏绝句",
            "作者": "陆游",
            "内容": "睡著何曾厌夜长，老人少睡坐何伤。无灯无火春寒恶，破絮麤毡即道场。"
        },
        {
            "标题": "自咏绝句",
            "作者": "陆游",
            "内容": "深村人有结绳风，晚岁身为带索翁。啜粥茹蔬茅屋底，谁知也过百年中。"
        },
        {
            "标题": "纵笔三首 其一",
            "作者": "陆游",
            "内容": "老眼轻千乘，枯肠却八珍。直令身潦倒，未害胆轮囷。\n酒里遗浮世，书中见古人。平生笑园绮，老蹋帝城尘。"
        },
        {
            "标题": "杂兴",
            "作者": "陆游",
            "内容": "足弱仅能行，齿摇常欲堕；扶持赖药物，苟幸一日过。事来强酬答，其实惟欲卧。平生许文休。岁晚依马磨。"
        },
        {
            "标题": "自咏",
            "作者": "陆游",
            "内容": "忽忽残年及耄期，清晨对镜不须悲。远行久立虽差倦，未到人扶见客时。"
        },
        {
            "标题": "纵游",
            "作者": "陆游",
            "内容": "人事元知不可谐，名山踏破几青鞋。百钱挂杖无时醉，一锸随身到处埋。驿壁读诗摩病眼，僧窗看竹散幽怀。亦知诗料无穷尽，灯火萧疏过县街。"
        },
        {
            "标题": "自咏绝句",
            "作者": "陆游",
            "内容": "一条纸被平生足，半碗藜羹百味全。放下元来总无事，鸡鸣犬吠送残年。"
        },
        {
            "标题": "自贻",
            "作者": "陆游",
            "内容": "退士愤骄虏，闲人忧旱年。耄期身未病，贫困气犹全。"
        },
        {
            "标题": "自责",
            "作者": "陆游",
            "内容": "穷途敢恃舌犹存，小筑城西十里村。未挂衣冠惭士节，免输薪粲荷君恩。文章跌宕忘绳墨，学问荒唐失本原。仕宦一生成底事？子孙世世记吾言。"
        },
        {
            "标题": "大雨踰旬既止复作江遂大涨一",
            "作者": "陆游",
            "内容": "墙角蚊雷喧甲夜，湿星昏昏出云罅。临堂仰占久叹吒，悬知龙君未税驾。行人困苦泥没胯，居人悲啼江入舍。便晴犹可望秋稼，努力共祷城南社。"
        },
        {
            "标题": "纵笔二首 其二",
            "作者": "陆游",
            "内容": "相马失之瘦，知人良独难。虽居环堵室，未废切云冠。\n暮雨潼关暗，秋风渭水寒。深芜埋壮士，千古为悲欢。"
        },
        {
            "标题": "自咏绝句",
            "作者": "陆游",
            "内容": "逆旅门前拨不开，先生醉策蹇驴来。未言乞得囊中药，一见童颜且压灾。"
        },
        {
            "标题": "自咏绝句",
            "作者": "陆游",
            "内容": "不沦鬼录不登仙，游戏杯觞近百年。小市跨驴寒日里，任教人作画图传。"
        },
        {
            "标题": "自咏绝句",
            "作者": "陆游",
            "内容": "双鬓萧条失故青，躬耕犹得养余龄。明时恩大无由报，欲为乡邻讲孝经。"
        },
        {
            "标题": "自诒",
            "作者": "陆游",
            "内容": "愈老愈知生有涯，此时一念不容差。身如病鹤长停料，心似山僧已弃家。高枕时时闻解箨，卷帘片片数飞花。饭余解带摩便腹，自取风炉煮晚茶。"
        },
        {
            "标题": "自咏绝句八首 其五",
            "作者": "陆游",
            "内容": "远游索手不赍粮，薪米临时取道傍。今日晴明行亦好，经旬风雨住何妨。"
        },
        {
            "标题": "纵笔三首 其三",
            "作者": "陆游",
            "内容": "天道何时定，人生固有涯。壮年行出塞，晚岁病还家。\n积愤凭谁豁，孤忠祇自嗟。今朝茅屋底，隐约听霜笳。"
        },
        {
            "标题": "纵笔三首 其一",
            "作者": "陆游",
            "内容": "闲经月下白蘋洲，半脱风前紫绮裘。曾值东风谒鸾驾，却因南渡看龙舟。\n年光已付瞢腾醉，天宇谁从汗漫游。莫怪又成横笛去，故人期我玉华楼。"
        },
        {
            "标题": "醉中自赠",
            "作者": "陆游",
            "内容": "富贵犹宜早退休，一生龃龉更何求？赋形未至欠壬甲，语命宁须憎斗牛。栗里收身贫亦乐，平陵埋骨死无忧。狂歌醉舞真当勉，剩折梅花插满头。"
        },
        {
            "标题": "自喜",
            "作者": "陆游",
            "内容": "半生羁宦走人间，醉里心宽梦里闲。自喜如今无一事，读书才倦即游山。"
        },
        {
            "标题": "自诒",
            "作者": "陆游",
            "内容": "行年耄及卧蜗庐，山水登临亦已疏。无可奈何犹食粟，未能免俗学浇蔬。蓬门时接渔樵话，麈几聊存种树书。强欲入城还自笑，世间那有鹤乘车。"
        },
        {
            "标题": "自咏闲适",
            "作者": "陆游",
            "内容": "残年邻曲幸相依，真似辽天老鹤归。荷浦未疏鱼正美，豆畦欲暗雉初肥。款门路近时看竹，送酒人多不典衣。最喜夕阳闲望处，数家垣屋锁烟霏。"
        },
        {
            "标题": "租税",
            "作者": "陆游",
            "内容": "占星起饭犊，待月出输租。遇嶮频呼侣，扶辕数戒奴。畏饥怀饼饵，愁雪备薪樗。意象今谁识？当年赋两都。"
        },
        {
            "标题": "自咏绝句",
            "作者": "陆游",
            "内容": "平生宁独爱吾庐，何处茅檐不可居。昼阙僮奴停接客，夜无膏火罢观书。"
        },
        {
            "标题": "足疾",
            "作者": "陆游",
            "内容": "足疾惟妨拜，登临故自如。深知造物意，遣遂此心初。东坞闲看竹，西溪独钓鱼。暮归犹未倦，把卷遶前除。"
        },
        {
            "标题": "自云门之陶山肩舆者失道行乱山中有茅舍小塘",
            "作者": "陆游",
            "内容": "陂池幽处有茅堂，井臼萧绦草树荒。小鸭怯波时聚散，病蔬伤蠹半青黄。童儿冲雨收鱼网，婢子闻钟上佛香。我亦暮年思屏迹，数椽何计得连墙？"
        },
        {
            "标题": "自咏二首 其一",
            "作者": "陆游",
            "内容": "道本治吾身，绪馀方及人。神清缘食少，事简为家贫。\n薄酒如重酝，寒蔬抵八珍。村村花柳动，且复岸纶巾。"
        },
        {
            "标题": "答客",
            "作者": "陆游",
            "内容": "人生各有营，为吏最无策；其间小黠者，但肯乘下泽。绝笔光范书，扫迹翘才客。早收畏涂身，未老归阡陌。嗟予昧择术，误计真累百。衰病始知悔，泯默每自责。孤舟寄渺莽，尚恨江湖迮。客来勿多谈，穷命不禁吓。"
        },
        {
            "标题": "纵笔五首 其一",
            "作者": "陆游",
            "内容": "惰游不能耕，心愧新舂白。啸傲茅三间，主人终胜客。"
        },
        {
            "标题": "自咏绝句",
            "作者": "陆游",
            "内容": "远游索手不?粮，薪米临时取道傍。今日晴明行亦好，经旬风雨住何妨。"
        },
        {
            "标题": "自诒",
            "作者": "陆游",
            "内容": "病中看周易，醉後读离骚。不解书驴券，安能问马曹？身随游宦困，气为屏居豪。清旦南堂坐，稽山秋更高。"
        },
        {
            "标题": "醉中戏作",
            "作者": "陆游",
            "内容": "当年买酒醉新丰，豪士相期意气中。插羽军书立谈办，如山铁骑一麾空。玉关久付清宵梦，笠泽今成白发翁。堪笑灯前如意舞，尚将老健压诸公。"
        },
        {
            "标题": "醉中出西门偶书",
            "作者": "陆游",
            "内容": "古寺闲房闭寂寥，几年耽酒负公朝。青山是处可埋骨，白发向人羞折腰。末路自悲终老蜀，少年常愿从征辽。醉来挟箭西郊去，极目寒芜雉兔骄。"
        },
        {
            "标题": "醉中绝句",
            "作者": "陆游",
            "内容": "左餮右粥年年饱，南陌东阡处处闲。幸免催租败幽兴，岂容对酒惜酡颜。"
        },
        {
            "标题": "大雨踰旬既止复作江遂大涨",
            "作者": "陆游",
            "内容": "一春少雨忧旱暵，熟睡湫潭坐龙嬾。以勤赎嬾护其短，水浸城门渠不管。传闻霖潦千里远，榜舟发粟敢不勉。空村避水无鸡犬，茆舍夜深萤火满。"
        },
        {
            "标题": "醉题埭西酒家",
            "作者": "陆游",
            "内容": "桑麻蒙翳不通邻，耽酒颓然一老民。遣客方眠那是醉？有衣可典未为贫。晒翎斜日鸥来熟，印迹平沙雁到新。君看此间何境界，痴人犹说吐车茵。"
        },
        {
            "标题": "醉睡初觉偶作",
            "作者": "陆游",
            "内容": "小圃醒还醉，幽窗起复眠。虚明炷香地，清润斸花天。老去才虽尽，穷来志益坚。阿瞒那可语，平日笑桥玄。"
        },
        {
            "标题": "醉眠曲",
            "作者": "陆游",
            "内容": "老夫暮年少嗜好，但愿无事终日眠。斜风急雨势方横，低窗小阁且幽妍。炉红酒绿足闲暇，橙黄蟹紫穷芳鲜。一杯一杯意忽倦，径拨纸帐投蛮毡。鼻间鼾声欲撼屋，手中书册正堕前。不知校事白中圣，那惜门生嘲腹便。读书万卷晚乃悟，妙哉此诀秘不传。是醒是醉人莫测，非梦非觉中了然。駸駸百年露电速，鼎鼎一世膏火煎。金丹九转顾未暇，且向人间称睡僊。"
        },
        {
            "标题": "醉题",
            "作者": "陆游",
            "内容": "坎止流行五十秋，胸中不解著闲愁。浩歌野渡惊云起，狂舞空庭挽月留。性本自然憎截鹤，器非大受愧函牛。平生最爱严滩路，早晚貂裘换钓舟。"
        },
        {
            "标题": "醉卧松下短歌",
            "作者": "陆游",
            "内容": "披鹿裘，枕白石，醉卧松阴当月夕。寒藤夭矫学草书，天风萧森入诗律。忽然梦上百尺颠，绿毛邂逅巢云仙。相携大笑咸阳市，俯仰尘世三千年。"
        },
        {
            "标题": "醉题",
            "作者": "陆游",
            "内容": "裘马清狂锦水滨，最繁华地作闲人。金壶投箭消长日，翠袖传杯领好春。幽鸟语随歌处拍，落花铺作舞时茵。悠然自适君知否，身与浮名若个亲？"
        },
        {
            "标题": "醉中题民家壁",
            "作者": "陆游",
            "内容": "壮岁羁游厌故栖，暮年却爱草堂低。交情最向贫中见，世事常於醉後齐。松吹飕飕凉短发，芒鞋策策响新泥。吾诗戏用寒山例，小市人家到处题。"
        },
        {
            "标题": "昨非",
            "作者": "陆游",
            "内容": "温饱从来与道违，书生只合卧牛衣。老狐五百生前错，孤鹤三千岁後归。舌自生肥胜玉食，腰常忘带况金围。一官彭泽曾何有，元亮还家悔昨非。"
        },
        {
            "标题": "醉题埭西酒家",
            "作者": "陆游",
            "内容": "阵阵新寒入布裘，偶乘小醉得闲游。丹枫落日野桥晚，断雁湿云江路秋。马得一鸣何恨斥，金经百链岂容柔？不知千载尘埃里，更有吾曹强项不？"
        },
        {
            "标题": "醉赋",
            "作者": "陆游",
            "内容": "霜枫照茅屋，露菊插纱巾。今古无穷事，江湖未死身。直令依马磨，终胜拜车尘。我亦轻余子，君当恕醉人。"
        },
        {
            "标题": "醉中歌",
            "作者": "陆游",
            "内容": "吾少贫贱真臞儒，贪食嗜味老不除。折腰歛版日走趋，归来聊以醉自娱。长缾巨榼罗杯盂，不须渔翁劝三闾。牛尾膏美如凝酥，猫头轮囷欲专车，黄雀万里行头颅，白鹅作鮓天下无，浔阳糖蟹径尺余，吾州之蔊尤嘉蔬，珍盘餖飣百味俱，不但项脔与腹腴。悠然一饱自笑愚，顾为口腹劳形躯。投劾行矣归园庐，莫厌粝饭尝黄葅。"
        },
        {
            "标题": "醉中登避俗台",
            "作者": "陆游",
            "内容": "半醉行歌上古台，脱巾散发谢氛埃。但知礼岂为我设，莫管客从何处来。剡曲烟波菱蔓滑，耶溪风露藕花开。老来世事浑成嬾，一棹幽寻未拟回。"
        },
        {
            "标题": "醉书山亭壁",
            "作者": "陆游",
            "内容": "物外阳狂五百年，扁舟又系镜湖边。飞升未抵簪花乐，游宦何如听雨眠？绿蚁灩尊芳酝熟，黑蛟落纸草书颠。忽拈玉笛横吹去，说与傍人是地仙。"
        },
        {
            "标题": "醉归",
            "作者": "陆游",
            "内容": "乌桕阴中把酒杯，山园处处熟杨梅。醉行踸踔人争看，蹋尽斜阳蹋月来。"
        },
        {
            "标题": "醉题",
            "作者": "陆游",
            "内容": "来往人间今几时？悠悠日月独心知。寻僧共理清宵话，扫壁闲寻往岁诗。疋马秋风入条华，孤舟暮雪钓湘漓。只愁又踏关河路，荆棘铜驼使我悲。"
        },
        {
            "标题": "醉中长歌",
            "作者": "陆游",
            "内容": "阑干斗柄摇天东，人间一夜回春风。注桃染柳岁相似，惟我衰颜非昔红。可怜逢春不自感，更欲使气惊儿童。烟郊射雉锦臆碎，水亭供鱠金盘空。归穿南市万人看，流星突过连钱骢。高楼作歌醉自写，墨光烛焰交长虹。人生未死贵适意，万里作客元非穷。故人夜直金銮殿，僵卧独听宫门钟。"
        },
        {
            "标题": "醉题",
            "作者": "陆游",
            "内容": "目光炯炯射车牛，何至随人作浪愁。身处江湖如富贵，心亲鱼鸟等朋俦。孤帆灭没三湘晓，野店荒寒二华秋。醉墨不容麈土污，凭君试访寺家楼。"
        },
        {
            "标题": "醉歌",
            "作者": "陆游",
            "内容": "我饮江楼上，阑干四面空；手把白玉船，身游水精宫。方我吸酒时，江山入胸中，肺肝生崔嵬，吐出为长虹，欲吐辄复吞，颇畏惊儿童。乾坤大如许，无处著此翁。何当呼青鸾，更驾万里风。"
        },
        {
            "标题": "醉题",
            "作者": "陆游",
            "内容": "不学空门不学仙，清樽随处且陶然。人情正可付一笑，生世元知无百年。白首难陪东合客，清风自足北窗眠。归耕只要无人问，安用文章海内传。"
        },
        {
            "标题": "醉中歌",
            "作者": "陆游",
            "内容": "文章日益近衰陋，风节久己嗟陵夷。元佑大苏逝不返，庆历小范今谁知！闭门学古人共笑，低头就俗我却疑。脱衣幸可买渔艇，烂醉浩歌随所之。"
        },
        {
            "标题": "醉中作行草数纸",
            "作者": "陆游",
            "内容": "还家痛饮洗尘土，醉帖淋漓寄豪举；石池墨渖如海宽，玄云下垂黑蛟舞。太阴鬼神挟风雨，夜半马陵飞万弩。堂堂笔阵从天下，气压唐人折钗股。丈夫本意陋千古，残虏何足膏碪斧；驿书驰报儿单于，直用毛锥惊杀汝！"
        },
        {
            "标题": "醉歌",
            "作者": "陆游",
            "内容": "佛如优昙时一出，老姥何为憎见佛？山从古在天地间，愚公可笑欲移山。火其书，庐其居，佛亦何曾可扫除？子有孙，孙有子，山竟嵯峨汝何喜？床头有酒敌霜风，诗成老气尚如虹；八万四千颠倒想，与君同付醉眠中。"
        },
        {
            "标题": "醉歌",
            "作者": "陆游",
            "内容": "百骑河滩猎盛秋，至今血清短貂裘。谁知老卧江湖上，犹枕当年虎髑髅。"
        },
        {
            "标题": "醉眠初起书事",
            "作者": "陆游",
            "内容": "身世元知似断蓬，流年分付酒杯中。饥寒未解士先老，风雨欲收花已空。泥补旧巢梁燕喜，水生支港钓船通。睡魔正费驱除力，隔竹敲茶赖小童。"
        },
        {
            "标题": "醉题",
            "作者": "陆游",
            "内容": "云栖涧饮未为高，起舞行歌亦足豪。试问食时观本草，何如酒後读离骚？游山不待飞双舄，翦水无因得快刀。熟睡市垆名勿笑，年来随事学餔糟。"
        },
        {
            "标题": "醉中到白崖而归",
            "作者": "陆游",
            "内容": "醉眼朦胧万事空，今年痛饮瀼西东。偶呼快马迎新月，却上轻舆御晚风。行路八千常是客，丈夫五十未称翁。乱山缺处如横线，遥指孤城翠霭中。"
        },
        {
            "标题": "醉吟三首 其三",
            "作者": "陆游",
            "内容": "牵经引礼人谁听，是古非今世共憎。何似对花倾绿酒，自歌一曲醉腾腾。"
        },
        {
            "标题": "醉中绝句",
            "作者": "陆游",
            "内容": "有山有水登临地，无病无愁啸傲身。世念秋毫除未尽，麴生应恨白头新。"
        },
        {
            "标题": "醉道士",
            "作者": "陆游",
            "内容": "落托在人间，经旬不火食；醉後上江楼，横吹苍玉笛。大口如盆眼如电，九十老人从小见。曾携一鹤过岳阳，满城三日闻酒香。醉学究圣师饮百觚，俨然常斋庄；弟子习礼余，兕觥跻公堂。至今遗风被洙泗，诸生雅歌老儒醉。衣冠简朴未可轻，安知中无鲁二生？"
        },
        {
            "标题": "醉赋",
            "作者": "陆游",
            "内容": "我疾多自愈，初非遇奇方；我生固多难，欲应忽已忘。颓然乱书中，不知岁月忙。有时或得意，炙冷不暇尝。乃今又大悟，万事付一觞，书中友王绩，堂上祠杜康。"
        },
        {
            "标题": "醉中步月湖上",
            "作者": "陆游",
            "内容": "闰余时节早，天气已凄冷。悠哉曳杖行，乐此清夜永。霜风锼病骨，林月写孤影。新诗得复忘，薄酒吹易醒。浮生役声利，百岁常鼎鼎。清游倘可继，终老谢人境。"
        },
        {
            "标题": "作梦",
            "作者": "陆游",
            "内容": "作梦今逾七十年，平生怀抱尚依然。结茅杜曲桑麻地，觅句灞桥风雪天。骠骑向来求作佛，淮南末路望登仙。世间妄想何穷尽，输与山翁一醉眠。"
        },
        {
            "标题": "醉吟",
            "作者": "陆游",
            "内容": "牵经引礼人谁听，是古非今世共憎。何似对花倾绿酒，自歌一曲醉腾腾！"
        },
        {
            "标题": "醉舞",
            "作者": "陆游",
            "内容": "短帽篸花舞道傍，年垂八十尚清狂。茸茸胎发朝盈栉，炯炯神光夕照梁。令尹阅人三仕巳，太山在我一豪芒。药苗麦饭初何久，全取愚儒百链刚。"
        },
        {
            "标题": "醉舞",
            "作者": "陆游",
            "内容": "短帽簪花舞道傍，年垂八十尚清狂。茸茸胎发朝盈栉，炯炯神光夕照梁。\n令尹阅人三仕已，太山在我一毫芒。药苗麦饭初何欠，全取愚儒百鍊刚。"
        },
        {
            "标题": "醉舞",
            "作者": "陆游",
            "内容": "渭城朝雨不须歌，烂醉江头舞短蓑。自是先生眼根钝，夭狐伎俩本无多。"
        },
        {
            "标题": "作竹篱成因把酒其间戏题四十字",
            "作者": "陆游",
            "内容": "今日偶暄暖，卧闻林鸟呼。虽思大白饮，未免小苍扶。柳色动篱外，梅花来座隅。夕阳红满野，更复倒残壼。"
        },
        {
            "标题": "作字",
            "作者": "陆游",
            "内容": "整整复斜斜，翩如风际鸦。书成半行草，眼倦正昏花。未办仓盛笔，宁能锥画沙？老夫端可媿，头白不名家。"
        },
        {
            "标题": "夜坐",
            "作者": "陆游",
            "内容": "仲夏苦郁蒸，既夕热未解。浴罢坐柴门，汲井痛扫洒。覆野天穹穹，垂地星磊磊；明河落无声，北斗低饮海。三更缺月升，草木尽光彩。渔舟在何许？断续闻欸乃。百忧集老境，坐叹双鬓改。谁能拥雕戈，遗虏何足醢！"
        },
        {
            "标题": "醉吟",
            "作者": "陆游",
            "内容": "少日沉迷汗简青，如今毁誉两冥冥。书生弄笔如何信，只合花前醉不醒。"
        },
        {
            "标题": "作雪不成独咏",
            "作者": "陆游",
            "内容": "淡日朝穿雾，浓云夜护霜。风声空浩荡，雪意愈微茫。棐几闲临帖，铜炉静炷香。悠然践残岁，不是傲羲皇。"
        },
        {
            "标题": "作雪遇大风遂晴",
            "作者": "陆游",
            "内容": "雪作风散之，雪止风亦定。霁日上窗扉，明暖起我病。去春财十日，共喜时序正。晨兴盥颒罢，白发满清镜。门前无客至，默卧弄尘柄。丛竹如有情，代我发孤咏。"
        },
        {
            "标题": "作雪",
            "作者": "陆游",
            "内容": "荒村雪欲作，耄叟病无聊。树暝乌鸢集，茆深雉兔骄。溪滩观趁渡，岭路数归樵。即死无它憾，终身负圣朝。"
        },
        {
            "标题": "作雪",
            "作者": "陆游",
            "内容": "雪云寒不动，林鸟噤无声。病起衰何剧？囊空醉不成。中原乱方作，弱虏运将平。台省多贤俊，常谈媿老生。"
        },
        {
            "标题": "醉吟",
            "作者": "陆游",
            "内容": "驱使难凭赤丁子，传呼底用苍头儿。世间如梦身如寄，春去花空欲泥谁？"
        },
        {
            "标题": "书喜",
            "作者": "陆游",
            "内容": "宠辱元知不足惊，退居兀兀饯余生。冰鱼可钓羹材足，霜稻方登籴价平。邻媪已安诸子养，园丁初葺数椽成。乡闾喜事吾曹共，一醉宁辞洗破觥。"
        },
        {
            "标题": "六月十四日宿东林寺",
            "作者": "陆游",
            "内容": "看尽江湖千万峰，不嫌云梦芥吾胸。戏招西塞山前月，来听东林寺里钟。远客岂知今再到，老僧能记昔相逢。虚窗熟睡谁惊觉，野碓无人夜自舂。"
        },
        {
            "标题": "长相思·桥如虹",
            "作者": "陆游",
            "内容": "桥如虹，水如空。一叶飘然烟雨中。天教称放翁。侧船篷，使江风。蟹舍参差渔市东。到时闻暮钟。"
        },
        {
            "标题": "山南行",
            "作者": "陆游",
            "内容": "我行山南已三日，如绳大路东西出。平川沃野望不尽，麦陇青青桑郁郁。地近函秦气俗豪，秋千蹴踘分朋曹；苜蓿连云马蹄健，杨柳夹道车声高。古来历历兴亡处，举目山川尚如故；将军坛上冷云低，丞相祠前春日暮。国家四纪失中原，师出江淮未易吞；会看金鼓从天下，却用关中作本根。"
        },
        {
            "标题": "长相思·面苍然",
            "作者": "陆游",
            "内容": "面苍然。鬓皤然。满腹诗书不直钱。官闲常昼眠。 画凌烟。上甘泉。自古功名属少年。知心惟杜鹃。"
        }
    ],
    "对话内容": [
        {
            "Dialogue": "{\n    角色名:周必大 \n    动作:(微微俯身，目光犀利)\n    讲话:陆大人，近日边境局势愈发紧张，敌军频繁侵扰，若不加以防范，恐将国危。您以文人之智，何以看待此事？我等应当如何对策，以保国土安宁？\n}\n{\n    角色名:陆游 \n    动作:(眉头紧锁，手指轻抚案几)\n    讲话:周先生所言极是，国家安危，岂可轻忽？我以为应当加强边防，调集兵员，严密防范敌军之侵扰。同时，亦需加强士兵的训练与士气，令其明白保家卫国之责。然则，倘若我朝内有不和，外敌便会趁机而入，故而，国人同心，方能抵御外敌之侵。至于如何安抚百姓，亦需谨慎行事，方可保得一方安宁。\n}"
        },
        {
            "Dialogue": "{\n    角色名:范成大 \n    动作:(手指轻点书卷，目光灼灼)\n    讲话:陆兄，今日聚于此，共吟诗作，心中无不感慨。诗中情感，若水流潺潺，时而激荡，时而沉静，您认为诗歌的真正魅力在于何处？\n}\n{\n    角色名:陆游 \n    动作:(微微一笑，眼中闪烁着灵动)\n    讲话:范兄所言甚是，诗歌之美，乃在于情感之寄托与意境之深远。诗如镜，映照人心，能让人于字里行间，感受那微妙之情与壮阔之志。吟诵之时，若能与自然相融，心中自有旷达之感，如山水相依，互相辉映，恰如我等今日所处之境，山青水秀，正是诗意所在。愿我等共勉，创作出更多传世之作，以寄托心中之情。\n}"
        },
        {
            "Dialogue": "{\n    角色名:辛弃疾 \n    动作:(提笔凝思，眉宇间透出忧虑)\n    讲话:陆兄，近日南宋局势纷扰，国家之事，令人深感忧虑。您对现状有何见解？我常思友谊与理想之追求，然身处乱世，似乎难以实现，您怎见？\n}\n{\n    角色名:陆游 \n    动作:(握笔思虑，神情坚定)\n    讲话:辛兄，乱世之中，理想之追求确实艰难，然我以为，友谊乃是心灵之寄托。在此困境之际，彼此扶持，方能共渡难关。国家之事，我们虽小，但心中有志，必不敢懈怠。愿以我们的笔，书写壮丽诗篇，激励后人，传承理想与信念。虽道阻且长，但我坚信，只有牢记初心，方能不负此生，成就伟业。\n}"
        },
        {
            "Dialogue": "{\n    角色名:王氏 \n    动作:(轻声细语，面带微笑)\n    讲话:邻里们，今天天气晴朗，孩子们在院中嬉戏，真是令人感到欣慰。您们说，这样的日子，是否不该好好珍惜？教育孩子，除了读书，还应教他们懂得生活的道理。\n}\n{\n    角色名:邻里甲 \n    动作:(点头称是，眼中流露出赞同)\n    讲话:王嫂所言极是，孩子们愈发活泼，确实应当引导他们明白生活的道理，才能成长为有用之才。您家陆游先生，常以诗教子，想必定有良策。\n}"
        },
        {
            "Dialogue": "{\n    角色名:刘应时 \n    动作:(举杯畅饮，神情愉悦)\n    讲话:陆兄，今日聚于此，畅谈学问，真是快意。您在诗词之道上，才华横溢，是否能分享您创作的心得？\n}\n{\n    角色名:陆游 \n    动作:(举杯回应，面露自信)\n    讲话:刘兄所言有道，诗词之创作，乃是心之所向，情之所寄。常以自然景物为引，触动心弦，方能得其所然。吾尝以山水之美，激发灵感，写下《秋夕》一诗，愿与诸君共赏。诗中所蕴涵的情感，正是我对家国的思念与对理想的坚守。愿我等共勉，写下更多动人之作，传颂于世。\n}"
        },
        {
            "Dialogue": "{\n    角色名:皇帝 \n    动作:(端坐于龙椅，神情严肃)\n    讲话:陆爱卿，近日我朝海防愈发薄弱，敌寇伺机而动，朕欲听听你的高见，如何加强防范，以保我大宋河山？\n}\n{\n    角色名:陆游 \n    动作:(恭敬拱手，语气坚定)\n    讲话:陛下，臣愚以为，海防之事，需尽快整顿。应当调兵遣将，严密巡逻，建立海岸防线，若有敌军入侵，必当第一时间反击。同时，需借助百姓之力，鼓舞士气，令其明白保卫家国之重任，方能凝聚人心。臣愿尽心竭力，辅佐陛下，共迎挑战，保卫我大宋江山。\n}"
        },
        {
            "Dialogue": "{\n    角色名:陆洙 \n    动作:(手持书卷，仰望山川)\n    讲话:陆兄，今日游山间，真是心旷神怡，您以诗寄情，是否能赋诗一首，以表达此时此刻的感受？\n}\n{\n    角色名:陆游 \n    动作:(微笑，凝视远方)\n    讲话:陆弟所言甚好，山川之美，确实令人陶醉。且听我吟诵：\\n“白云千载空悠悠，青山一道共此游。”\\n“日落江湖白，潮来天地秋。”\\n诗中所表达的，正是我对自然之美的敬仰与对家国的思念。愿我等在这山水之间，共享此刻的宁静与和谐。\n}"
        },
        {
            "Dialogue": "{\n    角色名:唐意 \n    动作:(手握信纸，面露欣喜)\n    讲话:陆兄，近日我女儿常提及您对她的教导，不知您写信来，何以感激？我想她定会以您为榜样，努力向上。\n}\n}\n{\n    角色名:陆游 \n    动作:(轻声道来，语气温柔)\n    讲话:唐老兄，您过誉了。小女聪慧伶俐，勤奋好学，正是我所欣赏之处。此信不过是表达我的感激之情，感谢您对我所作的支持。家庭之重，乃是人生之基石，愿我们共同培育孩子，使其成为栋梁之材，传承家族的美德与文化。愿此情长存，携手共进。\n}"
        },
        {
            "Dialogue": "{\n    角色名:陆涭 \n    动作:(眉头紧皱，思虑深重)\n    讲话:兄长，近日家中生计堪忧，您以为我们该如何继承与发扬家族的文化与传统？\n}\n{\n    角色名:陆游 \n    动作:(语气坚定，目光炯炯)\n    讲话:弟弟，家族之传承，实在重于泰山。我们应当结合现状，适当调整经营思路，重视教育与文化传承。以书香门第为荣，培养子女，令其继承文脉，同时应善用人脉，扩展事业，方能繁荣家族。愿我们携手并进，共同努力，使家族之光辉再现。\n}"
        },
        {
            "Dialogue": "{\n    角色名:戴复古 \n    动作:(敬畏地低头，眼中流露出期待)\n    讲话:陆老师，您对我学业的关心与支持，令我深感荣幸。不知您为我书写的序文，是否能为我指点迷津？\n}\n{\n    角色名:陆游 \n    动作:(微微一笑，语气温和)\n    讲话:戴弟，学业之道，需踏实求索，切勿急功近利。序文中所言，乃是我对你未来的期许与信任，愿你能以此为鞭策，坚定信念，求知若渴。文人之路，常有荆棘，但只要心中有志，必能开花结果。努力向前，定有一日，名扬四海。\n}"
        }
    ]
}