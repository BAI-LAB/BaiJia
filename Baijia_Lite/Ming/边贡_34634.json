{
    "基本信息": {
        "姓名": "边贡",
        "性别": "男",
        "出生年份": "1476",
        "死亡年份": "1532",
        "享年": "57",
        "朝代": "明",
        "家庭区分": "未详"
    },
    "亲属关系": [
        "边贡的子是边节",
        "边贡的第二任妻是胡氏(边贡继室)",
        "边贡的曾祖是边文质",
        "边贡的祖父是边宁",
        "边贡的父是边节",
        "边贡的母是董氏(边贡母)",
        "边贡的妻子是柴氏(边贡妻)",
        "边贡的第二任妻是胡氏(边贡继妻)",
        "边贡的弟是边赋"
    ],
    "其他关系": [
        "边贡临别得到林文俊所作赠言(送别诗、序)",
        "边贡神道碑由李廷相所作",
        "边贡画赞(画像记)由翁方纲所作",
        "边贡收到吕柟的赠诗、文",
        "边贡收到湛若水的赠诗、文"
    ],
    "入仕信息": [
        {
            "入仕方式": "科举: 乡贡举人",
            "入仕年份": "未详",
            "入仕年龄": "未详"
        },
        {
            "入仕方式": "学校: 生员(庠生)",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "一",
            "别名类型": "行第"
        },
        {
            "别名": "庭实",
            "别名类型": "字"
        },
        {
            "别名": "廷实",
            "别名类型": "未详"
        },
        {
            "别名": "廷实",
            "别名类型": "字"
        },
        {
            "别名": "华泉",
            "别名类型": "室名、别号"
        }
    ],
    "任职信息": [
        {
            "官职": "户部尚书",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "户部尚书",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "户部尚书",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "户部尚书",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "太常寺卿",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "太常寺卿",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "太常寺卿",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "太常寺卿",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "太常寺少卿",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "太常寺少卿",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "太常寺少卿",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "太常寺少卿",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "太仆寺卿",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "太仆寺卿",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "太仆寺卿",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "太仆寺卿",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "刑部右侍郎",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "刑部右侍郎",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "刑部右侍郎",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "刑部右侍郎",
            "起始年份": "未详",
            "结束年份": "未详",
            "任职方式": NaN,
            "任职地点": "南京"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "荆州府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "荆州府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "荆州府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "荆州府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "荆州府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "荆州府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "荆州府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "荆州府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "荆州府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "荆州府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "荆州府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "荆州府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "荆州府"
        }
    ],
    "地理信息": [
        {
            "地名": "历城",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "华泉集",
            "著述年份": "1532",
            "著述角色": "未详"
        },
        {
            "著述名称": "边华泉集:八卷",
            "著述年份": "1506",
            "著述角色": "未详"
        }
    ],
    "社会区分": [
        "家塾师",
        "[为官者：文]"
    ],
    "机构情况": [],
    "经历事件信息": [],
    "财富情况": [],
    "个人简介": [
        "边贡（1476 ～1532）字庭实，因家居华泉附近，自号华泉子，历城（今山东济南市）人。明代著名诗人、文学家。弘治九年（1496）丙辰科进士，官至太常丞。边贡以诗著称于弘治、正德年间，与李梦阳、何景明、徐祯卿并称“弘治四杰”。后来又加上康海、王九思、王廷相，合称为明代文学“前七子”。 ► 边贡的诗文(541篇)"
    ],
    "诗词文章内容": [
        {
            "标题": "午日观竞渡",
            "作者": "边贡",
            "内容": "共骇群龙水上游，不知原是木兰舟。云旗猎猎翻青汉，雷鼓嘈嘈殷碧流。屈子冤魂终古在，楚乡遗俗至今留。江亭暇日堪高会，醉讽离骚不解愁。"
        },
        {
            "标题": "重赠吴国宾",
            "作者": "边贡",
            "内容": "汉江明月照归人，万里秋风一叶身。休把客衣轻浣濯，此中犹有帝京尘。"
        },
        {
            "标题": "东园徐君送藕栽戏呈短句兼求碧桃",
            "作者": "边贡",
            "内容": "玉藕根移玉井高，感君分赠谢君劳。书生见惯秋江色，且向名园问碧桃。"
        },
        {
            "标题": "嫦娥",
            "作者": "边贡",
            "内容": "月宫清冷桂团团，岁岁花开只自攀。共在人间说天上，不知天上忆人间。"
        },
        {
            "标题": "刘克柔迎养二亲乞诗为寿以人生七十古来稀七字为韵",
            "作者": "边贡",
            "内容": "人生有良愿，莫如翁姥健。生儿无令名，虽寿安足荣。\n七岁燕山道，重来见秋草。十月到官衙，蟹肥霜菊华。\n古称远游苦，今知远游乐。来去何翩翩，云中度双鹤。\n稀年具庆稀，勿轻莱子衣。"
        },
        {
            "标题": "楝塘歌",
            "作者": "边贡",
            "内容": "楝塘老人塘上游，飒飒西风吹素秋。记得看花三四月，满塘红紫映波流。"
        },
        {
            "标题": "送顾华玉席上分体得三五七言",
            "作者": "边贡",
            "内容": "送归客，送归客，东城复西苑。碧草萋萋别路长，苍山历历愁心远。\n愁心远征，驾不可留。去年送归陌上雪，今年送归江上秋。\n江上秋江雨霁，返照入林光翳翳。家在齐川未得归，年年送客来沙际。\n送归客，请客听我歌。我如水中凫，君如江上波。波流去不息，凫飞无远翼。\n回桥转岸君已遥，薄暮徘回此何极。"
        },
        {
            "标题": "山中杂诗 其二",
            "作者": "边贡",
            "内容": "园果垂丹实，园丁日夜看。未曾供寝庙，不敢献中官。"
        },
        {
            "标题": "济宁刘使君提刑晋阳过新乡之墟其友人华泉子者适游苏门伤其别而不得见也于是赋车遥遥以招之",
            "作者": "边贡",
            "内容": "车遥遥，向何许。去君咫尺地，不得一相语。忆昨与君游大梁，暑云拂盖流尘黄。\n回头转睐复几日，草木零落飞严霜。山中独行岁华晚，烟留月绻谁能返。\n逸客长怀阮嗣宗，仙翁却吊罗公远。闻君五月登啸台，何郎许子相徘徊。\n酒酣清歌眺白日，万里䬃䬃长风来。人生得此亦自乐，何用苦教缨冕缚。\n不见昔时贤达人，强半遗迹在丘壑。车遥遥，将奈何，太行积雪寒嵯峨。\n赠君七尺紫藤杖，并履閒寻安乐窝。"
        },
        {
            "标题": "题张秀才钓鱼便面",
            "作者": "边贡",
            "内容": "鲈鱼钓得上纶钩，归去应须与妇谋。携取一尊同客醉，江风山月更何忧。"
        },
        {
            "标题": "泛南湖十首 其一",
            "作者": "边贡",
            "内容": "闻道南湖曲，芙蓉似锦张。如何一夜雨，空见水茫茫。"
        },
        {
            "标题": "贾太史母太安人挽辞",
            "作者": "边贡",
            "内容": "中寝阒寂兮夕风以雨，灵薄阴沈兮莓生于庑。棘人返兮恋恋，杳慈颜兮莫予睹。\n历庭宇以周望，循园庐而抚膺。揽堂背之故谖，缤杂遝兮落英。\n撷芳荃以为旨，奠桂椒以为浆。灵偃蹇其至止，怛进拜兮彷徨。\n杉舆兮柏輀，文骊兮素旂。启殡宫兮山之阿，送母氏兮永归。\n重曰：茫茫厚土，閟虞渊兮。白曜回光，烛幽玄兮。陟彼峻屺，睇流云兮。\n神理超遥，眇氤氲兮。嗟予寡翼，安彼溯兮。穷祀剪剪，悄终慕兮。"
        },
        {
            "标题": "寄王升舍人二首 其一",
            "作者": "边贡",
            "内容": "不见王子猷，经春复历夏。有时中宵梦，宛到君堂下。"
        },
        {
            "标题": "野泉词为郡守高子洲作",
            "作者": "边贡",
            "内容": "野之水兮悠悠，子不乐兮远游。子远游兮要津，怅予独兮水之滨。\n水滨兮踯躅，泉瀰瀰兮波绿。愿从子兮九重，化霖雨兮随飞龙。\n龙飞兮在天，膏下土兮吾泉。与子归兮泉之野，以逍遥兮冬夏。"
        },
        {
            "标题": "二月一日候朝是日予祖母寿辰",
            "作者": "边贡",
            "内容": "灯火春城漏下迟，薄罗寒透五更时。莺迁上谷声初转，花隔东风信未知。\n仕汉恩深惭壮业，报刘心远滞还期。天街望处无端喜，南极光连北斗垂。"
        },
        {
            "标题": "山中杂诗 其一",
            "作者": "边贡",
            "内容": "下马古寺门，偶与山僧遇。相对两不言，蝉声在高树。"
        },
        {
            "标题": "李时佩坐上留别",
            "作者": "边贡",
            "内容": "兰叶荷花香满庭，坐来炎雨霁空冥。帘开高栋一星出，酒对故人双眼青。\n沙柳阴森如待折，候虫凄断若为听。间从聚散看身世，天际浮云水上萍。"
        },
        {
            "标题": "薛封君挽歌三章 其三",
            "作者": "边贡",
            "内容": "弦诵兮初尝，公渐兮四乡。绿桂兮青峤，有严兮公庙。\n盍来兮，慰我人怀兮。"
        },
        {
            "标题": "薛封君挽歌三章 其二",
            "作者": "边贡",
            "内容": "泉扃何有兮厚土绵绵，上跱松柏兮下奠泗渊。公宵处兮昼尔瞑，洞神理兮暧千年。"
        },
        {
            "标题": "薛封君挽歌三章 其一",
            "作者": "边贡",
            "内容": "泬寥兮江门，公之逝兮鹿豕群奔。公今何居兮泉扃郁幽，谁与公兮遨游。"
        },
        {
            "标题": "傅本学二亲挽歌",
            "作者": "边贡",
            "内容": "夫荷戈，妻辟纑，渡江北来戍京都。京都主将多锦腴，夕幕朝衙驰复驱。\n恨不为君西击胡，四十二载空良图。大儿官至执金吾，小儿廷评冤狱无。\n诸孙亭亭俱丈夫，兴来一饮酒百觚。长歌激烈声呜呜，源溪冬寒水不枯。\n笑将白发归黄垆，翁生有闻翁不孤。"
        },
        {
            "标题": "银台墓为韩通政赋",
            "作者": "边贡",
            "内容": "银台墓，萧关路。落日春草青，苍山起寒雾。萧关路，银台墓。\n墓前嵯峨石碑古，下有双棺闭泉户。夫为正议妻淑人，四封三品俱皇恩。\n先银青，后金紫，生儿愿得银台子。银台功业何可知，请向墓前看制辞。"
        },
        {
            "标题": "嗟克明为段佥事惟勤乃翁作",
            "作者": "边贡",
            "内容": "孰谓弟无子，兄子为后与子同。孰谓天有知，三子夭以殇，无后翻在躬。\n嗟而克明，为子克子兄克兄。吴人至今传，为吏公且平。\n嗟而克明，葬以一命服，祭以五鼎烹。有子官度支，出典邦国刑，铁冠白笔纡银青。\n过家上冢泣，所生以三尺。孙嗣宗祊，谓天无知，天竟有知，嗟克明。"
        },
        {
            "标题": "题丰内翰爱凫楼",
            "作者": "边贡",
            "内容": "春凫呼其侣，拍拍戏芳渚。一凫忽惊人，群凫共高举。\n回翔集城下，点点散如雨。爱凫古人今几秋，夕阳江上空高楼。\n冯阑独送千里目，平沙莽莽寒烟绿。"
        },
        {
            "标题": "归人哀为南海张进士作",
            "作者": "边贡",
            "内容": "归人哀，哀不极，双墓累累五羊侧。亲颜欲见不可得，梦里相看画中忆。\n养儿谓言得儿力，昼锦归来扫荆棘。百金置酒千金庖，散作空山老鸦食。\n归人哀，哀不极。"
        },
        {
            "标题": "病妇行为恽功甫悼亡",
            "作者": "边贡",
            "内容": "妾嫁郎，才十五，辛苦为郎立门户。舅丧未了复姑丧，十载牛衣一环堵。\n荐书初下郎有名，寒冬携妾来京城。可怜弱质犯霜雪，春花一夜成秋零。\n左揽儿，右牵女。泪湿枕花红，凄凄背灯语。招魂须故衣，埋骨须故乡。\n郎恩岂云薄，妾命自不长。解钱系儿褓，留市梨和枣。\n拔钗穿女裳，留作嫁时妆。儿女勿啼郎勿哭，丧车不反泉台毂。"
        },
        {
            "标题": "庐墓哀为杨名父作",
            "作者": "边贡",
            "内容": "庐墓哀，庐墓哀，墓上有花亲手栽。春风一番花一开，亲魂去矣何时来。\n魂不来，儿不返，空林月落猿声断。泪花著树花已空，伤心何处吹羌管。"
        },
        {
            "标题": "五杂组戏三平董兄",
            "作者": "边贡",
            "内容": "五杂组，袖中绡。往复还，金翠翘。不得已，且逍遥。五杂组，佩琼玖。\n往复还，捧觞妇。不得已，且开酒。五杂组，锦绣帷。往复还，城外岐。\n不得已，换行媒。五杂组，床上裯。往复还，使者愁。不得已，正绸缪。\n五杂组，富家筵。往复还，河上船。不得已，买花钱。"
        },
        {
            "标题": "接树叹为方举人乃翁作",
            "作者": "边贡",
            "内容": "朝汲水，暮伐土，山人接栗山中圃。白头翁妪感且伤，那能更待渠实尝。\n春风花开秋结果，玉盘跪进黄金颗。冰鱼冻笋古有之，谁道苍苍不关我。\n我圃之树今十围，双亲何在冢累累，山人见之双泪垂。"
        },
        {
            "标题": "两节妇为毛给事用成作",
            "作者": "边贡",
            "内容": "姑曰妇，嗟尔芳龄始二九，绿发红颜何可守。妇曰姑，上有姑，下有雏。\n姑不舅负，吾宁忍负夫。妇姑相向中庭立，抱雏爇芗吁天泣。\n天乎不剪毛氏宗，臼甘自舂井自汲。雏生三雏宗日彊，更有小雏如凤凰。\n苞羽翩翩被五采，远簪白笔登岩廊。登岩廊，心独苦，回望滇南两丘土。\n君不见贞女墓，上木青青高入云，路人竞指毛家坟。"
        },
        {
            "标题": "运夫谣送方文玉督运",
            "作者": "边贡",
            "内容": "运船户，来何暮。江上旱风多，春涛不可渡。运船户，来何暮。\n里河有闸外有滩，断篙折缆愁转船。夜防虫鼠日防漏，粮册分明算升斗。\n官家但恨仓廪贫，不知淮南人食人。官家但知征戍苦，力尽谁怜运船户。\n运船户，尔勿哀，司农使者天边来。"
        },
        {
            "标题": "车遥遥为前人赋",
            "作者": "边贡",
            "内容": "车遥遥，风起沙蓬卷。离肠逐双轮，轮转肠亦转。双轮转转临大河，雪花如席冰嵯峨。\n孟津渡头灯火乱，洛阳城边冠盖多。车遥遥，载君行，载君返。\n赤凤衔书下紫云，回期莫待春华晚。"
        },
        {
            "标题": "送刘约中之金陵",
            "作者": "边贡",
            "内容": "自君之出矣，途长梦亦遥。南风何日起，吹转木兰桡。\n自君之出矣，长望石头山。山高望不极，目送碧云还。\n君到石城边，应看石城树。树杪百尺台，是侬行乐处。"
        },
        {
            "标题": "筑桥怨",
            "作者": "边贡",
            "内容": "桥之筑，人痛哭。桥之崩，人不行。不行犹自可，痛哭悲杀我。\n虬须环卫蟒服尊，谁其坐者鱼朝恩。砖厂供砖石窝石，役夫一丁钱七百。\n五州十县走登登，前后两年方告毕。沙河桥，千岁牢。\n渴杀道上人，旱杀田中苗。愿天不雨水勿高，马蹄踏踏桥土裂，中有役夫膏与血。"
        },
        {
            "标题": "赋得万里桥送客",
            "作者": "边贡",
            "内容": "万里桥边树如荠，蜀使入吴真万里。临岐记取丞相语，万里之行此其始。\n英雄一往人代易，锦水汤汤镇如昔。遗阵空思云鸟形，脩梁已荒车马迹。\n旬宣使者家在吴，入蜀今为蜀大夫。登桥揽辔一回首，慷慨能轻万里途。"
        },
        {
            "标题": "题金谷园图赋得绿珠怨",
            "作者": "边贡",
            "内容": "谁言妾命薄，结发承主恩。谁谓妾身轻，宠冠金谷园。\n园中桃李千万树，对妾妍华避无处。徘徊歌舞曲未终，门外战鼓声逢逢。\n当时只倚红颜贵，岂料红颜为主累。主家高楼天与齐，妾身不惜委黄泥。\n他生愿作衔泥燕，长傍楼中梁栋栖。"
        },
        {
            "标题": "题画",
            "作者": "边贡",
            "内容": "散发兮江阿，曳青筇兮裳薜萝。风飗飗兮鸣琴，倚文石兮藉莎。\n石畔兮何有，有蒲兮与荷。悦芳兮流目，矢心兮靡佗。\n匪人群兮言绝，慨新声兮孔多。"
        },
        {
            "标题": "题王庭简像",
            "作者": "边贡",
            "内容": "玄其衣，纁其裳，琼琚玉玖鸣锵锵。端而容，肃而止，仪冠峨峨若山峙。\n主群祀，礼百神，精明之德通天人。上郡城边无吠狗，骏马旃裘望风走。\n李广汾阳是其偶，吁嗟若人古良守。"
        },
        {
            "标题": "临高台为谢内史题观日图时内史将省母归馀姚",
            "作者": "边贡",
            "内容": "临高台，望三山，曜灵出海光以斓。浴咸池，登扶桑。\n羲和总绥，六龙服箱。回精白云舍，流采黄金堂。金堂客子及秋返，云舍萱花凌雪芳。\n临高台，心不及。朝怀亲兮夕怀国，却到江南望江北。"
        },
        {
            "标题": "断弦引",
            "作者": "边贡",
            "内容": "离琴挂幽壁，玉轸朱丝弦。美人不复来，华月生秋圆。\n临除拭金徽，弦绝轸难续。昨日白头吟，今朝断肠曲。\n轸是美人系，弦是美人调。人亡琴亦亡，独坐悲长宵。"
        },
        {
            "标题": "李将军",
            "作者": "边贡",
            "内容": "李将军，七尺身，丈八矛，生来骨相当封侯。锦袍白马如流电，一岁长安一相见。\n不扫边尘向朔庭，空随汉月归乡县。李将军，雄且英，山东塞北咸知名。\n嗣忠堂前世泽远，且读父书调母羹。君不见长杨羽骑如云集，天子勤边方好兵。"
        },
        {
            "标题": "芝山操",
            "作者": "边贡",
            "内容": "山之芝兮紫英，遐不见兮我怦怦。逝将归兮以撷以烹，曰以芼予亲之羹。\n遹脩眉兮四翁，日游戏兮山之中。朝予望之兮夕梦其下，盍反辔兮吾马。\n子之辔兮言反，顾周道兮云远。氓之靡家兮皇不有储，嗟嗟子兮曷宁其居。"
        },
        {
            "标题": "桐江水为王推官赠别",
            "作者": "边贡",
            "内容": "桐江水，深几许。司刑来，使旌举。夹岸垂青杨，豺狼化田鼠。\n洞江水不可泳以游。司刑击兰楫，骇浪成安流。司刑匣中三尺铁，隐隐星光淬鸡血。\n鼠移巢窟，龙失其波，桐江桐江奈乐何。"
        },
        {
            "标题": "周司徒",
            "作者": "边贡",
            "内容": "周司徒，真丈夫，直气棱棱霄汉俱。致君不作尧舜主，拂衣归卧山中庐。\n山中卧，今几载，鹤貌童童履声在。十书五疏招不回，九重虚席空相待。\n北来颉利西羌胡，争问司徒今有无。乃知系国轻重者，不独庙堂公与孤。\n周司徒，真丈夫。"
        },
        {
            "标题": "次杜工部秋雨叹韵柬希尹 其一",
            "作者": "边贡",
            "内容": "睡起山厨湿烟白，堆盘忽见红蟹鲜。狂夫对此兴不浅，恰值床头无酒钱。\n檐雨霏霏暮声急，蓬头独倚阑干立。美人可望不可攀，閒诵枯鱼过河泣。"
        },
        {
            "标题": "双清操",
            "作者": "边贡",
            "内容": "台有柏，阴阴兮，皇鉴在上昭临兮。柏之阳，维我之堂。\n我激我扬，曷我人弗臧。雪斯川矣，月斯渊矣。\n匪渊匪川，维我游之天矣。"
        },
        {
            "标题": "洛阳道送刘少府",
            "作者": "边贡",
            "内容": "沃野萋柔桑，翩翩春鸟翔。使车天上来，白屋回青阳。\n青阳为雨露，不为冰与霜。冰霜易流铄，雨露恩乃长。\n谁能泥朱幰，永庇嵩洛堂。"
        },
        {
            "标题": "车遥遥送钱伯川监税河西",
            "作者": "边贡",
            "内容": "一车两雕轮，宛转行不已。悠悠河西路，去去百馀里。\n孟冬北风冽，河水寒不流。朝发城东门，暮至河水头。\n谁言近别易，近别心更苦。咫尺不相看，天涯在庭户。\n君行西河上，几日河柳春。攀条采柔芳，愿寄同心人。"
        },
        {
            "标题": "次杜工部秋雨叹韵柬希尹 其三",
            "作者": "边贡",
            "内容": "吁嗟屋漏不可数，四壁颓墙少完堵。自缘物候近重阳，怪底满城终日雨。\n城南山寺风且寒，欲往只愁行路难。伏枕高歌夜不寐，床头酒壶旬日乾。"
        },
        {
            "标题": "次杜工部秋雨叹韵柬希尹 其二",
            "作者": "边贡",
            "内容": "径荃篱菊寒缤纷，半紫半黄花似云。若令此物混桃李，虽有贞固何由分。\n华阳老人头半黑，坐对幽芳三叹息。屈平元亮今不逢，莫向西风论价值。"
        },
        {
            "标题": "迎神",
            "作者": "边贡",
            "内容": "陟巉岩兮望九嶷，玄云□兮灵御驰。裸二女兮骖文螭，飞蕙盖兮搴翠旂。\n沅湘兮无波，涔阳兮际霞。风伯兮前导，欃枪兮后罗。\n山有木兮木有松，怀重华兮心忡忡。椒酒兮鼍鼓，逢神之降兮风沨沨，将愉享兮君山之宫。"
        },
        {
            "标题": "石祁子",
            "作者": "边贡",
            "内容": "冠佩则兆，吾弗敢知。吾所知者，吉凶异仪。或兆或否，偶邪非偶。\n大哉礼云，臣子常守。"
        },
        {
            "标题": "四友亭诗有序 其四",
            "作者": "边贡",
            "内容": "季氏曰：我所友兮在新甫。铜柯蹇蹇霜皮古，千秋万岁辞斤斧。\n美人赠我翠锦裙，何以报之柏子仁。朝餐暮饵容色新，驾青虬兮凌紫云。"
        },
        {
            "标题": "四友亭诗有序 其二",
            "作者": "边贡",
            "内容": "仲氏曰：我所友兮在淇澳。苦节娟娟乐幽独，千秋万岁无剪扑。\n美人赠我绿锦裾，何以报之竹上茹。朝餐暮饵劲且癯，驾青鸾兮凌紫虚。"
        },
        {
            "标题": "送神",
            "作者": "边贡",
            "内容": "重华兮降歆，湘君兮并临。来联翩兮共御，归容与兮同心。\n假灵保兮陈辞，鼓南风兮瑶音。苍梧眺兮极浦，洞庭波兮风雨。\n蛟龙蜿兮昼吟，鸾鹄下兮群舞。睇灵光兮不见，切予心兮愁苦。\n垂巍巍兮馀泽，为霖雨兮下土。瞻有严兮遗像，愿嗣续兮终古。"
        },
        {
            "标题": "都义士",
            "作者": "边贡",
            "内容": "母存儿亦存，敢以身许人。母死儿可死，儿志良以伸。\n我宇舅葺，我桑舅植，我室我家维舅力。我生有儿舅无子，舅有急难我当死。\n吁嗟乎，国士之义义与秋云高，聂政荆轲俱尔曹。"
        },
        {
            "标题": "门有车马客为顾侍御乃翁赋",
            "作者": "边贡",
            "内容": "门有车马客，云来自吴下。相逢问丈人，草服在中野。\n中野何所有，有园亦有畴。青槐荫君堂，文杏为君楼。\n楼上置书史，下系双桂舟。园中古松树，甘露降油油。\n居人被其惠，行者藉其庥。阿儿冠豸冠，阿弟登龙头。\n出入乡党间，光尘满道周。昆山岌嵯峨，湖水绕下流。\n丈人乐相乐，延年方未休。"
        },
        {
            "标题": "四友亭诗有序 其三",
            "作者": "边贡",
            "内容": "叔氏曰：我所友兮在孤山。繁英灿灿开冰颜，千秋万岁倚清寒。\n美人赠我素锦緺，何以报之梅白华。朝餐暮饵神精和，驾青禽兮凌紫霞。"
        },
        {
            "标题": "唐夫人操为都玄敬祖母作",
            "作者": "边贡",
            "内容": "白杨翻翻兮翳于墓门，誓良人之不从兮孤曷与存。\n瞻彼中林兮豺虎纵横，我室我安兮我孤我将。嗟嗟孤有成兮，我目则瞑兮。"
        },
        {
            "标题": "四友亭诗有序 其一",
            "作者": "边贡",
            "内容": "伯氏曰：我所友兮在徂徕。直干矫矫排风雷，千秋万岁倚崔嵬。\n美人赠我云锦青，何以报之松下苓。朝餐暮饵通仙灵，驾青牛兮凌紫庭。"
        },
        {
            "标题": "赠钱世恩",
            "作者": "边贡",
            "内容": "向风征马频嘶，独客行吟古堤。百里文星斗下，三年水部河西。\n遥心浦树烟渺，短梦城乌曙啼。记取今宵醉别，雪堂灯火凄凄。"
        },
        {
            "标题": "纪叔姬",
            "作者": "边贡",
            "内容": "国亡君亡，吾将何归。父母邦鲁，先君垄酅。归不于鲁，而酅是依。\n乌乎贤哉，其纪叔姬乎。"
        },
        {
            "标题": "蔡石冈寄瓶梨 其四",
            "作者": "边贡",
            "内容": "武帝巡游不返，文园渴病难除。谁致内林一颗，且成封禅之书。"
        },
        {
            "标题": "送范侍御苏山北上四首 其四",
            "作者": "边贡",
            "内容": "君山已归地下，燕泉却在天南。落落故人如此，萧萧短发何堪。"
        },
        {
            "标题": "送范侍御苏山北上四首 其三",
            "作者": "边贡",
            "内容": "廊庙江湖身世，先忧后乐心情。本是仲淹孙子，怪来夷夏知名。"
        },
        {
            "标题": "送范侍御苏山北上四首 其一",
            "作者": "边贡",
            "内容": "隼旟低拂垂柳，骢马娇嘶落花。碣石春风万里，卢沟晓月千家。"
        },
        {
            "标题": "君马黄赠祝仁甫",
            "作者": "边贡",
            "内容": "君马黄，我马苍，两马相逐君马良。君马来自函关道，我马空山食秋草。\n忆昔两马初学行，长安见者神色惊。鲁坰骊黄未足论，卫丘騋牝虚驰名。\n岂料长成人少顾，十年不踏天闲路。逸群翻惹太仆嫌，腾枥正中奚官怒。\n以兹流落在风尘，南走荆梁西入秦。自伤万里汗流血，谁道五花云满身。\n弃置不须怜我马，君马亦在盐车下。疾足由来控者难，骄嘶自合知音寡。\n吁嗟君马天下无，且向沙场暂秣刍。北来司马今伯乐，肯使君王空按图。"
        },
        {
            "标题": "杜蒉",
            "作者": "边贡",
            "内容": "旷饮调饮，臣蒉亦饮。酒生微波，天风凛凛。子卯不乐，君臣始终。\n爵亡言存，千古无穷。"
        },
        {
            "标题": "蔡石冈寄瓶梨 其三",
            "作者": "边贡",
            "内容": "不缘摘取商洛，定自传分秣陵。笑杀山妻鄙俗，安排慢火相蒸。"
        },
        {
            "标题": "送范侍御苏山北上四首 其二",
            "作者": "边贡",
            "内容": "生憎白云春去，无奈黄莺昼啼。欲采芙蓉赠远，北湖莲叶初齐。"
        },
        {
            "标题": "湖上二首 其二",
            "作者": "边贡",
            "内容": "田田莲叶洲北，寂寂孤亭水南。恐有人来摘取，淆他万顷清潭。"
        },
        {
            "标题": "黄山店赵山家人 其一",
            "作者": "边贡",
            "内容": "西山半衔落日，东岭尚宿归云。雨过荒村向暮，柴门流水沄沄。"
        },
        {
            "标题": "蔡石冈寄瓶梨 其一",
            "作者": "边贡",
            "内容": "缀树同梅止渴，登筵比蔗生津。却忆帝炉烧赐，曾分衣白山人。"
        },
        {
            "标题": "湖上二首 其一",
            "作者": "边贡",
            "内容": "一溪流水秋碧，两岸垂杨昼阴。绝爱王家池馆，酒旗低拂波心。"
        },
        {
            "标题": "黄山店赵山家人 其三",
            "作者": "边贡",
            "内容": "流莺百啭深树，巢燕双飞短帘。过客不惭阮籍，主人只似陶潜。"
        },
        {
            "标题": "黄山店赵山家人 其二",
            "作者": "边贡",
            "内容": "瓠叶翻翻雨骤，竹枝袅袅风斜。忽见绿柽花发，犹疑春在山家。"
        },
        {
            "标题": "靳庄铺坐雨次沈休翁韵 其一",
            "作者": "边贡",
            "内容": "村南村北云山，亭外亭中烟景。东岩过客重来，萝径萧萧薄暝。"
        },
        {
            "标题": "靳庄铺坐雨次沈休翁韵 其二",
            "作者": "边贡",
            "内容": "鸟啼千树万树，云起前山后山。门外青春向晚，雨中游客西还。"
        },
        {
            "标题": "蔡石冈寄瓶梨 其二",
            "作者": "边贡",
            "内容": "淮北荥南接境，冻姿霜色含秋。如得此君万颗，岂论千户封侯。"
        },
        {
            "标题": "黄山店赵山家人 其四",
            "作者": "边贡",
            "内容": "烟中白鸟双度，草际黄牛独还。山寺暮钟何处，随风飘落人间。"
        },
        {
            "标题": "隰柳三章寿林母也三首",
            "作者": "边贡",
            "内容": "隰则有柳，原则有杻。显允林侯，母德且寿。母寿维何，七秩是望。\n母德维何，媲古敬姜。"
        },
        {
            "标题": "泉之滨哀隐士也 其一",
            "作者": "边贡",
            "内容": "泉之滨兮，白石磷兮。以饮以濯，育吾真兮。"
        },
        {
            "标题": "朝涉篇六章",
            "作者": "边贡",
            "内容": "朝涉洪流，夕步江皋。凯风吹衣，游子心劳。"
        },
        {
            "标题": "显陵五章送严介溪宗伯",
            "作者": "边贡",
            "内容": "于穆献考，睿哲维则。宅兹郢方，以莅王国。笃生我后，膺符受历。\n奕世丕承，下土是式。"
        },
        {
            "标题": "蝶恋花 留别吴白楼",
            "作者": "边贡",
            "内容": "亭外潮生人欲去，为怕秋声，不近芭蕉树。芳草碧云凝望处，何时重话巴山雨。"
        },
        {
            "标题": "泉之滨哀隐士也 其三",
            "作者": "边贡",
            "内容": "人之坠矣，泉之匮矣。瞻言跂兮，众之喟兮。"
        },
        {
            "标题": "圃田诗三章",
            "作者": "边贡",
            "内容": "圃有田，田田兮，宜我硕实连连兮。"
        },
        {
            "标题": "泉之滨哀隐士也 其二",
            "作者": "边贡",
            "内容": "泉之浒兮，锡之土兮。载浚载渠，溉之溥兮。"
        },
        {
            "标题": "山之阳送朱子宜归省",
            "作者": "边贡",
            "内容": "山之阳兮，有春者晖。草之华矣，将子言归。"
        },
        {
            "标题": "送客",
            "作者": "边贡",
            "内容": "舟横断岸日斜，雁度空山落霞。欲采芙蓉赠远，秋江何处天涯。"
        },
        {
            "标题": "王封君挽诗",
            "作者": "边贡",
            "内容": "儿在客，父在床。平生颜色不得一相见，虽有汤药何由将。\n父在殡，儿在野。生前不受豸史封，空见龙光贲泉下。\n雪林山头高筑坟，花烟漠漠愁青春。请看阡畔行啼者，半是当年怀惠人。"
        },
        {
            "标题": "题赵训夫海屋添筹卷",
            "作者": "边贡",
            "内容": "海上屋，几千尺。丽日起扶桑，鳞鳞曙烟碧。仙筹刻玉云花湛，海尘一飞筹一点。\n借问仙翁寿几何，十屋仙筹充画槛。仙翁家住海中村，平原公子宋王孙。\n相逢欲访桑田事，双鹤何年下海门。"
        },
        {
            "标题": "吴将军课子",
            "作者": "边贡",
            "内容": "大儿龙，小儿虎。碌碌犬与豚，眼中何足数。将军回猎骑，帐下斑衣舞。\n天河东倾月西落，兰膏夜射帘珠薄。庭槐乌鸟栖复惊，弦诵声高应金柝。\n将有法，兵有机，吁嗟易闻不易知。长平一坑万人死，君不见，邯郸子。"
        },
        {
            "标题": "题风木遗哀卷",
            "作者": "边贡",
            "内容": "苫为席，块为枕，憔悴孤儿墓田寝。墓田树，声萧萧，寒涛捲空风叶飘。\n树不止，风不息，孤儿欲化田中石。"
        },
        {
            "标题": "烧荒",
            "作者": "边贡",
            "内容": "风怒号，振城瓦。塞草白，朔云赭。汉兵出火，扫荡原野。\n祝融驰，炎帝下。腾赤龙，走朱马。云涛沸，星雨洒。黄沙一望千里通，魍魉书啼巢穴空。\n敌人临水不敢过，将军归来闭关坐。"
        },
        {
            "标题": "光复堂诗",
            "作者": "边贡",
            "内容": "岿岿光复堂，汤汤岁寒溪，故家世业传江西。他园岂无木，重是祖手植。\n他地岂无土，重是祖手辟。物生各有主，天道终好还。\n岚光映朝牖，不改门前山。堂有趾，溪有涘，我溪不竭堂永峙。"
        },
        {
            "标题": "朱子皋挽词",
            "作者": "边贡",
            "内容": "约食墩前起新庙，乡人共说朱郎孝。朱郎能孝复能仁，眼看盗贼皆良民。\n直拟贞心化强暴，岂料势穷翻杀身。君不见钱塘潮，汨罗水，同是乾坤忠义鬼。\n春草碧色江绿波，魂招不来将奈何。"
        },
        {
            "标题": "钱国子水南挽歌",
            "作者": "边贡",
            "内容": "君不见李世绩，姊病亲煮粥，粥火燎须须为秃。又不见闵子骞，大雪被芦裘，一言悟父母复留。\n水南茂才具二美，白首穷经辟雍里。冻雾空嗟岭豹藏，春雷不见江龙起。\n孝思之楼江水傍，四时礿祀烝且尝。岂惟急难等原涉，还誇逊产同王商。\n白鸡梦醒丹旌湿，精舍玄猿终夜泣。凭将都士挽歌辞，裒作它年聘君集。"
        },
        {
            "标题": "踏莎行",
            "作者": "边贡",
            "内容": "露湿春莎，草生芳甸，渔舟迤逦依山转。斜阳明灭照村墟，绿槐深护幽人院。"
        },
        {
            "标题": "陈司寇挽诗",
            "作者": "边贡",
            "内容": "野白秋草黄，颓阳下枯岭。谁歌蒿里曲，悽绪纷难整。\n矗矗起新坟，素旗飘断云。陇下笳箫哀响咽，尚书不归履声绝。\n履声绝，那可招。山空石麟死，松柏寒萧萧。"
        },
        {
            "标题": "赠伍文定太守移吉安",
            "作者": "边贡",
            "内容": "巩洛移官日，荆襄过里年。郡符分旧虎，江树听新蝉。\n河内人虚借，关东政久传。行经五柳宅，一为吊先贤。"
        },
        {
            "标题": "送赵华镇之东安",
            "作者": "边贡",
            "内容": "赵侯别我何所适，华发远为淮甸客。镇日相逢只独醒，主人笑君太拘迫。\n簿书集案山嵯峨，一入官曹事即多。驹隙韶光最堪惜，眼看春树叶婆娑。"
        },
        {
            "标题": "八月既望会饮东园次联句韵二首 其一",
            "作者": "边贡",
            "内容": "吟倚岩花句亦香，坐临山石意先凉。自怜久抱烟霞疾，敢拟深陪翰墨场。\n江木暮喧收雨静，禁楼寒色锁烟长。秋池水落芙蓉谢，懒对清尊赋采芳。"
        },
        {
            "标题": "十月十三日高唐会石峰陈提学同赋",
            "作者": "边贡",
            "内容": "北海南云递渺茫，宦情乡思共悠长。连床喜见风流在，同榜犹传姓字香。\n柏署高秋惊燕雀，山城薄暮下牛羊。如何不醉还成别，孤负霜天月满墙。"
        },
        {
            "标题": "八月既望会饮东园次联句韵二首 其二",
            "作者": "边贡",
            "内容": "露毫浓染墨花香，风榭微生白苧凉。狂爱雨吟凭曲相，醉疑秋战试文场。\n山前碧柳垂垂细，石上青萝宛宛长。颇怪王孙太多事，镇教园景四时芳。"
        },
        {
            "标题": "奉荅白岩诸公见怀联句",
            "作者": "边贡",
            "内容": "瞑鸟催归出寺门，长安风色已黄昏。林塘只隔水西渡，溪径故妨花外尊。\n星列"
        },
        {
            "标题": "赵丽卿豸史座留别限韵",
            "作者": "边贡",
            "内容": "听雨罢弹棋，苍茫生远思。遥应白门柳，飘荡绿烟丝。旅迹江花笑，归心海燕知。倚酣方恋别，休诵渭城诗。"
        },
        {
            "标题": "题白头翁鸟图送友人归蜀省觐",
            "作者": "边贡",
            "内容": "短棹长江下蜀州，家中风景画中收。蒲牙出水荷钱小，一笑相看两白头。"
        },
        {
            "标题": "送王分司因过白塔寺饮",
            "作者": "边贡",
            "内容": "九日登高兴，三秋怅别情。重携一尊酒，此地共君倾。\n塔涌浮云暗，山衔落日明。还将红树色，遥送海东行。"
        },
        {
            "标题": "金陵早春奉怀白岩翁次致政志喜之韵",
            "作者": "边贡",
            "内容": "晋山迢递隔吴乡，碧树千重雁几行。江上再逢新岁月，箧中时检旧篇章。\n名叨启事心常愧，迹阻门庭梦不忘。已恨两京成远别，可堪踪迹更殊方。"
        },
        {
            "标题": "赵南渚席上送秦凤山分体得柏梁",
            "作者": "边贡",
            "内容": "我家东海君东吴，一日相逢游上都。官居并结城南衢，会面不问晨与晡。\n登山临水时一呼，白马青衫光照途。见者谓是游侠徒，岂知义气卑王卢。\n中宵坐感头白乌，朝辞阙庭暮江湖。云泥忽如鸿与凫，夕阳下树秋巘孤。\n回风策策鸣脩芦，于嗟离心不可图，何时归来江上舻。"
        },
        {
            "标题": "鹿门山",
            "作者": "边贡",
            "内容": "庞公旧隐鹿门山，近在襄城汉水间。石洞草荒无路入，夕阳时见鸟飞还。"
        },
        {
            "标题": "登报恩寺塔次联句韵",
            "作者": "边贡",
            "内容": "宝塔窗开日影南，偶瞻龙象一停骖。含元气满三千界，舍利光摇五百龛。\n袅袅阆风随远步，濛濛花雨散微酣。上乘别有通玄理，岂独僧家不解参。"
        },
        {
            "标题": "中秋慈恩寺登眺过崇国寺分体二首 其二",
            "作者": "边贡",
            "内容": "寒月出关山，秋窗白如曙。空流云中影，不照云中戍。"
        },
        {
            "标题": "避喧二首 其一",
            "作者": "边贡",
            "内容": "兴在桃源山水间，幅巾藜杖每忘还。沙田雨湿青牛卧，石洞花深白鹿閒。"
        },
        {
            "标题": "避喧二首 其二",
            "作者": "边贡",
            "内容": "北窗无人春睡安，时闻春树鸟关关。老翁元是避喧者，又欲移家向别山。"
        },
        {
            "标题": "为杨子赋别母诗",
            "作者": "边贡",
            "内容": "青骊载华毂，宛转度秋坂。母氏远别离，客子心缱绻。\n行行采芳蕙，缘陔复循畹。山风夕飘飖，吹我车上幰。\n车行不可返，母去日以远。何以保黄发，对子加餐饭。"
        },
        {
            "标题": "解印后病中书怀二首留别南都诸同游 其二",
            "作者": "边贡",
            "内容": "一别齐川路，两年今始归。久知麋鹿侣，遥待薜萝衣。\n洞古龙还在，林深鸟不飞。入山城市隔，从此迹应稀。"
        },
        {
            "标题": "送吕二守西征二首 其二",
            "作者": "边贡",
            "内容": "巫峡瞿塘十丈波，大宁盐井火云多。贼巢散满空山里，旧日居民有几何。"
        },
        {
            "标题": "秋郊别意为汝南孟翁补作二首 其二",
            "作者": "边贡",
            "内容": "桑梓在何许，蔼蔼汝南村。绿丛带长薄，清川映柴门。\n言别上春时，当秋始来还。禾黍一已穫，膴膴见高原。\n落日樵牧归，凉风散鸡豚。登堂见邻叟，呼儿具盘飧。\n依依丘中情，款款醉后言。即尔足为乐，安用乘华轩。"
        },
        {
            "标题": "送吕二守西征二首 其一",
            "作者": "边贡",
            "内容": "六月戎船上逆流，书生弹铗取封侯。夜来羽檄江边过，闻说西戎破剑州。"
        },
        {
            "标题": "秋郊别意为汝南孟翁补作二首 其一",
            "作者": "边贡",
            "内容": "驱车循广术，言返故乡县。晨光一何绮，熹微散秋甸。\n宛宛墟曲中，盈盈露华泫。因之感游寓，物候倏已变。\n岂薄骨肉情，遥重桑梓恋。"
        },
        {
            "标题": "内弟文甫至清河一见而别题扇赠之",
            "作者": "边贡",
            "内容": "逆旅相逢意惘然，四年䰟梦一灯前。即教乍见还分手，犹胜山阴雪夜船。"
        },
        {
            "标题": "送张原载黄门弟授职还乡二首 其一",
            "作者": "边贡",
            "内容": "病入烟霞十载深，出山何意转相侵。公车晚结萧郎绶，药裹春消季子金。\n池草梦回传好句，畹兰歌罢起遥心。西堂别酒还今夕，涓滴无烦报浅斟。"
        },
        {
            "标题": "送张原载黄门弟授职还乡二首 其二",
            "作者": "边贡",
            "内容": "昽昽江旭散林鸦，袅袅江风捲岸沙。燕郭晚春归处路，楚山明月到时家。\n仙游自说投竿好，吏隐谁怜去国赊。它夜陟冈应有梦，紫堂青琐隔天涯。"
        },
        {
            "标题": "解印后病中书怀二首留别南都诸同游 其一",
            "作者": "边贡",
            "内容": "敕放青山去，恩同碧海深。静居谐始愿，孤往恝冥心。\n已破槐南梦，何须泽畔吟。我乡多水竹，苍翠想森森。"
        },
        {
            "标题": "雨过梦惠禅房亡姬殡所有感",
            "作者": "边贡",
            "内容": "娇儿顽劣如生马，出语惊人近老成。汝死忽看青岁改，吾衰长叹白头盈。\n春寺瞑云双户掩，夜窗寒雨一灯明。扁舟旅榇何时发，北望乡关泪满缨。"
        },
        {
            "标题": "博望道中",
            "作者": "边贡",
            "内容": "十月郊原草木空，旅怀家难百忧中。长河滚滚荒山渡，落日萧萧大树风。\n才报捷书收剑外，早闻群盗起关东。孤臣泪血孤儿涕，远道吞声洒未穷。"
        },
        {
            "标题": "题王二采莲图次壁上沈石田韵",
            "作者": "边贡",
            "内容": "秋塘露下菰蒲冷，野鹜沙凫夜相并。东山月出一丈高，岸柳垂垂见疏影。\n鸡鸣浦口渔伴稀，自采红莲溪上归。"
        },
        {
            "标题": "送徐德章兼寄杭世卿吏部",
            "作者": "边贡",
            "内容": "迢递延陵路，新乘使者车。国风收外史，庙号布中书。\n海色宵征里，薇花午梦馀。相逢杭吏部，归楫问何如。"
        },
        {
            "标题": "送顾侍御出守马湖五首 其四",
            "作者": "边贡",
            "内容": "古箐人稀秋草深，碧松苍桧接阴森。高楼永日弹棋暇，海北天南万里心。"
        },
        {
            "标题": "插秧歌",
            "作者": "边贡",
            "内容": "红石冈头夜雨晴，湖田水满接堤平。行人欲问年丰俭，试向田中听鼓声。"
        },
        {
            "标题": "东潭宁子将赴潜山以棋几留赠 其一",
            "作者": "边贡",
            "内容": "荒凉棋社隔秋春，世事年来著著新。眼底相逢论成败，谁知当局苦心人。"
        },
        {
            "标题": "东潭宁子将赴潜山以棋几留赠 其二",
            "作者": "边贡",
            "内容": "髹几文楸光照云，僧堂长与对斜曛。翻愁置我南窗下，一度临棋一忆君。"
        },
        {
            "标题": "登凤凰台呈同游诸公次李太白韵",
            "作者": "边贡",
            "内容": "苑中芳草玉珂游，苑外白云晴日流。多病未能抛短杖，有怀翻怯上高丘。\n垂杨晚映秦淮水，杜若春生谢眺洲。灵鸟不来阿阁迥，酒阑空抱古今愁。"
        },
        {
            "标题": "冯吕梁惠诗率尔酬赠兼谢药草之惠",
            "作者": "边贡",
            "内容": "高情冯水部，相见示新篇。钟磬悬清庙，琼瑰落九天。\n色流湖岸荇，香袭楚皋烟。更谢金光草，扶予衰病年。"
        },
        {
            "标题": "承闻诏迎圣母太妃还宫（二首）",
            "作者": "边贡",
            "内容": "济水朝京甸，燕关镇海流。九重迎圣母，千里会诸侯。日月开黄道，河山列素秋。礼文同扈跸，元不为宸游。"
        },
        {
            "标题": "送史徵贤司训抚宁",
            "作者": "边贡",
            "内容": "客车秋晚过渔阳，山海关前开讲堂。贾谊献书心耿耿，郑虔去国鬓苍苍。\n盘中苜蓿明朝日，池上芙蓉冷夜霜。闻说此乡多俊彦，应传衣钵到门墙。"
        },
        {
            "标题": "得同年寅之管城见寄之作酬答二首 其一",
            "作者": "边贡",
            "内容": "翩翩骢马度秋涯，思入风云句意佳。多病独怜梁苑客，闭门高卧草侵阶。"
        },
        {
            "标题": "和荅毅斋刘鸿胪见怀之作",
            "作者": "边贡",
            "内容": "水步山行隔岁期，冶城春日正迟迟。深探已办千寻绠，远望常悬万里思。\n久愧礼台称典故，早从民部接芳词。旧京林苑多嘉树，拟看迁莺得上枝。"
        },
        {
            "标题": "迎銮曲二十首和刘希尹之作 其二",
            "作者": "边贡",
            "内容": "金陵自古帝王都，碧石清江俨画图。五圣百年虚想像，鸾舆曾到此间无。"
        },
        {
            "标题": "迎銮曲二十首和刘希尹之作 其三",
            "作者": "边贡",
            "内容": "滚滚飞尘千里馀，驿途来往日无虚。皇心旦夕怀慈圣，数遣中官问起居。"
        },
        {
            "标题": "迎銮曲二十首和刘希尹之作 其一",
            "作者": "边贡",
            "内容": "南幸三吴北幸幽，乾坤开辟两神州。文儒自守高皇训，武将谁分圣主忧。"
        },
        {
            "标题": "登雨花台",
            "作者": "边贡",
            "内容": "春日登台览旧邦，东南形胜果无双。川从楚蜀斜趋海，山起燕云直跨江。\n回首望乡歌屡奏，侧身怀古思难降。风花散落真如雨，不见高僧拥法幢。"
        },
        {
            "标题": "春日卧病寄刘子希尹王子孟宣 其二",
            "作者": "边贡",
            "内容": "老病东山客，青春意䬃然。祗因愁不去，翻与醉相牵。\n草檄怀公干，登楼忆仲宣。几时莲叶里，重放北湖船。"
        },
        {
            "标题": "春日卧病寄刘子希尹王子孟宣 其一",
            "作者": "边贡",
            "内容": "我济富山水，人称名士乡。两生俱俊杰，吾道岂荒凉。\n紫禁烟花地，青云翰墨场。应须得高步，书札报沧浪。"
        },
        {
            "标题": "春日杂兴集杜句 其四",
            "作者": "边贡",
            "内容": "自从官马送还官，信有人间行路难。独在阴厓结茅屋，强移栖息一枝安。"
        },
        {
            "标题": "赠春山李侍御",
            "作者": "边贡",
            "内容": "往岁麻衣出宋中，黄巾流乱太行东。天王诏下军符急，御史兵来贼垒空。\n筹策自同诸葛亮，谏书人比息夫躬。可怜回首过逢地，万井春烟袅暮风。"
        },
        {
            "标题": "游仙词四章寿杨母次刘五清韵 其一",
            "作者": "边贡",
            "内容": "翡翠衣裳云母軿，往来常在碧霄行。老君台上凌风过，王母池边看月生。"
        },
        {
            "标题": "游仙词四章寿杨母次刘五清韵 其二",
            "作者": "边贡",
            "内容": "一寸灵光万古心，笑看乌兔两升沉。已遣寿颜同紫玉，更欺仙骨比黄金。"
        },
        {
            "标题": "次献吉留别韵",
            "作者": "边贡",
            "内容": "初春郊甸积雪满，客子出门岐路长。征车杳杳去不息，关柳青青愁未央。\n却望泰山怀故道，即归梁苑亦他乡。十年京洛交游地，日夕风烟思渺茫。"
        },
        {
            "标题": "游仙词四章寿杨母次刘五清韵 其三",
            "作者": "边贡",
            "内容": "冉冉霓旌覆羽仙，双双玄鹤舞芳筵。眼看庭树真琼树，不数蓝田是玉田。"
        },
        {
            "标题": "游仙词四章寿杨母次刘五清韵 其四",
            "作者": "边贡",
            "内容": "江流山色绕金堂，管领年华入寿觞。仙家自与人间别，千岁都来一刻长。"
        },
        {
            "标题": "送乃子恭甫入京次知山韵",
            "作者": "边贡",
            "内容": "待诏初临鹗荐岐，别家休切鲤庭思。青萍宝铗硎初发，白玉黄金价早知。\n建业秋风鸣鹿宴，曲江春雨化龙时。仲舒贾谊俱豪杰，廷对何人是尔师。"
        },
        {
            "标题": "印冈罗郡伯枉临惠示新篇荅谢次韵",
            "作者": "边贡",
            "内容": "径草芊芊溪水长，幽居僻在水中央。恰对孤云悲故国，忽传千骑拥东方。\n开筵宛值藤萝月，携手同怀鸳鹭行。取醉夜深还秉烛，笑看颜鬓各苍苍。"
        },
        {
            "标题": "次韵留别张西盘大参",
            "作者": "边贡",
            "内容": "满酌岂辞醉，未行先忆君。山城稀见菊，关树不开云。地入河源渺，天连塞日曛。那堪北来雁，偏向别时闻。"
        },
        {
            "标题": "挽张思绍乃翁",
            "作者": "边贡",
            "内容": "归老身犹健，游仙梦已侵。盐司官誉在，豸服主恩深。\n迢递碧山路，凄凉嘉树阴。秋风渡泸水，客子正愁心。"
        },
        {
            "标题": "文侍御宗严出按中州次韵",
            "作者": "边贡",
            "内容": "淼淼河流百尺宽，楼船飞渡晓风寒。西台御史桓公雅，南国诗人陆务观。\n春入汴堤青草合，云开嵩岳碧峰攒。临岐未有琅玕赠，报我无劳双玉盘。"
        },
        {
            "标题": "促梅次韵",
            "作者": "边贡",
            "内容": "庭下梅花开未开，帝孙邀月久停杯。终知不入繁华梦，莫遣笙歌取次催。"
        },
        {
            "标题": "春日王监察天宇过访留酌二首 其一",
            "作者": "边贡",
            "内容": "豸冠春访薜萝衣，晴日池台燕子飞。心为感时偏耿耿，话因谈旧转依依。\n閒过别院题青竹，却望南山指翠微。欲问野夫栖隐处，九槐溪上一柴扉。"
        },
        {
            "标题": "春日王监察天宇过访留酌二首 其二",
            "作者": "边贡",
            "内容": "笑我贪书日苦辛，爱君风采是埋轮。青骢独系垂杨晚，白屋长甘旧业贫。\n千里海邦开雨雪，万家山郭转阳春。回骖却傍黄昏路，萝月纤纤喜近人。"
        },
        {
            "标题": "张夏道中遇雨短歌示同行诸子",
            "作者": "边贡",
            "内容": "南山北山雨如注，寒风飒飒吹山树。中河水发行子愁，褰裳欲渡且复休。\n黑雾苍云蔽村舍，咫尺谁能辨牛马。嗟哉出门百里行路难，我今胡为在中野。"
        },
        {
            "标题": "宣城道中书事",
            "作者": "边贡",
            "内容": "路出荆门不断山，西通巴塞北秦关。四方群盗何时息，五月征夫且未閒。\n羊祜冢荒碑七尺，武侯祠古屋三间。苍凉云日江村午，愁绝东流去不还。"
        },
        {
            "标题": "藏六轩夜别东卿",
            "作者": "边贡",
            "内容": "到寺钟初寂，高城夕漏迟。閤云昏冉冉，庭雨冻丝丝。\n留客灯前席，怀人海上诗。树鸦啼不断，岁杪怨相离。"
        },
        {
            "标题": "正月晦日游徐氏西园晚过杏花村遂登凤台次韵蒲汀二首 其一",
            "作者": "边贡",
            "内容": "芳时嘉侣共招寻，眺远凭高快赏心。城畔古丘封碧草，水边迟日媚青林。\n遥山雨霁千峰出，近郭烟浮万井沈。向晚欲归还小立，关关幽鸟送春音。"
        },
        {
            "标题": "正月晦日游徐氏西园晚过杏花村遂登凤台次韵蒲汀二首 其二",
            "作者": "边贡",
            "内容": "步屧名园酒且随，兴高翻怕主人知。繁花临岸水虚照，丛竹倚岩风倒吹。\n懒慢不妨终日坐，登临如有隔年期。春塘见说鲈鱼美，欲把长竿理钓丝。"
        },
        {
            "标题": "早春登凤凰台次韵静斋",
            "作者": "边贡",
            "内容": "李白何年更此游，荒台依旧枕江流。因歌老凤怀佳句，重向金陵吊古丘。\n梅萼柳条俱废苑，日华云色但芳洲。狂夫未有消狂计，野立郊吟处处愁。"
        },
        {
            "标题": "夜中不寐登楼有怀",
            "作者": "边贡",
            "内容": "远漏连疏柝，山空夜寂寥。地看乡土隔，书寄美人遥。\n海气含春色，江云入斗杓。泺源桥上柳，应有拂阑条。"
        },
        {
            "标题": "十月六日游千佛山寺",
            "作者": "边贡",
            "内容": "亭午登山寺，淹留夕未归。凉风起高树，落叶满僧衣。\n城郭寒烟聚，楼台暮景微。京华十年客，愁绝赏心违。"
        },
        {
            "标题": "丁丑元夕宴一斋殿下所先以事归五华杨先生赋诗见忆仰荅并酬谢一斋",
            "作者": "边贡",
            "内容": "楼外栖禽夜不惊，楼中月上霁多情。庭花欲放先春色，几瑟虚含太古声。\n兴是剡溪催返棹，句飞东野故逃盟。灯衢醉拂流尘转，转忆王孙殿閤清。"
        },
        {
            "标题": "送张仲齐侍御还京二首 其二",
            "作者": "边贡",
            "内容": "绣斧明霜日，川原指顾中。才真堪作雨，名不愧观风。\n狡兔移山窟，玄狐隐棘丛。城隅一片石，他日比羊公。"
        },
        {
            "标题": "送张仲齐侍御还京二首 其一",
            "作者": "边贡",
            "内容": "上国埋轮后，东山揽辔初。世方惊豸角，吾已识龙颅。\n古柏凌苍汉，清冰照玉壶。千秋桓典驾，驱逐有人无。"
        },
        {
            "标题": "游龙洞山辱滦江定斋承庵联句见怀荅谢二首 其一",
            "作者": "边贡",
            "内容": "爱山无奈野情何，路入西岩兴转多。千丈碧潭通窈窕，四围青壁抱嵯峨。\n时清不射将军虎，地迥难求道士鹅。却对岭牛歌白石，醉翻朱袖拂云和。"
        },
        {
            "标题": "登明远楼同滦江定斋茂卿",
            "作者": "边贡",
            "内容": "群公豪爽过陈登，醉卧高楼第一层。海岳共回千里眺，乾坤遥入四阑凭。\n城悬暮景初闻雁，寺出寒山不见僧。恍惚洞仙骑羽鹤，紫箫吹断绿云凝。"
        },
        {
            "标题": "游龙洞山辱滦江定斋承庵联句见怀荅谢二首 其二",
            "作者": "边贡",
            "内容": "踏烟冲雾不知寒，绕遍山厓复水干。峰拥夕阳遥驻马，石悬高洞仰凭阑。\n疏钟隔涧深堪听，老菊垂花素可餐。传语北台三节使，拟拚明日尽馀欢。"
        },
        {
            "标题": "送毛东塘侍御北还后怀寄八首 其八",
            "作者": "边贡",
            "内容": "梦回欹枕夜三更，烟树微茫隔卫城。独向屋梁惊落月，不堪还听雁来声。"
        },
        {
            "标题": "次韵梧山中丞寄别东塘侍史八首 其八",
            "作者": "边贡",
            "内容": "闪闪龙旗树五更，煌煌芝火照层城。当年奉引趋蹡地，曾听钧天广乐声。"
        },
        {
            "标题": "尹亭夜集 其二",
            "作者": "边贡",
            "内容": "晃晃水上月，棱棱沙际风。寒星动木杪，远火露烟中。\n城郭千峰对，园林一水通。兴移还野酌，留赏夜深同。"
        },
        {
            "标题": "尹亭夜集 其一",
            "作者": "边贡",
            "内容": "忆共尚书饮，兰舟漾渚风。芙蓉开月下，箫管入云中。\n鹤唳烟沙远，萤流水閤通。重来值摇落，无复往时同。"
        },
        {
            "标题": "雨后读三国志",
            "作者": "边贡",
            "内容": "积雨偏能感四愁，浊醪真可散千忧。自怜好客过文举，敢望生儿如仲谋。\n花坞静看朱槛暮，草堂閒对碧山秋。庵䕡架底黄昏月，且抱青刍学饭牛。"
        },
        {
            "标题": "秋官刘美之使还居接待院出访",
            "作者": "边贡",
            "内容": "行尽梁河与汴山，杪秋南出暮春还。极知风采元无比，莫怪驰驱不暂閒。\n城绕乱蛙青草路，寺临流水夕阳湾。诗坛旧驾高千尺，一榻清风喜重攀。"
        },
        {
            "标题": "阙题 其一",
            "作者": "边贡",
            "内容": "久客便醒卧，逢君一举杯。后山元苦节，同父旧多才。\n雨映三更烛，春飘二月梅。重来话相访，好记凤凰台。"
        },
        {
            "标题": "赠方山郑子二首 其一",
            "作者": "边贡",
            "内容": "江东有狂士，结屋本深山。为客风尘外，驰声梁楚间。\n才聆扪虱语，忽作钓鳌还。予亦悠悠者，相逢愧尔閒。"
        },
        {
            "标题": "赠方山郑子二首 其二",
            "作者": "边贡",
            "内容": "好酒耻儒素，谈兵靖塞尘。深怜宋中客，宛似晋时人。\n到处不谐俗，一生长任真。因君感交态，多少白头新。"
        },
        {
            "标题": "宋驸马园亭访东石谈子遇雨",
            "作者": "边贡",
            "内容": "却访故人处，遥来公主园。湿云蒸锦树，鸣雨过华轩。\n槛近浮鸥接，庭深乳雀喧。将求卜居意，相对已忘言。"
        },
        {
            "标题": "过故山人园",
            "作者": "边贡",
            "内容": "园囿碧山隅，山人此旧居。豪华非往昔，冥漠意何如。\n古木巢寒鸟，残阳隐废墟。伤心醉游处，犹有壁间书。"
        },
        {
            "标题": "题放鹤图集陶句",
            "作者": "边贡",
            "内容": "野外罕人事，灵府长独閒。登陟千里馀，晨夕看山川。\n山川一何旷，亭亭月将圆。云鹤有奇翼，一盼周九天。\n但使愿无违，甘以辞华轩。念之动中怀，放意乐馀年。\n吁嗟身后名，百世谁当传。"
        },
        {
            "标题": "董启之按滇过鄞省母夫人焚黄于父墓作难将寸草心报得三春晖十章赠之 其四",
            "作者": "边贡",
            "内容": "北堂天未晚，游子归来早。堂前一夜风，开遍宜男草。"
        },
        {
            "标题": "董启之按滇过鄞省母夫人焚黄于父墓作难将寸草心报得三春晖十章赠之 其二",
            "作者": "边贡",
            "内容": "岁月交心久，江潭别路长。手中双白璧，持赠比干将。"
        },
        {
            "标题": "董启之按滇过鄞省母夫人焚黄于父墓作难将寸草心报得三春晖十章赠之 其一",
            "作者": "边贡",
            "内容": "垂柳拂征鞍，雨中行路难。河梁一分手，山叠水漫漫。"
        },
        {
            "标题": "董启之按滇过鄞省母夫人焚黄于父墓作难将寸草心报得三春晖十章赠之 其三",
            "作者": "边贡",
            "内容": "离心似明月，皎皎在方寸。但令光不遗，道远何足恨。"
        },
        {
            "标题": "奉次毕司空与客对弈谢荅张侍御惠酒之作是日司空招予出城不及赴",
            "作者": "边贡",
            "内容": "灌木阴阴曲绕塘，水风如雨细生凉。绣衣家酝携兼至，太傅围棋兴转长。\n檐日晚移文石静，荷樽秋泛露华香。烂柯欲步王樵武，惆怅仙踪隔苑墙。"
        },
        {
            "标题": "登天津拱北楼",
            "作者": "边贡",
            "内容": "古今形胜天津地，晚暮登临春事幽。冠冕八方通禹贡，河山千里控神州。\n风连碣石烟沙黯，日倒扶桑海色流。老病独悬戎马涕，俯身疑在岳阳楼。"
        },
        {
            "标题": "石桥驿南观涨",
            "作者": "边贡",
            "内容": "夜雨山水发，奔涛盈涧流。石梁嗟已断，何处觅方舟。\n永路缘朱坂，馀晖映绿畴。登高西北望，隐隐见昭丘。"
        },
        {
            "标题": "彦卿垂示省署述怀之作次韵奉荅 其一",
            "作者": "边贡",
            "内容": "寂寂荒园午，庭虚不下帘。墨池经雨润，厨火隔宵熸。\n壁溜侵湘簟，窗风动越缣。灌花亲汲水，童子睡初甜。"
        },
        {
            "标题": "送郑雪斋秋官归闽中",
            "作者": "边贡",
            "内容": "识面沉忧里，重逢旅病间。应缘著书癖，且作泛舟还。\n雨色含青柳，江流绕碧山。东门一尊酒，咫尺杳难攀。"
        },
        {
            "标题": "送董生归四明",
            "作者": "边贡",
            "内容": "昔年见子黄浦上，叉手向人持礼让。石麟天马惊殊相，今年见子披云楼。\n珠树凌空剑倚秋，乘槎归作广寒游。杏花香里樱桃宴，草色罗袍碧于淀，明年此地重相见。"
        },
        {
            "标题": "癸未元日泊龙江关",
            "作者": "边贡",
            "内容": "海日苍茫隐石城，正朝云物半阴晴。暮年岁到无亲故，旧国书来有甲兵。\n青柳白梅俱在眼，渚鸥沙燕亦含情。同舟楚客醒相对，坐待春朝百感生。"
        },
        {
            "标题": "毕司空宅夜宴留别",
            "作者": "边贡",
            "内容": "楚江丛茜百花明，巫峡岧峣万里情。用武空怀蜀丞相，牧民那遣鲁书生。\n山过赤壁矶犹在，路转黄州水更清。长忆春风别离地，画堂灯火夜三更。"
        },
        {
            "标题": "过寿陵故址",
            "作者": "边贡",
            "内容": "玉体今何所，遗墟夕霭凝。宝衣销野燐，碧瓦蔓沟藤。\n成戾崩年谥，恭仁葬后称。千秋同一毁，不独汉唐陵。"
        },
        {
            "标题": "和马尚宝文明读杜秋兴有感之作",
            "作者": "边贡",
            "内容": "杜陵寂寞几经时，遣兴空留卷里诗。早觉冰霜成岁晚，可怜松菊后秋衰。\n秦城楼阁千年思，蜀道烟花万里悲。异代那知亦同感，古台寒日雨丝丝。"
        },
        {
            "标题": "题工部李侍郎给饷还朝卷",
            "作者": "边贡",
            "内容": "旄头焰射榆塞红，穹庐夜徙狼山东。边头十堡九堡空，虎衔髑髅狐啸风。\n箭书入奏龙改色，天兵啴啴下西北。旌纛卷空空宇黑，冬官老臣奉丹敕。\n百万刍粮纷崱屴，插羽鸣金捣河碛。朔方血云蛇火赤，勃勒残兵走无迹。\n归来谒帝甘泉宫，手执筹边书一通。当廷不数搴旗功，呜呼老臣开济忠。\n晓日沙堤散朝宴，黄金厩马辉相炫。道傍观者谁不羡，韩公范老今重见。"
        },
        {
            "标题": "承闻诏迎圣母太妃还宫 其一",
            "作者": "边贡",
            "内容": "兆启封邦日，图开继统春。汉南王化远，天下母仪新。\n侍寝随宫眷，留行聚国人。嗣皇敦孝理，瞻望黼衣频。"
        },
        {
            "标题": "承闻诏迎圣母太妃还宫 其二",
            "作者": "边贡",
            "内容": "济水朝京甸，燕关镇海流。九重迎圣母，千里会诸侯。\n日月开黄道，河山列素秋。礼文同扈跸，元不为宸游。"
        },
        {
            "标题": "赠张生下第还金齿三章 其三",
            "作者": "边贡",
            "内容": "闻道栖迟地，苔香涧户幽。岭猿相旦暮，山月自春秋。\n诗画称三绝，图书富九流。秪应嵇阮辈，与尔得同游。"
        },
        {
            "标题": "竹店铺候高生不至",
            "作者": "边贡",
            "内容": "行尽荒山更涉溪，故人闻说在城西。空庭日午车马寂，惟有鹁鸪深树啼。"
        },
        {
            "标题": "太仆诸僚长以见怀联句寄示奉简",
            "作者": "边贡",
            "内容": "滁阳亭馆秣陵槎，百里山城隔浦沙。心远自知江不限，日穷谁遣树重遮。\n松间霁月宵行圃，竹里清风晚散衙。仙吏两乡俱不忝，此中惟恨少琅琊。"
        },
        {
            "标题": "赠陆文质归云间",
            "作者": "边贡",
            "内容": "桥西落日桥东虹，碧烟黯黯秋正中。九峰仙客泛槎去，鹤氅虬髯吹晚风。\n槎头乞药人如市，共说神方能起死。海上传来语不虚，青蛇本是龙宫子。\n月光星影动银湾，河鼓天孙指顾间。长安亦有君平肆，莫避云涛隔岁还。"
        },
        {
            "标题": "颐痾清源中秋罹雨宵分言霁短音寓怀",
            "作者": "边贡",
            "内容": "隔岁乡关月，中秋想一看。真愁白发显，翻隐碧云端。\n桂影流烟湿，金波映浦寒。鸡鸣兴不浅，吟酌细凭阑。"
        },
        {
            "标题": "行子",
            "作者": "边贡",
            "内容": "行子到京舍，故人消息传。钓鱼吹台下，筑室黄河边。\n插架馀千帙，倾囊有一钱。古来贤达者，往往在林泉。"
        },
        {
            "标题": "留别外帘诸友",
            "作者": "边贡",
            "内容": "浃辰风雨共秋闱，坐对朝霏复夕霏。万马要令收骏骨，一灯时得借馀辉。\n楼中醉酒高情在，江上寻仙后约非。却到荆南候归雁，伫看云锦出天机。"
        },
        {
            "标题": "自潼口入襄阳道中值雨复霁",
            "作者": "边贡",
            "内容": "遥遥村舍起孤烟，暧暧斜光落暮川。行处秖疑身入画，别来应有梦相牵。\n沙边古柳双栖鹭，石上轻蓑一钓船。趋府不愁江路黑，碧山萝月已娟娟。"
        },
        {
            "标题": "留别董三屏次韵",
            "作者": "边贡",
            "内容": "晚照长云合，春帆细雨开。别离予正苦，魂梦子频来。\n石路齐南境，风花白下台。十年今去国，千里独怜才。\n会有荷裳寄，应烦想像裁。"
        },
        {
            "标题": "和荅胡可泉郡伯",
            "作者": "边贡",
            "内容": "籍籍胡安庆，新声满旧都。讵知金马客，翻领玉麟符。\n退食还经史，登楼即画图。昔贤忧乐地，元只在江湖。"
        },
        {
            "标题": "赵文昌中乙榜雨中感怀见遗走笔和荅 其一",
            "作者": "边贡",
            "内容": "华发王门晚拜官，齐竽声里独成叹。何人为荐长沙傅，一见文皇献治安。"
        },
        {
            "标题": "赵文昌中乙榜雨中感怀见遗走笔和荅 其三",
            "作者": "边贡",
            "内容": "撚断吟须字未安，短歌聊尔代长叹。春风座上无边景，漫道儒官是冷官。"
        },
        {
            "标题": "赵文昌中乙榜雨中感怀见遗走笔和荅 其二",
            "作者": "边贡",
            "内容": "十日春无一日晴，客堂沽酒莫辞倾。纸窗风信梨花雨，恼乱归心是此声。"
        },
        {
            "标题": "赵文昌中乙榜雨中感怀见遗走笔和荅 其四",
            "作者": "边贡",
            "内容": "春归花落鸟无声，一夜閒愁带雨倾。自古浮云本无定，漫将消息问阴晴。"
        },
        {
            "标题": "城东尼寺哭妹三首 其三",
            "作者": "边贡",
            "内容": "平生处闺闼，不识门与逵。孤魂荡幽邈，广野将畴依。\n旧国踰山河，反葬路逶迟。寥寥禅宇空，亹亹芳序移。\n死去长已矣，徒令生者悲。"
        },
        {
            "标题": "五月七日陪李刘二侍御游宴尹亭",
            "作者": "边贡",
            "内容": "不到北湖久，重来莲叶青。水香还落照，山色自孤亭。\n竹隐尚书榻，窗悬柱史星。回舟忽已晚，波上月冥冥。"
        },
        {
            "标题": "赠东山谢万户",
            "作者": "边贡",
            "内容": "万户侯，丈八矛，临川四境俱休休。万人督，千钟粟，临川四境俱鼓腹。\n壮有立，老有归，英巨峰前春草肥。白头高眠草堂下，前植青松后梧槚。\n临安路与临川通，共道将军多祖风。有侄如玄子如琰，不独东山别号同。"
        },
        {
            "标题": "守郭老先生进阶三品寄贺长句",
            "作者": "边贡",
            "内容": "朝赏冶城花，晚折长干柳。邂逅相逢太史君，逍遥却忆程番守。\n程番老翁垂八龄，头颅半白双瞳青。看山远步时忘返，中酒高眠日少醒。\n昔在先朝岁庚午，投荆自愧分铜虎。翁寿才交六旬一，我齿恰当三十五。\n忘年结好心绸缪，峡月巴猿两见秋。吊古同寻庾亮宅，怀乡并倚仲宣楼。\n那知世事多迁变，倏忽还如零雨散。金紫翁方拜国恩，衰麻我适遭家难。\n家难迍邅涕泪馀，传经重驾法台车。兰阳夜火黄精饭，汴水春风锦字书。\n问翁北归今几载，可念江陵旧僚采。太史遥从故里过，里中争贺新衔改。\n新衔故里树新坊，白日门庭綵绣光。岳峰苍翠河流曲，暮景优游共短长。"
        },
        {
            "标题": "送雷州赵太守四首 其三",
            "作者": "边贡",
            "内容": "海邦云雾昼霏霏，榕树林中孔雀飞。驿骑忽传天使到，九重亲赐玉环归。"
        },
        {
            "标题": "送雷州赵太守四首 其二",
            "作者": "边贡",
            "内容": "诗人出守是寻常，万古心期一瓣香。若道雷州非乐土，请君时到十贤堂。"
        },
        {
            "标题": "送雷州赵太守四首 其四",
            "作者": "边贡",
            "内容": "我在江陵望帝乡，登楼时恨楚天长。怜君更隔三千里，岭树湖烟更渺茫。"
        },
        {
            "标题": "题吕叔通扇次白岩韵",
            "作者": "边贡",
            "内容": "江草芊绵江雨霏，王孙孤艇泛潮归。寂寂江亭摇落处，碧云回首雁行稀。"
        },
        {
            "标题": "赠王松溪四首 其三",
            "作者": "边贡",
            "内容": "雨过茅屋秋草生，霜凄榆塞候禽鸣。閒来倚杖柴门外，童子骑牛短笛横。"
        },
        {
            "标题": "湖上杂兴四首 其三",
            "作者": "边贡",
            "内容": "水岸风回晚更凉，菰蒲零乱拂衣裳。扁舟莫到花深处，恐碍波心片月光。"
        },
        {
            "标题": "湖上杂兴四首 其四",
            "作者": "边贡",
            "内容": "万竹阴阴暑气微，主人迎客敞山扉。翻愁使节传呼近，惊起舟前白鹭飞。"
        },
        {
            "标题": "湖上杂兴四首 其一",
            "作者": "边贡",
            "内容": "云水地临三宪节，江湖天放一渔舟。虚烦倚树看黄帽，耐可乘槎漾碧流。"
        },
        {
            "标题": "湖上杂兴四首 其二",
            "作者": "边贡",
            "内容": "漾漾莲舟系古槎，沈沈波影照乌纱。多情最喜台中客，乘兴能看水际花。"
        },
        {
            "标题": "岳母王太夫人寿六十",
            "作者": "边贡",
            "内容": "太君年纪六更旬，母德芬芳孟氏邻。封级早看登二品，寿筵长喜对三春。\n云移北海青鸾近，雨入东台碧草新。我亦半生称半子，献觞无地远伤神。"
        },
        {
            "标题": "贺承庵侍史省亲还绩溪",
            "作者": "边贡",
            "内容": "上疏天门北，驱车海峤东。去留真自得，心迹许谁同。\n诗入杜陵室，官追桓典风。寿筵家庆好，花对白头翁。"
        },
        {
            "标题": "与平厓林豸史泛湖北抵华不注山夜从陆归二首 其一",
            "作者": "边贡",
            "内容": "浮舟出近郭，落日半溪阴。水阔蒹葭净，山寒烟雾深。\n壶觞不尽兴，丝竹有馀音。独恨黄花少，犹烦隔浦寻。"
        },
        {
            "标题": "与平厓林豸史泛湖北抵华不注山夜从陆归二首 其二",
            "作者": "边贡",
            "内容": "黄昏过别业，却见旧山僧。客驾聊云息，乡愁转更增。\n水光浮夜月，林影散秋灯。隔苑闻寒犬，高轩醉懒乘。"
        },
        {
            "标题": "旅寓清源有怀故乡亲友",
            "作者": "边贡",
            "内容": "雨过双松午，云阴覆閤长。柳蜩迎日嘒，芹燕落泥香。\n碧水通官舍，青山接故乡。怀人不可见，归思转苍茫。"
        },
        {
            "标题": "怀王生",
            "作者": "边贡",
            "内容": "世弃君平久，狂疏老更添。绝人吾岂好，嗜酒子应嫌。\n荷叶翠出水，榴花红入帘。晚当西牖坐，山日映书签。"
        },
        {
            "标题": "题王臣指挥母挽册",
            "作者": "边贡",
            "内容": "将军怀母处，堂屋对南山。香断氍毹冷，机空络纬閒。\n暮花愁里色，春酒梦中颜。一掬长淮泪，随波去不还。"
        },
        {
            "标题": "送潘伯振守汉中三首 其二",
            "作者": "边贡",
            "内容": "白马河边春日晴，黄牛山下百花明。家家耒耜居民出，太守来时亲课耕。"
        },
        {
            "标题": "别汤子五章 其五",
            "作者": "边贡",
            "内容": "乔木多劲柯，直流无反波。哲人秉孤操，孰云光可和。\n嗟彼黄雀吟，感此卿云歌。悠悠向原隰，惋惋将如何。"
        },
        {
            "标题": "送罗尹赴博罗司成冰玉公之后也",
            "作者": "边贡",
            "内容": "海国逍遥野兴深，罗浮山下坐鸣琴。看云细和东坡句，捧日常悬北阙心。\n三合树高应蔽芾，六如亭在且登临。西江冰玉家声远，侧耳南风听好音。"
        },
        {
            "标题": "泰山回马岭",
            "作者": "边贡",
            "内容": "回马岭前春日西，涧花岩树郁萋萋。上方钟落不知处，惟见白云岩畔栖。"
        },
        {
            "标题": "七夕夜雨送父回家感而有作",
            "作者": "边贡",
            "内容": "感怀逢七夕，况是别翁时。天上夫妻会，人间父子离。\n梦疑青鸟下，心逐白云驰。几阵芭蕉雨，萧然鬓欲丝。"
        },
        {
            "标题": "方日升杂画四首 其一 鸡雏",
            "作者": "边贡",
            "内容": "鸡雏不离母，离母声不休。如何宦途人，岁岁天边游。"
        },
        {
            "标题": "问信",
            "作者": "边贡",
            "内容": "问信陈州盗，将军有捷书。真成机上肉，岂虑釜中鱼。\n杀气东连颍，烽烟北近徐。招招淮口楫，将发故踌躇。"
        },
        {
            "标题": "中元陪祀孝陵",
            "作者": "边贡",
            "内容": "千溪环合万虫吟，陵邑秋回碧草深。香度石坛云晻霭，钟流山殿气阴森。\n乾坤圣祖经营力，霜露文孙感怆心。惆怅礼台供奉客，黑头今已二毛侵。"
        },
        {
            "标题": "八月二十日游千佛寺二首 其二",
            "作者": "边贡",
            "内容": "晚秋何似暮春登，复嶂回峦翠且层。岩菊有霜行可采，寺门无雨坐堪凭。\n情知幻境谁非客，恍记前身我是僧。閒上法台翻贝叶，天花不见土花凝。"
        },
        {
            "标题": "寄呈东台外舅",
            "作者": "边贡",
            "内容": "一别丈人今二年，往来空有尺书传。关山望极孤云袅，霄汉同心白日悬。\n碣石风烟通北海，江陵城郭枕西川。相思未卜相逢处，岸草江花亦可怜。"
        },
        {
            "标题": "寄弟赋 其一",
            "作者": "边贡",
            "内容": "忆尔别我时，日照河边柳。痛哭别我去，上马犹回首。\n知尔爱我心，不殊足与手。徘徊望行尘，伫立沙上久。"
        },
        {
            "标题": "寄弟赋 其二",
            "作者": "边贡",
            "内容": "弱弟复多病，相思伤我神。尔须为孝子，吾已愧忠臣。\n膝下三春梦，湖南万里身。晨昏甘旨暇，休对说烽尘。"
        },
        {
            "标题": "寄弟赋",
            "作者": "边贡",
            "内容": "一别三年慨远暌，萍踪无定任东西。望穷乡国暮云合，梦入野塘春草萋。\n座上可能杨子对，膝前应解老莱啼。诗书美躅还须蹈，莫更频频索枣梨。"
        },
        {
            "标题": "中秋慈恩寺登眺过崇国寺分体二首 其一",
            "作者": "边贡",
            "内容": "东寺复西寺，朝游还暮游。百年尘迹里，同醉几中秋。"
        },
        {
            "标题": "柳塘杂兴四首 其二",
            "作者": "边贡",
            "内容": "御沟东畔柳成林，御水盈盈十里阴。白马青衫桥上客，春来多少故园心。"
        },
        {
            "标题": "登白云山绝顶题福林寺壁",
            "作者": "边贡",
            "内容": "绝顶烟霞涌佛宫，肩舆百转路才通。群山下瞰惟苍霭，孤嶂高悬有烈风。\n趺坐可怜禅榻稳，豪吟那放酒尊空。欲从地土搜灵异，东括名山更几重。"
        },
        {
            "标题": "寄洪山人二首 其二",
            "作者": "边贡",
            "内容": "卧牛山前春草肥，华阳宫外雨霏霏。主人侵晓踏青去，日暮家童扶醉归。"
        },
        {
            "标题": "奉赠储柴墟太仆阅马山东二首 其二",
            "作者": "边贡",
            "内容": "简命争誇出使荣，离筵深坐梵堂清。同怜宦客翻为主，却喜山僧亦与盟。\n荒甸晓钟淮海梦，杪秋烟树蓟门行。何时相忆不相见，腊月梅花二月莺。"
        },
        {
            "标题": "次白岩韵甲申除夕五首 其三",
            "作者": "边贡",
            "内容": "黑发勋名镜里看，紫宸章疏早辞官。閒心自爱商山曲，懒听人歌蜀道难。"
        },
        {
            "标题": "题吴白楼借屋卷",
            "作者": "边贡",
            "内容": "草围亭树竹围庵，十载真成故事谈。忽漫得来元不偶，总然称借亦何惭。\n诗篇旧已传都下，画笔今须倩鲁南。却过昔游寻往迹，月中门巷几留骖。"
        },
        {
            "标题": "送吴少参懋贞梨云轩赋",
            "作者": "边贡",
            "内容": "离宴逍遥不出城，梵堂灯火坐冬晴。风围玉兔寒生晕，水咽铜龙夜有声。\n两月锁闱惭晚步，十年词苑托高情。相思莫便寻瑶草，汉曲春回杜若生。"
        },
        {
            "标题": "题家园风景图二首 其二",
            "作者": "边贡",
            "内容": "万竹深深一径斜，草堂门巷接江沙。主人游宦不归去，时有白鸥来钓槎。"
        },
        {
            "标题": "题李客部册为其母受敕焚黄作",
            "作者": "边贡",
            "内容": "峨峨陇门碑，萧萧墓田草。春卿哭母处，泪尽秋山道。\n秋山云黄日脚斜，玄堂寂寂扃土花。祀筵俎豆杂五鼎，玉文鸾纸明江霞。\n月弦张宇登岁矢，二十星霜一弹指。欲问春卿哭母心，潺湲日夜龙溪水。\n水流不复返，母去何时回。金沙閤珠翠，碧火扬青灰。\n断机壁空蛛网窣，捣衣石冷啼蛄歇。还家何物最堪伤，白发中庭坐明月。"
        },
        {
            "标题": "赠徐子",
            "作者": "边贡",
            "内容": "丹枣何累累，朝日耀其光。上有同林鸟，飞飞鸣且翔。\n行子远于役，携手登河梁。旧京渺安之，江永衢路长。\n戚戚里中语，依依川上情。驾言往相逐，无舟何以航。\n乖离去则已，但使心无忘。"
        },
        {
            "标题": "卜山居成有作",
            "作者": "边贡",
            "内容": "久定华山约，今来始卜居。梦游曾屡到，心赏复何如。\n圃巷环高柳，渊泉抱古墟。从兹簪与绂，当有绝交书。"
        },
        {
            "标题": "郊斋有作呈北寺旧僚长 其二",
            "作者": "边贡",
            "内容": "往岁春郊侍紫庭，步从龙衮夜祈灵。芝房窈窕行宫转，羽卫骖驔法驾停。\n风落殿钟流远近，雾随坛燎上空冥。端居想像南江表，伫立时看北斗星。"
        },
        {
            "标题": "郊兴",
            "作者": "边贡",
            "内容": "礼台玄默戒宵眠，职在寅清典训传。深院鸟惊风起树，九衢尘静月当天。\n箭沉宫漏泠泠水，屏映炉香细细烟。孤坐拥衾聊假寐，梦魂依约翠华边。"
        },
        {
            "标题": "答殷石溪雪中见寄二首 其二",
            "作者": "边贡",
            "内容": "白昼春云接地阴，黄昏春雪覆檐深。洛中远忆袁生卧，灞上真怀孟老吟。\n江麦秀期欣可卜，陇梅开兴恐难禁。石溪渔父能忧世，一曲沧浪万古心。"
        },
        {
            "标题": "郊斋有作呈北寺旧僚长 其一",
            "作者": "边贡",
            "内容": "石城钟鼓散鸣鸦，坐对松云放早衙。瑶草色通西苑路，玉箫声度上清家。\n江涵碧殿春同丽，雪霁钟山日转华。此景北都应未有，品题遥向故人誇。"
        },
        {
            "标题": "戏柬黄允升太常",
            "作者": "边贡",
            "内容": "清河水西黄奉常，五年身不到岩廊。诛茅小筑凭虚阁，临水新开注易堂。\n已许白云随杖屦，更招玄鹤伴壶觞。金陵送客初停驾，借问新醪几瓮香。"
        },
        {
            "标题": "何子元祖佥事公挽诗次杨柳塘韵",
            "作者": "边贡",
            "内容": "剑化空江鹤唳亭，主人长寐几时醒。平原不降真卿雨，箕尾先成傅说星。\n嘉树绿阴馀旧业，近郊玄壤閟新铭。乡祠俎豆精灵在，岁岁秋风黍稷馨。"
        },
        {
            "标题": "元世祖庙次王应诏韵",
            "作者": "边贡",
            "内容": "断碑深倚庙门斜，往事伤心付一嗟。春草长沙仍牧马，晚风疏树偶栖鸦。\n唐陵汉寝虽无主，北幕南庭自有家。欲吊鲁连何处取，飞尘如雨乱鸣蛙。"
        },
        {
            "标题": "送景前溪司业葬",
            "作者": "边贡",
            "内容": "凤西冈头飞素旌，凤西冈下起新茔。空馀二水三山色，不尽千秋万古情。\n国士苦难逢贾谊，馆人犹自说阳城。苍凉雪日松阡午，肠断孤猿袅袅声。"
        },
        {
            "标题": "题曹佥宪时范曲林倡和卷次邃庵韵",
            "作者": "边贡",
            "内容": "曲林门巷绕溪斜，近接三门洞水涯。岂必山中称相府，自应云外有仙家。\n斧斤不到阴森树，池馆长开烂熳花。最爱隐居生计好，笔床诗卷领年华。"
        },
        {
            "标题": "问史判乞奕子",
            "作者": "边贡",
            "内容": "出洞经年敌手稀，袖携仙谱日边归。枰留谢墅花阴静，地隔商山草径微。\n啼树雨鸠俄并立，入帘风燕故斜飞。端居苦忆王樵侣，永昼双开客寺扉。"
        },
        {
            "标题": "胡菊泉惠我丈菊走笔谢荅四首 其三",
            "作者": "边贡",
            "内容": "一枝分取到山家，月映疏篱水映花。欲把赠梅诗赠菊，暗香浮动影横斜。"
        },
        {
            "标题": "胡菊泉惠我丈菊走笔谢荅四首 其一",
            "作者": "边贡",
            "内容": "菊花元自菊泉分，见菊真如即对君。安得对君还见菊，短篱斜日坐秋薰。"
        },
        {
            "标题": "次陈静斋九日二首 其一",
            "作者": "边贡",
            "内容": "山水留佳赏，登临夙有期。却怜重九日，空读汴台诗。\n卧雨情无那，停云思欲痴。夜深还秉烛，閒对菊花枝。"
        },
        {
            "标题": "胡菊泉惠我丈菊走笔谢荅四首 其二",
            "作者": "边贡",
            "内容": "丈菊亭亭入座新，白花辉映白纶巾。生来自有凌云志，可是孤高不近人。"
        },
        {
            "标题": "次陈静斋九日二首 其二",
            "作者": "边贡",
            "内容": "九日逢连雨，宾朋屡费邀。实孤黄菊盏，虚想绿云箫。\n蟋蟀声逾近，梧桐叶尽飘。喜闻归不远，旌节候来朝。"
        },
        {
            "标题": "胡菊泉惠我丈菊走笔谢荅四首 其四",
            "作者": "边贡",
            "内容": "月闰逢秋菊早芳，盛开还喜近重阳。休怜阒寂朝临水，且看孤清晚耐霜。"
        },
        {
            "标题": "九月八日漫成",
            "作者": "边贡",
            "内容": "萧萧秋径晚霜馀，寂寂风帘向月疏。浊酒旋沽还对客，小楼翻盖且藏书。\n云边露白鸿犹去，栋里巢空燕不居。欲向寒花问生事，为谁收卷为谁舒。"
        },
        {
            "标题": "寄华文远",
            "作者": "边贡",
            "内容": "江空月白秋千里，不见山人跨鹤来。梅树长怀陇头信，菊花虚负掌中杯。\n清川碧石三吴道，老雁长云九日台。却对晓星伤落落，客边怀抱几时开。"
        },
        {
            "标题": "九日雨中登楼",
            "作者": "边贡",
            "内容": "八月黄河拟泛槎，为怜重九一停车。登楼恰对冥冥雨，行径稀逢采采花。\n苍树破云秋寺迥，碧山当槛暮城斜。乡园客路俱愁寂，传语游人漫忆家。"
        },
        {
            "标题": "九月八日奉谒先垄述感",
            "作者": "边贡",
            "内容": "坡陁行尽见高丘，郁郁佳城霁霭浮。精卫不消填海恨，鹡鸰长抱在原愁。\n荒山涕泪三年道，落木风霜九月秋。肠断墓田多碧草，别来谁与荷锄修。"
        },
        {
            "标题": "毛东塘李空同韵赠别张惟信内翰兼呈老怀二首 其二",
            "作者": "边贡",
            "内容": "青枫阙下承恩后，江叶霜前把袂初。两地别离乡国异，几年音问故交疏。\n仙台望远君相得，学海飞声我不如。华发盈簪欲归去，久思莼菜与鲈鱼。"
        },
        {
            "标题": "九月二十四日遣兴奉寄太常诸僚",
            "作者": "边贡",
            "内容": "往岁冰衔窃奉常，兹辰光宠异班行。斜廊缥渺朱衣月，合殿氤氲玉佩香。\n天语独闻当北面，岳神分祀得东方。如今病卧秋山里，白发青灯感夜长。"
        },
        {
            "标题": "送别菊泉胡子",
            "作者": "边贡",
            "内容": "寒声下木杪，送子一酸辛。白日川原净，高秋鼓角振。\n来看南苑雪，归忆上都春。懒听阳乌发，嗷嗷青石闉。"
        },
        {
            "标题": "寿菊泉 其二",
            "作者": "边贡",
            "内容": "阁灯筵际结花新，禁鼓楼中送点频。对酒子堪称寿客，挥毫吾且愧诗人。\n南山北海千年颂，碧柳红桃二月春。闻道入山行采药，欲随仙步恐无因。"
        },
        {
            "标题": "寿菊泉 其一",
            "作者": "边贡",
            "内容": "麻姑春酒报初成，寿宴新开夜雨晴。红杏园林花正好，绿杨池馆地偏清。\n翩翩海鹤云中下，隐隐丹炉竹外明。为是名声注仙箓，懒教踪迹傍神京。"
        },
        {
            "标题": "饮菊泉二首 其二",
            "作者": "边贡",
            "内容": "十月霜庭菊正肥，亭亭寒影照山扉。野夫本是渊明侣，可怪淹留夜不归。"
        },
        {
            "标题": "饮菊泉二首 其一",
            "作者": "边贡",
            "内容": "雨色岩花入牖斜，城中风景似山家。横琴不奏朱弦调，对菊惟看白玉花。"
        },
        {
            "标题": "同年范君山绝笔之作次韵",
            "作者": "边贡",
            "内容": "采芳南国早应休，魂梦犹寻杜若洲。不见旅旌天外返，空馀诗草世间收。\n灵均实抱湘流恨，子美虚怀蜀道游。惆怅桂阳山下冢，断猿衰鹤领春秋。"
        },
        {
            "标题": "送高大参升方伯入闽",
            "作者": "边贡",
            "内容": "昔我分符作荆守，我公坐镇黄河口。系马殷王庙左槐，开筵卫女堤边柳。\n公今参佐临我邦，我亦抱疴眠芸窗。溪树阴阴白日静，干旌时到木兰艭。\n回思十二年相见，岁华倏忽惊流电。路岐回复馀万程，宇宙阴晴经几变。\n忆公安得常见公，古貌依稀魂梦中。但看邸报知迁转，那记官阶卑与崇。\n饯宾杂遝喧徒御，斜月苍凉郭门曙。独鹤孤琴一盖飘，我公远向闽山去。\n人生垂翼岂有恒，大舟浅水固难胜。扶摇直上自此始，公不见天池六月南飞鹏。"
        },
        {
            "标题": "寇中丞北抚宣府奉同南渠韵 其一",
            "作者": "边贡",
            "内容": "云州烽火入云中，忾敌知君久在戎。追北远劳燕将出，防秋行与汉时同。\n天从上谷分边界，人自东山识谢公。珍重庙堂柔远意，禦戎元不重奇功。"
        },
        {
            "标题": "寇中丞北抚宣府奉同南渠韵 其二",
            "作者": "边贡",
            "内容": "守边犹得近邦畿，亚相权兼大将威。乌府夜閒关月皎，戟门秋静虏尘稀。\n探兵入塞无传箭，敕使临戎有赐衣。闻道六龙巡幸所，至今常见五云飞。"
        },
        {
            "标题": "湖上同张行人章太守泛舟",
            "作者": "边贡",
            "内容": "水际云霞蒸暮天，雨中舟楫试登仙。寻幽兴远徐徐棹，怀古诗成细细编。\n词客喜逢张说在，郡侯兼得李邕贤。奚囊胜有鹅池墨，閒就湖亭石上研。"
        },
        {
            "标题": "城东尼寺哭妹三首 其一",
            "作者": "边贡",
            "内容": "佛居峻且玄，中有嘉树林。惊飙陨其芳，柔叶垂广阴。\n青阳讵能几，朱夏奄相临。一为生死哀，感我涕盈襟。"
        },
        {
            "标题": "城东尼寺哭妹三首 其二",
            "作者": "边贡",
            "内容": "生为同胞亲，死为异域魂。魂升不知返，亲断有馀恩。\n列几陈羞饭，芳醪湛空尊。阴风吹薄帷，惨惨白日昏。\n徘徊复何见，恻怆难具论。"
        },
        {
            "标题": "樾冈中丞登舟后有作相示荅之",
            "作者": "边贡",
            "内容": "中丞入奏扬帆日，乳燕鸣鸠月正三。枫陛晓星看斗北，杏花春雨别江南。\n诗多到处堪题石，驾迥何人敢并骖。苦别登台远相望，暮云斜照酒初酣。"
        },
        {
            "标题": "游三岩洞",
            "作者": "边贡",
            "内容": "括苍山丛纷阻脩，我来处处归冥搜。南明双屐始著地，探奇又作三岩游。\n三岩三洞神仙府，重门窈窕烟霞古。山鬼终天护秘文，巨灵何代烦神斧。\n鸾骖鹤驾不可寻，飞萝悬茑自阴阴。挥杯独酌岩中水，一片清冰澄我心。\n丹丘碧海寻常是，叹息终年在城市。便拟稽生著绝交，长向山中访松子。"
        },
        {
            "标题": "同台峰熊侍御看花四首 其四",
            "作者": "边贡",
            "内容": "室静客稀赏，地偏花更清。自开还自落，宛似野人情。"
        },
        {
            "标题": "送张广汉中丞观军留都二首 其二",
            "作者": "边贡",
            "内容": "二月金陵道，中丞拥节还。日光摇组甲，春色映江关。\n国壮军容整，时平武略閒。坐看龙虎气，长绕凤凰山。"
        },
        {
            "标题": "送张广汉中丞观军留都二首 其一",
            "作者": "边贡",
            "内容": "闻说狼山下，江波带血流。中原初息战，诸将各封侯。\n草绿西兴渡，云生北固楼。经过吊陈迹，春日暂停舟。"
        },
        {
            "标题": "入坛马上",
            "作者": "边贡",
            "内容": "楼头钟散曙烟微，城上旗翻晓日晖。双马共依南陌度，群鸦争入上阳飞。\n离郊荐岁先农事，甲帐屯云护帝畿。三载太常无寸补，敢言身迹与心违。"
        },
        {
            "标题": "次东卿韵挽北村秋官五首 其四",
            "作者": "边贡",
            "内容": "我才疏以拙，应答多后时。长怀陇头吟，负公十景诗。\n公今卧泉壤，陇树生新枝。何意述德篇，翻为断肠词。"
        },
        {
            "标题": "过吕梁 其二",
            "作者": "边贡",
            "内容": "泽国新秋爽，玄云起北溟。衣冠逢水部，风雨谢山灵。\n雅意堪留滞，清词足典刑。夕舟兼晓榻，谈坐忆蒲汀。"
        },
        {
            "标题": "希尹谜诗戏荅次韵",
            "作者": "边贡",
            "内容": "弃置常疑秋扇同，招寻何敢望东风。梅消花雪春方露，鲤出冰河信始通。\n终夜綵云飞梦里，几时明月堕怀中。西州道路谁能识，为访当年卖卜翁。"
        },
        {
            "标题": "柬王美卿万户",
            "作者": "边贡",
            "内容": "见说君家圃，新开夜合花。暝云含洞石，炎雨净溪沙。\n想像王郎剑，迟徊汉使槎。一尊虚旧约，惆怅坐昏鸦。"
        },
        {
            "标题": "汶上寄王工部舜夫二首 其二",
            "作者": "边贡",
            "内容": "幸不逢颜色，真愁吐肺肝。祗因哭子瘦，岂是别家难。\n雨麦虚看秀，风梅实抱酸。病怀兼逆旅，谁与一盘桓。"
        },
        {
            "标题": "送史少参",
            "作者": "边贡",
            "内容": "天阙新恩五月优，地曹清望十年收。骐驎不受奚官锁，梁栋元须匠氏求。\n巫峡暮云通远梦，蜀江秋浪惬豪游。锦官城外祠堂下，应采蘋花荐武侯。"
        },
        {
            "标题": "别后有怀石峰",
            "作者": "边贡",
            "内容": "忆昨相逢赋梦鱼，古槐凉月小堂虚。通家更许诸郎见，得句先教子弟书。\n却计此行千里外，定知重会几年馀。同官我亦司文教，事事深惭迥不如。"
        },
        {
            "标题": "荅台峰侍御见候三首 其二",
            "作者": "边贡",
            "内容": "葵花半红山雨来，不辞沾湿看花开。主人莫扫花前径，恐破青阴与绿苔。"
        },
        {
            "标题": "题墨萱",
            "作者": "边贡",
            "内容": "华发当年倚笑看，北堂春色映朱阑。披图彷佛慈颜在，零落霜风夜雨寒。"
        },
        {
            "标题": "同台峰熊侍御看花四首 其三",
            "作者": "边贡",
            "内容": "借问雨中好，何如晴后看。锦江红湿处，应记独凭阑。"
        },
        {
            "标题": "同台峰熊侍御看花四首 其一",
            "作者": "边贡",
            "内容": "袅袅叶含雨，菲菲香近人。如何向阳蕊，开花向阳春。"
        },
        {
            "标题": "送苏通判四首 其四",
            "作者": "边贡",
            "内容": "春风江阁喜同游，苦恨逢君不少留。东去巴陵三日路，几时同上岳阳楼。"
        },
        {
            "标题": "广川舟中与东桥酌别次韵三首 其一",
            "作者": "边贡",
            "内容": "汴上一为别，漂摇十二秋。那期卫川涘，得并李膺舟。\n月映青山出，波涵碧树流。接宵欢达曙，不为酒尊留。"
        },
        {
            "标题": "广川舟中与东桥酌别次韵三首 其三",
            "作者": "边贡",
            "内容": "愧我蒹葭质，倚君琼树姿。遥怜共飘泊，且复笑栖迟。\n秀句推先达，高言戒独危。江蓠照雪月，秋谷有深期。"
        },
        {
            "标题": "广川舟中与东桥酌别次韵三首 其二",
            "作者": "边贡",
            "内容": "共脱风前帽，还披月下襟。乾坤万里别，江海十年心。\n越鸟枝难共，湘鱼帛易沉。相逢畏相失，延滞绿溪阴。"
        },
        {
            "标题": "莫愁湖奉饯松月樾冈二都宪仍次前韵",
            "作者": "边贡",
            "内容": "多病春来久索居，祖筵花柳出郊初。湖中远兴依沙鸟，雨外清尊荐野蔬。\n名姓会看当宁识，勋劳应付史官书。登朝且上安边疏，漫学文园赋子虚。"
        },
        {
            "标题": "以诗招远游琅邪病不能赴荅谢",
            "作者": "边贡",
            "内容": "梦想琅邪拟卜居，入山閒过一春馀。真缘病骨时相挽，可是高怀迥不如。\n鸣雨似闻深树鸟，跃波行见碧溪鱼。苏州雅调庐陵记，壁上谁今敢再书。"
        },
        {
            "标题": "送顾侍御出守马湖五首 其一",
            "作者": "边贡",
            "内容": "露冕南征火井西，东过漉水北泥溪。借问乡愁何处切，千山明月子规啼。"
        },
        {
            "标题": "游仙词赠李羽士拟初唐四子体",
            "作者": "边贡",
            "内容": "碧落新移牒，玄津晚系槎。天临北斗地，人住上清家。\n树古金坛静，花深玉洞斜。灵砂飞绛雪，仙醴注青霞。\n缑岭音书密，函关道路遐。月明苍鹤羽，风度紫鸾车。\n几见桃成实，重闻海变沙。瑶窗礼星后，閒坐读南华。"
        },
        {
            "标题": "赠别宁子",
            "作者": "边贡",
            "内容": "风度与桓典，勋劳更伏波。明珠腾谤巧，骢马避人多。\n白日就长道，清秋凌大河。非关燕赵别，相送一悲歌。"
        },
        {
            "标题": "萧医士挽词",
            "作者": "边贡",
            "内容": "术妙轩岐上，年垂耋耄间。烟霞成癖性，松柏是容颜。\n济物心常在，游仙梦不还。钱塘江口月，长照玉泉山。"
        },
        {
            "标题": "送许中丞德新赴甘肃",
            "作者": "边贡",
            "内容": "暂布山东化，还为陇右行。中丞新受敕，贱子旧知名。\n玉露承冠剑，金飙捲旆旌。神羊心自直，孤隼势初横。\n地接祈连砦，星罗冒顿营。未须怀破斧，先喜号长城。\n草映边云白，沙流汉月明。陜人歌召伯，关吏识终生。\n许国知公志，通家是我情。离筵忽隔水，秋望转盈盈。"
        },
        {
            "标题": "送钱水部致仕次杭秋官韵 其三",
            "作者": "边贡",
            "内容": "青门挂冠春欲暮，白首放歌江上归。野老相逢话朝市，龙飞天子正垂衣。"
        },
        {
            "标题": "赠张氏汝吉汝诚兄弟",
            "作者": "边贡",
            "内容": "鲁川何迢迢，太行亦苍苍。行人跃马出门去，何异飞鹤东西翔。\n爱君此行饮君酒，君家弟兄古未有。夕郎清迥雕鹗姿，秋曹盘礴雷霆手。\n朝论同归揽辔年，家声况是埋轮后。青春衣绣下中台，山东山西花欲开。\n休嗟羽翼经年别，早喜阳和及草莱。"
        },
        {
            "标题": "向曹伯通乞白菊",
            "作者": "边贡",
            "内容": "节过重阳菊已残，倚霜欹露不胜寒。山堂正少黄金蕊，试看君家白玉团。"
        },
        {
            "标题": "贞女祠",
            "作者": "边贡",
            "内容": "长城在秦那在齐，齐山古寺春草萋。千载哭夫能变俗，至今犹说杞梁妻。"
        },
        {
            "标题": "送钱伯川归锡山",
            "作者": "边贡",
            "内容": "晓上黄金台，夕登潭柘山。白云何油油，下覆雁门关。\n爱君此行为君羡，白头阿母今相见。我身欲飞无两翼，杳杳风尘隔畿甸。\n君家堂前二古松，枝柯偃蹇如虬龙。南窗恰对梅花坞，西牗全当天井峰。\n伯川之水旧姓吴，川上山形列画图。昔称让国今称孝，乃有地曹钱大夫。\n大夫今为返哺乌，登堂寿亲亲不孤。弃官就养人所无，谁言大夫已矣乎，古来廊庙须江湖。"
        },
        {
            "标题": "送钱水部致仕次杭秋官韵 其五",
            "作者": "边贡",
            "内容": "莲叶田田溪日曛，竹竿袅袅白鸥群。水南即是长洲苑，杳霭歌声穿暮云。"
        },
        {
            "标题": "书怀荅吴东昌元亨",
            "作者": "边贡",
            "内容": "兴如张翰在莼鲈，愁似三闾屈大夫。桑梓旋开樵父径，梦魂稀到帝王都。\n病登山閤思黄鹄，泪洒丘园扫绿芜。群盗不休戎马乱，厌听州郡说飞刍。"
        },
        {
            "标题": "寿屠左丞",
            "作者": "边贡",
            "内容": "异才生间世，声业播乾坤。权总西台长，官登少傅尊。\n青云连甲第，白日映高门。高门甲第开华宴，白日青云丽芳甸。\n缥缈鸾书海上来，蹁跹鹤驭图中见。凉秋九月天宇空，紫衢合沓飘香风。\n黄封锡命来中使，玉带称觞列上公。上公中使分先后，共指南山祝眉寿。\n七十遐龄古已稀，三千贺客今谁有。南山何物比嶙峋，雪鬓霜髯七尺身。\n他日麒麟须画像，此时龙马是精神。予本东州牧羊子，姓名曾入山公启。\n执豆叨瞻末坐光，升歌敢并群仙齿。明公持法法不私，春阳多在冱阴时。\n汉廷赫赫名臣传，异代同伦张释之。"
        },
        {
            "标题": "清白传家卷为刘安之题",
            "作者": "边贡",
            "内容": "清如渭川水，白如太白山。邈尔清白人，遥在山水间。\n至清不可淆，至白不可涅。传子复传孙，一心如一辙。\n山同今古色，水同今古流。清白苟不变，山水同悠悠。"
        },
        {
            "标题": "柳塘杂兴四首 其四",
            "作者": "边贡",
            "内容": "塘烟漠漠水迢迢，摇荡春风几万条。不傍御园歌舞地，只愁宫女妒纤腰。"
        },
        {
            "标题": "送顾侍御出守马湖五首 其五",
            "作者": "边贡",
            "内容": "汉家驿路止牂牁，相望龙湖路几何。闻说夜郎天更远，浔阳李白亦经过。"
        },
        {
            "标题": "清明日刘黎二子携酒过访 其二",
            "作者": "边贡",
            "内容": "官舍劳君载酒寻，病多无柰踏芳心。孤亭岁久青松老，曲径春残碧草深。\n友义昔曾称管鲍，诗名今岂下高岑。黄鹂紫燕如知喜，并舞双飞接好音。"
        },
        {
            "标题": "清明日刘黎二子携酒过访 其一",
            "作者": "边贡",
            "内容": "美人常苦费招寻，咫尺门庭万里心。手简忽随双鲤至，肩舆先造百花深。\n霞通苑榭明春柳，雨过桥山出暮岑。对酒似闻清庙瑟，一歌三叹有遗音。"
        },
        {
            "标题": "游清凉寺二首次贞庵中丞韵 其一",
            "作者": "边贡",
            "内容": "春寒岁事虚疑晚，二月荒台树已花。壁上古今空月露，酒中天地莽云沙。\n青山晓应千门柳，紫殿晴开五色霞。身在帝乡还恋主，秖缘西北是京华。"
        },
        {
            "标题": "清凉寺次韵",
            "作者": "边贡",
            "内容": "许日肩舆不到山，重来犹听鸟关关。川原隐映斜光外，陵庙参差王气间。\n风妥暮花侵座湿，雨催春竹过林斑。白云深处无鸡狗，转觉僧家岁月閒。"
        },
        {
            "标题": "金陵春日有怀孟有涯兼忆亡友大复何子",
            "作者": "边贡",
            "内容": "往在东山赋索居，朅来南国转愁予。风前玉树时难见，袖里瑶华日渐疏。\n京洛旧传东野句，茂陵新出长卿书。交游意气关生死，伐木歌残恨有馀。"
        },
        {
            "标题": "游清凉寺二首次贞庵中丞韵 其二",
            "作者": "边贡",
            "内容": "竹深泉响不闻钟，古殿虚廊系客骢。高步岂须论世外，赏心原只在山中。\n花明草碧春方丽，虎踞龙盘地且雄。借问曲江攀杏侣，几人华发宴游同。"
        },
        {
            "标题": "送都玄敬二首次韵 其一",
            "作者": "边贡",
            "内容": "秋江浩浩夕波寒，秋岸离离木叶丹。南北路岐频驻马，古今怀抱几凭阑。\n平芜日下黄云合，旧国人归白雁残。谢傅东山意无限，别来谁与共盘桓。"
        },
        {
            "标题": "题章郡守琼林醉归图",
            "作者": "边贡",
            "内容": "宫杨媚朝旭，沟水鸣春湍。别殿黄金瓦，横桥白玉阑。\n借问此何地，无乃东长安。长安陌头二三月，杏萼离离缀绯雪。\n伊谁种此千万株，长待儒生与攀折。孝皇龙飞十五春，亲策进士三百人。\n是时嘉州有章子，名姓赫赫惊朝绅。白马青袍速流电，日中醉下琼林宴。\n吁嗟此日画里看，犹似当年陌头见。陌头画里两模糊，可道今吾非故吾。\n南台罢起郎官草，东郡聊分刺史符。皎月寒冰清誉在，云霄随处是亨途。"
        },
        {
            "标题": "留别诸友联句二首 其一",
            "作者": "边贡",
            "内容": "舟子招招催渡开，多情临别更迟徊。虚烦竹马城边候，实泛星槎海上回。\n南郡秋风悲鼓角，武昌明月见楼台。怀人莫厌书频寄，江口云帆日往来。"
        },
        {
            "标题": "新庄道中即事次章抑庵郡守韵",
            "作者": "边贡",
            "内容": "步随芳草惬寻幽，踏遍山亭与寺楼。情入暮春多感慨，地过名士亦风流。\n川长渐觉三花远，雨足因占二麦收。南望岳峰苍翠里，到时深恐白云留。"
        },
        {
            "标题": "分题得鹊山湖送维正李宪副之山东",
            "作者": "边贡",
            "内容": "齐门东，沙径平。云羃羃，湖冥冥。使君来，麦秋晚。柳阴阴，画舟远。\n瘦蒲疏荇逗遛香，南浦烟光接西堰。堰北山，灵鸟聚，对面潺湲华不注。\n山前绿稼隐茅茨，旧是齐侬钓游处。横桡越水浒，飞踏青芙蓉。\n华阳洞口跨白鹿，醉吹玉笛呼眠龙。长镵野老逐李邕，锦袍仙人随赤松。\n石壁土花秋靡靡，古踪悠悠镇如此。要留洒翰洗蛙蝉，雨林夜黑啼山鬼。"
        },
        {
            "标题": "赠别东塘毛侍御北还",
            "作者": "边贡",
            "内容": "乌台籍籍振英声，白简棱棱下玉京。风动嵩行秋气爽，月明伊洛晓尘清。\n神羊影过千人避，骏马声长万里轻。老我病多乡思切，碧梧山下拟归耕。"
        },
        {
            "标题": "齐河馆中阻雨与二三君子宿别 其一",
            "作者": "边贡",
            "内容": "暧暧青灯夜向深，卧听檐雨话乡音。水荒田野犹征粟，寒入关山未捣砧。\n江海十年离别梦，道途千里去留心。平明且向孤城立，拟看长风破积阴。"
        },
        {
            "标题": "得友人书",
            "作者": "边贡",
            "内容": "一辞东海钓鱼矶，五见疏林木叶飞。漳浦去留非嗜蹇，子山词赋本思归。\n秋深苑圃黄花在，寒入关山白草菲。忽有锦鳞传尺素，转怜江表故人稀。"
        },
        {
            "标题": "入寺",
            "作者": "边贡",
            "内容": "共邀黄鹤侣，来问野狐禅。日出山中寺，风鸣树里泉。\n落花空色相，啼鸟伴幽玄。莫叩轮回事，吾生自有缘。"
        },
        {
            "标题": "三友图为蔡石冈题",
            "作者": "边贡",
            "内容": "岁寒池馆暮相依，雪共心期月共辉。南北宦游三十载，碧山回首故人稀。"
        },
        {
            "标题": "沙河",
            "作者": "边贡",
            "内容": "放马野田草，路回登古原。鸡鸣桑下屋，牛卧雨中村。薄日浮山影，长桥下水痕。煌煌中使出，束帛向陵园。"
        },
        {
            "标题": "山行即事二首 其一",
            "作者": "边贡",
            "内容": "山径春深满绿苔，景陵东去转萦回。忽逢樵父惊相问，言自黄花镇里来。"
        },
        {
            "标题": "山行即事二首 其二",
            "作者": "边贡",
            "内容": "陵署青青生午烟，山渠㶁㶁响春泉。白头宫监松林下，閒说英皇北狩年。"
        },
        {
            "标题": "荣恩介寿诗为陈矩庵中丞乃翁作四首 其四",
            "作者": "边贡",
            "内容": "吴会有高楼，上切星与斗。北牗临玄湖，南窗对钟阜。\n楼上一老翁，皤皤垂白首。服食皆烟霞，图书是宾友。\n虽为中丞父，何异商山叟。谁歌难老篇，愿以祝眉寿。"
        },
        {
            "标题": "次韵梧山中丞寄别东塘侍史八首 其三",
            "作者": "边贡",
            "内容": "行部能教阴雨晴，渡河还遣浊流清。愿磨中岳山头石，记取西江御史名。"
        },
        {
            "标题": "题孙志同侍郎扇图 其一",
            "作者": "边贡",
            "内容": "青青山上松，缭之以白云。云山不可到，图画只空闻。"
        },
        {
            "标题": "题孙志同侍郎扇图 其二",
            "作者": "边贡",
            "内容": "山木各有林，烈士各有心。借问种松意，悠悠江汉深。"
        },
        {
            "标题": "送杨希颜省墓还闻喜兼柬秦长史",
            "作者": "边贡",
            "内容": "剑装喧鼓吹，春日过乡闾。梦绕松楸远，心伤雨露馀。\n里门妨跃马，宫锦焕飞鱼。若见秦淮海，应传寄别书。"
        },
        {
            "标题": "再游石门洞",
            "作者": "边贡",
            "内容": "苍然郭东山，百丈萦青碧。石门忽中断，窈窕开仙宅。\n遥窥日月深，却转烟雾隔。中天屹楼居，星斗挂几席。\n芳岩眩绮绣，丛巘围苍壁。山鬼不避人，惊猿啸窥客。\n披榛上孤亭，奇观壮心魄。穷崖倚天悬，瀑水半空射。\n高流横杂佩，直下垂疋帛。分作四山喧，散为千顷泽。\n初冬天未寒，晨曦映岚赫。重来意弥眷，独往任所适。\n信美惬心期，胡为老行役。终然脱尘网，高举凌风翮。"
        },
        {
            "标题": "光禄丞为赵天挺乃翁寿",
            "作者": "边贡",
            "内容": "光禄丞，白发何毵毵。壮游江北，老去归江南。江南水乡地，可住复可常。\n钓鱼以为羹，汲泉为酒浆。晓日张琼筵，有客白其马。\n诸孙绕膝傍，游子拜庭下。光禄丞，福如冈，寿如陵。\n墅西十月梅花白，不用登舟唱采菱。"
        },
        {
            "标题": "送盛医官归吴中",
            "作者": "边贡",
            "内容": "昔我游东吴，访君阊门郭，石井泉边晚开酌。兴来同上春雨亭，醉里不知江月落。\n扁舟一为别，几见薜萝春。我绾曲台绶，君垂钓台纶。\n震泽霜波愁外渺，虎丘云树梦中亲。四年不得一书札，只问江头来往人。\n昨朝觌面凤池曲，鹤骨棱棱犹在目。料君应恐惊世人，角带乌巾强随俗。\n世人久知吴下名，喧传卢扁今再生。药丸到处衽席起，大门小户争扳迎。\n东楼一夜乡心发，忽著荷衣向人别。憎君归计何太忙，水上风烟触炎热。\n玉芝瑶草满山家，住日应多来日赊。愿留丹诀与知己，晚岁相寻凌紫霞。"
        },
        {
            "标题": "送吴学正之留都武学",
            "作者": "边贡",
            "内容": "振铎敷文教，迁阶得武庠。讲筵环胄子，官舍接宫墙。\n树隐台城古，江连石埭长。相期共临眺，嘉候及重阳。"
        },
        {
            "标题": "追和元马伯常学士无题韵四首 其四",
            "作者": "边贡",
            "内容": "何事愁生鬓脚垂，嫌他不是折肱医。素纨香箧方捐日，青绠银床欲汲时。\n风定宫花香自送，月明阶树影空移。凭谁为报瑶池信，好把黄金赎玉卮。"
        },
        {
            "标题": "送客",
            "作者": "边贡",
            "内容": "怪尔湖南使，风江晚系舟。遥经十载别，刚得寸时留。\n素月明寒浦，苍山隐暮流。水鸥嗟未及，双泛寡离忧。"
        },
        {
            "标题": "夜宿太常官舍怀元佐二首 其二",
            "作者": "边贡",
            "内容": "文园消息近如何，酒盏生疏药裹多。却向故山忆旧隐，膏肓从古在烟萝。"
        },
        {
            "标题": "送唐京兆送母还邵阳",
            "作者": "边贡",
            "内容": "奉诏还将母，南归乐未涯。日明吴苑树，风引邵陵槎。\n万里遥瞻阙，三湘近接家。望滩怀孔雀，临洞识桃花。\n寿祝青山永，书传碧海遐。赵张前史艳，曾闵后人誇。\n去值桑蚕老，迎看竹马斜。却怜春别苦，飞絮满江沙。"
        },
        {
            "标题": "贞母行为杨晋叔母夫人寿",
            "作者": "边贡",
            "内容": "同牢不踰年，中道相弃捐。阿母当日心，兰室如黄泉。\n儿生不见父，但见山头土。向母索父啼，母心良独苦。\n脱珥易书，剪发为羹。㷀㷀三十霜，儿也成令名。成令名，事元后，封章来，贲林薮。\n凤冠峨峨翔白首，右佩瑶瑜左琼玖。天与乔龄报贞母，不然安识少师门今有后。"
        },
        {
            "标题": "寿友人母",
            "作者": "边贡",
            "内容": "成周方岳汉郎官，过里亲承母氏欢。南国路谣闻召伯，西都还议见阿丹。\n山花照席秋仍吐，海月浮觞夜不寒。药笼尚留熊胆在，未忘勤苦旧时丸。"
        },
        {
            "标题": "辛巳书事七首 其四",
            "作者": "边贡",
            "内容": "汉水东流梦泽开，云蒸龙气划争回。襄城七圣翔空下，少室三花拂驾来。\n河伯宝图森地轴，上公玉册自中台。千秋万岁应思沛，怅慕歌风拟筑台。"
        },
        {
            "标题": "辛巳书事七首 其一",
            "作者": "边贡",
            "内容": "居庸碣石控胡门，玉几由来北极尊。阁道逶迤经海岱，天河隐见出昆崙。\n斗间遥识三阶列，日下从知九轨存。奠鼎卜郊非浪事，万年圭鬯保文孙。"
        },
        {
            "标题": "辛巳书事七首 其六",
            "作者": "边贡",
            "内容": "内使传宣总插貂，虎贲联络递乘轺。尔曹肉食浑无赖，天下军输半已凋。\n朔雪炎风归紫极，铜驼金马郁青霄。万年历服超三五，努力夔龙佐帝尧。"
        },
        {
            "标题": "辛巳书事七首 其七",
            "作者": "边贡",
            "内容": "晓仗彤云拂羽旗，大行重引汉官仪。紫衣簪笔钩陈迥，白虎谈经刻漏迟。\n谩道春王传正朔，似闻天乐奏咸池。南天落寞江湖远，北斗时依藿食私。"
        },
        {
            "标题": "辛巳书事七首 其二",
            "作者": "边贡",
            "内容": "泰陵松柏五云高，再见周康握赤刀。南斗龙文占王气，中原驰道拥旌旄。\n要荒不乱贻谋远，磐石相维缔搆牢。弘治名臣天慭在，元功应数旧萧曹。"
        },
        {
            "标题": "辛巳书事七首 其五",
            "作者": "边贡",
            "内容": "明光甲帐下金墀，中史星轺降紫泥。三殿丝纶垂象丽，九霄日月覆盆低。\n云扶宝鼎皇风穆，天绕玑衡舜政齐。更有求贤温语切，龙光长指钓磻溪。"
        },
        {
            "标题": "辛巳书事七首 其三",
            "作者": "边贡",
            "内容": "龟食庚庚发启光，龙颜日角映扶桑。九朝琬琰陈东序，万国山河履职方。\n总道祥麟传宝箓，更看天派渡银潢。轩虞落落鸿钧转，矫首沧溟望八荒。"
        },
        {
            "标题": "挽无锡吴翁",
            "作者": "边贡",
            "内容": "锡山春日墓，闻说"
        },
        {
            "标题": "送松月伍中丞致仕还松滋",
            "作者": "边贡",
            "内容": "中丞乡土接荆州，门对青山俯碧流。名盛古来须勇退，兴高今去且閒游。\n寒松独偃陶潜径，皎月长随范蠡舟。匣剑酒酣休暂拔，斗间龙气正横秋。"
        },
        {
            "标题": "彦卿垂示省署述怀之作次韵奉荅 其二",
            "作者": "边贡",
            "内容": "官閒仍地僻，宾从少经过。睡起看山立，诗成对竹哦。\n小塘云影乱，深树鸟声多。坐数秋期近，双星欲渡河。"
        },
        {
            "标题": "题孔水部廷瑞双鹊图",
            "作者": "边贡",
            "内容": "峨峨中庭石，傍此寒岁花。离离错锦绣，五色明朝霞。\n双鹊何处来，相对声喳喳。似为主人报，水曹恩宠加。\n水曹住近荆门闸，千里洪流归弹压。疏排不数贾让功，决瀹尽遵神禹法。\n玄圭早晚当告成，天王近日已知名。崇阶峻级悬相待，岂用区区灵鸟声。"
        },
        {
            "标题": "诸友二首 其一",
            "作者": "边贡",
            "内容": "济水源南舜井旁，月明曾共坐宵长。六春暌隔离江路，五月相逢是帝乡。"
        },
        {
            "标题": "杂画十一首 其十",
            "作者": "边贡",
            "内容": "鸟啼青石冈，日照红泥坂。杳杳云外钟，山僧独归晚。"
        },
        {
            "标题": "题林东石乃兄松关图",
            "作者": "边贡",
            "内容": "明时不作大夫官，偃盖空山老岁寒。试问玄都旧桃树，几回花实几凋残。"
        },
        {
            "标题": "杂画十一首 其七",
            "作者": "边贡",
            "内容": "道上秋雨过，道傍秋树红。采樵归树晚，吹笛月明中。"
        },
        {
            "标题": "题周道士采苓卷",
            "作者": "边贡",
            "内容": "夫椒山中多老松，白云隐隐盘苍龙。山人荷钁采苓去，往往仙人松下逢。\n仙人本是山人作，山人向来满功课。句丽勾吴几万里，杏花阴里春风大。\n君不见蒲江古井凝绿华，乳婴绠上声唑唑。长秋道士不入口，放鱼女儿升綵霞。"
        },
        {
            "标题": "送张本贞赴常熟尉",
            "作者": "边贡",
            "内容": "瓜步秋风晓放船，岸头人说是登仙。官居地接三江口，国士名收十载前。\n行县每将玄鹤伴，散衙时对古松眠。凭君为报钱工部，寄我东湖缩项鳊。"
        },
        {
            "标题": "送都宪梅田颜公赴召北上",
            "作者": "边贡",
            "内容": "元精钟海岳，勋业树乾坤。位极南曹长，阶迁北院尊。\n晴云开水寺，旭日映江门。江门水寺张高宴，旭日晴云丽京甸。\n天府争誇藻鉴名，乌台共识冰霜面。凉风八月桂始花，碧叶飘霜疑散霞。\n轼前白鹭能窥隐，冠上神羊惯触邪。神羊白鹭威千里，川后澄波净如几。\n百度风行草野间，群僚色动班行里。却忆武皇临御初，公居光禄礼台予。\n含香近切奎三象，秉笏亲陪第七车。二十年华速流电，迟暮金陵重相见。\n蹇劣甘投林下栖，差池岂分江皋饯。中兴天子新旧邦，须公开济启明堂。\n大臣忧乐先天下，记取希文记岳阳。"
        },
        {
            "标题": "送章太守朝觐如京师次邹先生韵",
            "作者": "边贡",
            "内容": "北斗离离接上台，帝京人说是蓬莱。云门乐奏千秋引，竹叶春生万寿杯。\n虎节暂随鸣佩入，熊轓应载赐金来。汉家公辅多循吏，谁道公无汲黯才。"
        },
        {
            "标题": "送冯侍御允中还郴 其一",
            "作者": "边贡",
            "内容": "离馆背寒塘，霜清野菊芳。美人千里去，明日是重阳。"
        },
        {
            "标题": "送顾侍御出守马湖五首 其三",
            "作者": "边贡",
            "内容": "五月泸州蕉叶黄，武侯祠下水如汤。行人莫恶南中热，自有参天古柏长。"
        },
        {
            "标题": "送冯侍御允中还郴 其二",
            "作者": "边贡",
            "内容": "骢马逝骎骎，苍林荫长陌。怜君楚云外，独作秋江客。"
        },
        {
            "标题": "送都玄敬二首 其一",
            "作者": "边贡",
            "内容": "才高怜晚达，十载尚为郎。书买黄金尽，愁生白发长。\n夏曹分武库，秋殿别文昌。木脱霜皋冷，何人共采芳。"
        },
        {
            "标题": "送都玄敬二首次韵 其二",
            "作者": "边贡",
            "内容": "古驿征轺画舫灯，客途风景向秋澄。幰边凉月经淮甸，枕上微钟过广陵。\n草满台城山寂寂，雨晴江寺塔层层。十年旧迹空回首，几度追陪梦里登。"
        },
        {
            "标题": "送都玄敬二首 其二",
            "作者": "边贡",
            "内容": "驱马别君处，秋阴当暮生。林柯无静叶，江雁有归声。\n绿水阊门道，青山建业城。未能同理楫，延伫独含情。"
        },
        {
            "标题": "送都玄敬（二首）",
            "作者": "边贡",
            "内容": "驱马别君处，秋阴富暮生。林柯无静叶，江雁有归声。绿水阊门道，青山建业城。未能同理楫，延伫独含情。"
        },
        {
            "标题": "游玄福宫",
            "作者": "边贡",
            "内容": "福地盘青甸，香台倚绀云。材分龙藏宝，功就羽林军。\n洞客脩丹箓，山灵护敕文。愿资玄教力，千载翊明君。"
        },
        {
            "标题": "谢东园送菊",
            "作者": "边贡",
            "内容": "薄暮霜篱景色加，名园分得岁寒花。谁知建业骚人馆，不是浔阳处士家。"
        },
        {
            "标题": "再次刘希尹寄荅",
            "作者": "边贡",
            "内容": "吾庐遥结翠微间，绿筱阴阴草径斑。敢谓图书存晚计，秪应猿鹤笑尘颜。\n漳滨卧病愁公干，陇表思归忆子山。窃忝秩宗三阅岁，素餐真愧一身閒。"
        },
        {
            "标题": "登岳次刘希尹韵四首 其一",
            "作者": "边贡",
            "内容": "岱宗山秀百灵屯，壁立烟霄万古存。幽府化机盘地轴，上清真气接天门。\n霞标日观青松丽，春透龙池碧水温。薄暮振衣峰顶石，蓬莱东眺海云昏。"
        },
        {
            "标题": "送刘希尹入高邑省亲",
            "作者": "边贡",
            "内容": "朝夕梦亲颜，驱车西出关。青云深魏阙，白日照恒山。\n麦秀城池古，人居井邑閒。秋风扇枕暇，璧水迟君还。"
        },
        {
            "标题": "同刘希尹吏部送祝仁甫考绩",
            "作者": "边贡",
            "内容": "棠树阴阴夹岸长，使旌归绕灞川旁。遥占紫气怀关令，却望红云指帝乡。\n过里暂看停驷马，入朝还拟咏羔羊。春风画省含香地，玉佩逍遥綵绶光。"
        },
        {
            "标题": "寿春刘子希尹言念故乡有拂衣之兴奉问",
            "作者": "边贡",
            "内容": "恨别君今忆旧山，感时予亦念乡关。天涯岐路几回首，岁暮风尘多苦颜。\n方朔久疏金马诏，季鹰终为玉鲈还。江城紫翠群峰霁，望极春云杳霭间。"
        },
        {
            "标题": "贺刘希尹生子",
            "作者": "边贡",
            "内容": "碧林春暖凤将雏，沧海宵明蚌出珠。前度共占佳梦恊，后来堪作小名呼。\n犀钱色映雕盘果，蓬矢香连画壁弧。我亦有儿还似子，会看同学著潜夫。"
        },
        {
            "标题": "送董舅氏",
            "作者": "边贡",
            "内容": "暑雨晓初晴，山泉落涧清。一杯燕市酒，千载渭阳情。\n陇月牵遥梦，江花伴独行。乱蝉无意绪，争向别时鸣。"
        },
        {
            "标题": "送杨晋叔少卿归省次韵",
            "作者": "边贡",
            "内容": "佩声摇月晓烟昏，宝镪亲承玉陛恩。断杼春晖怀孟母，绕堤秋草送王孙。\n安平牒系古逾远，文敏风流今尚存。闽峤雪飞乡酒熟，十年心事与谁论。"
        },
        {
            "标题": "送都宪南屏高公赴镇",
            "作者": "边贡",
            "内容": "遥承北阙丝纶诏，近出南曹法从班。龙剑倚空冲夜斗，豸袍迎日动春山。\n国储民业经营际，淮水江流保障间。千里舳舻看利涉，云霄旌旆即须还。"
        },
        {
            "标题": "送王廷珍分教东明",
            "作者": "边贡",
            "内容": "春日东明去，西斋教铎分。毡随郑老座，经授伏生文。\n水暖鱼腾藻，泥融燕啄芹。有怀如我及，看雨赋停云。"
        },
        {
            "标题": "送潘伯振守汉中三首 其一",
            "作者": "边贡",
            "内容": "石栈凌云鸟路赊，汉中城府枕三巴。风林落叶猿声满，那得行人不忆家。"
        },
        {
            "标题": "遇方文玉为赋振旅诗",
            "作者": "边贡",
            "内容": "旌盖风翻塞日光，凯歌声入楚云长。全功自古难平蜀，元老而今又姓方。\n四野尽销新战垒，百城还睹旧耕桑。书生笔砚寻常事，几见勋名勒太常。"
        },
        {
            "标题": "送潘伯振守汉中三首 其三",
            "作者": "边贡",
            "内容": "金城户曹张凤翔，埋玉空山宿草长。天上故人驱五马，经过流涕问孤孀。"
        },
        {
            "标题": "送后渠崔司成致仕归安阳",
            "作者": "边贡",
            "内容": "卢龙山畔菊花明，一片归帆五两轻。风入暮林稀静叶，月明江雁带离声。\n尊前舞袖娱亲志，袖里封章报主情。六馆有人争诣阙，愿从天子乞阳城。"
        },
        {
            "标题": "送王本一如辽阳",
            "作者": "边贡",
            "内容": "送君无奈别情何，五日生朝客里过。心逐悬旌离汉徼，梦随春柳渡辽河。\n重关复岭狼烟接，暮雨朝云海气多。应有大篇吟出塞，不须停马问干戈。"
        },
        {
            "标题": "送郗文范豸史谪温州节推",
            "作者": "边贡",
            "内容": "万松深护理官衙，岚翠阴中阅岁华。策马暂抛台府印，登楼常眺海门霞。\n六朝秀句怜康乐，四海名山说永嘉。落落晓星云雾里，斗牛何日转仙槎。"
        },
        {
            "标题": "送杨伯玉子南归",
            "作者": "边贡",
            "内容": "孤舟风雨凉，江客下江乡。岁月吟边晚，烟霞梦里长。\n钓溪开藓石，书架拂芸香。霜落南垓冷，何人共采芳。"
        },
        {
            "标题": "送林赞贤医士归临清四首 其三",
            "作者": "边贡",
            "内容": "腊月驱车东郡来，元宵今始雪中回。临清城外成林杏，尽是州人为尔栽。"
        },
        {
            "标题": "绣斧西征为何辅之御史作",
            "作者": "边贡",
            "内容": "蜀道军容使，秋风振旅还。功成万里外，捷报五云间。\n电扫妖氛灭，川流战血殷。汉兵随指顾，蕃部凛威颜。\n晓坐辕门静，宵登剑阁閒。丹心悬海日，绣斧照江关。\n饮马瞿唐峡，封刀麦子山。班超桓典后，芳驾几人攀。"
        },
        {
            "标题": "送匡敬夫按贵州",
            "作者": "边贡",
            "内容": "岁晚神京别，何时到鬼方。雪迷山驿冷，云接海关长。\n去住新骢马，封题旧皂囊。遥怀征战地，几处有耕桑。"
        },
        {
            "标题": "次韵送张茂才含赴举",
            "作者": "边贡",
            "内容": "少日遨游天子堂，翩翩雏凤羽毛苍。遥从北斗看南斗，却过辰阳下缅阳。\n绿鬓堪为探花使，青藜应待校书郎。谁知万里怀亲意，愁见孤云日暮翔。"
        },
        {
            "标题": "送赵主簿兼柬同年吕稽勋仲仁",
            "作者": "边贡",
            "内容": "梁溪渺渺锡山苍，南去天涯客路长。霜下海门潮渐落，雨深江甸橘初黄。\n城池旧识延陵郡，风俗犹传太伯乡。却见吏曹凭寄语，一年秋色负重阳。"
        },
        {
            "标题": "观桃吹韵",
            "作者": "边贡",
            "内容": "影落西池第几湾，种分原自海中间。后天合比仙翁岁，向日真同少女颜。\n已遣石阑承靓丽，更教宫柳伴清閒。野夫喜见周南化，坐咏桃夭带月还。"
        },
        {
            "标题": "次王内史留别韵",
            "作者": "边贡",
            "内容": "昼锦归来乐事恬，海云西指屋筹添。慈颜倍觉逢春好，寿酒无妨入夜淹。\n山寺笋舆閒里驾，玉堂花架梦中签。新诗处处称三绝，虚遣王郎美谢瞻。"
        },
        {
            "标题": "为王工部大用题菜图",
            "作者": "边贡",
            "内容": "采采雨间叶，青青陌上春。欲知疏溉力，试问园中人。\n纷纷钟鼎徒，醉卧饱肴胾。不谓丹青手，能传使君意。\n使君有园十亩强，时因采摘露沾裳。短篱不许邻鸡入，嘉味还同过客尝。\n后来勿斸园中土，留取清风千叶长。"
        },
        {
            "标题": "和㮚翁家训四章为整庵相公作 其四",
            "作者": "边贡",
            "内容": "金陵二水三山地，白笔冬悬海日光。骏骨久知天下少，豹文虚拟雾中藏。\n兰台望重桓公雅，艺苑名过赵子昂。倚马共推才力健，漫将官守较閒忙。"
        },
        {
            "标题": "和㮚翁家训四章为整庵相公作 其三",
            "作者": "边贡",
            "内容": "千里正愁归远道，一灯深喜借馀光。不缘骏马威相近，岂得豺狼迹自藏。\n桥市水云兼上下，斗城星宿接低昂。南都浪说神仙府，不道神仙夜亦忙。"
        },
        {
            "标题": "和㮚翁家训四章为整庵相公作 其二",
            "作者": "边贡",
            "内容": "宛洛分携五见冬，岂知迁转得相逢。藩垣子不惭京兆，礼乐吾深愧秩宗。\n寒宴水西开紫菊，暮帆江上对青峰。朝正切感当元会，十载重闻凤阙钟。"
        },
        {
            "标题": "和㮚翁家训四章为整庵相公作 其一",
            "作者": "边贡",
            "内容": "封事休将入帝宸，致身安得自由身。书回梓里家无恙，望重文昌国有钧。\n金马久期黄阁老，碧山常对白头亲。深怜问寝趋朝梦，半在昏钟半在晨。"
        },
        {
            "标题": "题金宪长舜举蓉溪书屋图四首 其二",
            "作者": "边贡",
            "内容": "溪水溪花相映鲜，溪风时拂案头弦。轻鸥白鹭知人意，双去双来精舍边。"
        },
        {
            "标题": "题金宪长舜举蓉溪书屋图四首 其三",
            "作者": "边贡",
            "内容": "锦江东会蜀江流，卜筑还依江上洲。十里锦云千顷碧，此中风物最宜秋。"
        },
        {
            "标题": "题金宪长舜举蓉溪书屋图四首 其一",
            "作者": "边贡",
            "内容": "蓉溪主人溪上来，来时廉访去都台。共道溪花似溪主，暂时摇落又还开。"
        },
        {
            "标题": "题金宪长舜举蓉溪书屋图四首 其四",
            "作者": "边贡",
            "内容": "秋溪明月夜经过，两岸芙蓉照绿波。溪上主人元好静，巴童休唱下渝歌。"
        },
        {
            "标题": "题家园风景图二首 其一",
            "作者": "边贡",
            "内容": "苕水羌山清更深，萧萧芦渚间桑林。青枫树里三间屋，十载常悬万里心。"
        },
        {
            "标题": "题吴隐士守墨诗册",
            "作者": "边贡",
            "内容": "十亩山田一舍幽，草窗閒卧白云秋。行人若问墨溪主，不是当年柳柳州。"
        },
        {
            "标题": "四月念日琢庵先生坐上留别",
            "作者": "边贡",
            "内容": "绸缪初罢月中琴，客主同悬去住心。已喜石枰凉近烛，更怜刁斗乱鸣砧。\n华星湿缀三更露，碧树阴开四月霖。长忆此尊还此坐，玉珂他日会重寻。"
        },
        {
            "标题": "题扇寄寿春希尹",
            "作者": "边贡",
            "内容": "淮南花雨送春还，丛桂阴阴郡阁闲。自是刘安有仙骨，谪居犹近八公山。"
        },
        {
            "标题": "题扇面小景四首 其三",
            "作者": "边贡",
            "内容": "罢钓归来晚，前溪水正深。临桥不敢渡，谁识此翁心。"
        },
        {
            "标题": "题扇面小景四首 其四",
            "作者": "边贡",
            "内容": "茅堂枕江涯，种竹只九个。时有清风来，还同故人坐。"
        },
        {
            "标题": "题扇寄钱画士",
            "作者": "边贡",
            "内容": "睡起看图气未降，丹青谁有笔如杠。欲烦画我茅亭下，静数飞帆涉大江。"
        },
        {
            "标题": "题扇面小景四首 其二",
            "作者": "边贡",
            "内容": "独坐草堂馀，凉风水阁虚。门前相访者，应有载来书。"
        },
        {
            "标题": "题扇面小景四首 其一",
            "作者": "边贡",
            "内容": "秋树鸟声寂，夕阳山影沈。遥怜抱琴者，不为访知音。"
        },
        {
            "标题": "题石田画二首为杨仲深作 其二",
            "作者": "边贡",
            "内容": "平生不识石田子，往往相逢画图里。世传百本无一真，抹青涂紫俱门人。\n秋高对此双眼豁，倏然置我溪与壑。君不闻画家贵意不贵工，只在冥冥漠漠中。"
        },
        {
            "标题": "题石田画二首为杨仲深作 其一",
            "作者": "边贡",
            "内容": "夕阳半落群峰高，古林萋迷猿正号。欲招同人眺野色，安得扬州何水曹。\n近烟苍苍远烟白，此时独作村西客。君不见石子冈头萝薜深，麋鹿成群讵相识。"
        },
        {
            "标题": "次正斋韵题石冈图",
            "作者": "边贡",
            "内容": "白石冈头榆柳新，苍苍茅屋掩深春。山翁不注扬云易，怪底门无问字人。"
        },
        {
            "标题": "题杨氏所藏画",
            "作者": "边贡",
            "内容": "翩翩水禽飞，灼灼水花乱。柔艳杂幽声，纷纷满芳甸。\n悠悠画中意，泼泼天机新。彷佛曾游处，江南二月春。"
        },
        {
            "标题": "望云亭",
            "作者": "边贡",
            "内容": "觱沸此槛泉，脉自龙湫来。飞出两白龙，划然丹壁开。\n倚亭望长云，从天喷风雷。"
        },
        {
            "标题": "望岳亭为王生作时其父戍云中 其三",
            "作者": "边贡",
            "内容": "岱宗西与太行临，岚翠霏微晓不分。底是灵州狄刺史，不看岩障只看云。"
        },
        {
            "标题": "题程时昭所藏画鹤图",
            "作者": "边贡",
            "内容": "程侯手持双鹤图，索我为作双鹤篇。高堂展玩羽翮动，碧落青丘如眼前。\n丹青尔何人，天机入幽渺。断霞殷殷江日晓，双鹤如人立松杪。\n跂者自跂鸣者鸣，华亭辽邈缑山杳。宛转如思珠树林，苍茫谁识九皋心。\n吴王郭里秋尘满，汉帝坛前春草深。西山玉台不可见，东溟金灶已难寻。\n吾想丹青人，前身恐兹物。华表归来气纡郁，五里徘徊月中宿，不然形神安彷佛。\n程侯程侯霄汉姿，三春作郡楚江湄。休令怨唳分行去，化履升云会有时。"
        },
        {
            "标题": "题白岩画松图",
            "作者": "边贡",
            "内容": "古松何童童，独立难可群。岁暮倚冰壑，偃蹇凌苍云。\n脩标有远荫，直干无曲文。匠氏苟不遗，宁避斧与斤。"
        },
        {
            "标题": "送王子兵备江西二首 其二",
            "作者": "边贡",
            "内容": "盖拂匡庐过，帆飞蠡泽深。三秋持斧日，万里渡江心。\n虎豹潜移窟，牛羊广出林。秪应台柏下，端坐听鸣禽。"
        },
        {
            "标题": "听吴子谈吴中事",
            "作者": "边贡",
            "内容": "吴子近南游，龙江复虎丘。三分形胜地，六代帝王州。\n望月晴临峤，听潮夜泛舟。宝珠商女得，灵剑海人求。\n去日蘼芜绿，归来菡萏秋。逢宵话奇赏，吾兴亦云浮。"
        },
        {
            "标题": "游华严寺二首 其二",
            "作者": "边贡",
            "内容": "行李萧萧石径斜，远游襄楚过章华。多才岂料长安守，直道翻乘汉水槎。\n白帝夜猿仍月树，黄陵秋雁且霜笳。知君万里怀乡处，背坐秋风指菊花。"
        },
        {
            "标题": "游华严寺二首 其一",
            "作者": "边贡",
            "内容": "身近鲁门家近齐，散心随处酒堪携。端居颇觉閒于鸟，痛饮何妨醉似泥。\n禅坐老僧窥牖觑，宦游行子入林迷。迂夫欲别还三笑，错认西河是虎溪。"
        },
        {
            "标题": "挽听竹山人",
            "作者": "边贡",
            "内容": "江雨夜合凉云秋，江翁骑龙上天游。玉棺沈沈土门闭，江翁只葬江头地。\n江头苦篁风叶老，下有巾车往来道。相逢啼杀感恩人，泪湿斑花愁不扫。\n斑花自湿人自哀，江翁一去何时来。烟波冥冥渺千里，空托招魂赋湘水。"
        },
        {
            "标题": "次何逊落日泛江赠鱼司马之作奉送刘美之",
            "作者": "边贡",
            "内容": "相投已盍簪，相赠还留带。昨暮长安西，今朝苑城外。\n谁言车马地，复得须臾会。会君心暂悦，去君心转切。\n秋岐蔓寒草，隐隐烟不绝。归雁影联翩，坠叶声骚屑。\n端居尚兴感，况乃万里别。桂舸溯江湘，何时到蛮汭。\n蛮水夜悠悠，月明登郡楼。幽兰翠萦渚，紫蘅香绕洲。\n应歌楚人词，坐惜勋名浮。"
        },
        {
            "标题": "奉梧山李司马送别士重文学之都昌王府文学者司马弟也 其二",
            "作者": "边贡",
            "内容": "郡王文学渡江年，皂帽青山雪满颠。宾馆有时来胄子，讲筵终日对先贤。\n树边竽籁临风听，花外丹朱滴露研。三峡五湖通一水，等閒休忆浣溪船。"
        },
        {
            "标题": "寿同年贡克仁乃翁",
            "作者": "边贡",
            "内容": "垂丝省客鹇为服，戏彩郎君豸作衣。弘景挂冠心早遂，王阳回驭愿无违。\n莼香晚岸江鲈美，稻熟秋田石蟹肥。七十漫言今少见，二人林下古来稀。"
        },
        {
            "标题": "人日荅何李二子见怀之作",
            "作者": "边贡",
            "内容": "夹道烟花十二楼，大梁歌吹古名州。当年尚忆愁中过，此日那教病里游。\n司马调高真寡和，谪仙情重若为酬。青灯白发春堂晚，卧叹年华似水流。"
        },
        {
            "标题": "教场晚酌次登字韵",
            "作者": "边贡",
            "内容": "百丈丹梯向晚登，将台高处碧云层。旌旗照水閒相对，睥睨凌霄醉一凭。\n天外忽闻归树鸟，月中遥见入山僧。深怜散帙投壶地，夜榻秋杉白露凝。"
        },
        {
            "标题": "望陵二首 其一",
            "作者": "边贡",
            "内容": "徙倚东峰下，西陵望郁然。玄宫深閟日，玉座迥浮烟。\n风雨清明候，乾坤正德年。攀龙无处所，空有泪潺湲。"
        },
        {
            "标题": "望陵（二首）",
            "作者": "边贡",
            "内容": "忆在先朝日，曾沾侍从恩。鸾舆归寂寞，凤质俨生存。夕日昏阡树，春风长涧蘩。祠官如可乞，长奉泰陵园。"
        },
        {
            "标题": "送刘博之参政南阳二首 其一",
            "作者": "边贡",
            "内容": "蓟北才能会，声华早见收。道高传吏部，诗好入随州。\n别宴当梅雨，官程过麦秋。江湖忧正切，休上望京楼。"
        },
        {
            "标题": "闻三平菊酒初熟诗以调之",
            "作者": "边贡",
            "内容": "爱酒苦无酒，避狂翻蹈狂。闻君新酿熟，色胜菊花黄。\n月夜楼阴静，霜天海气凉。何当骑马去，饱挹瓮头香。"
        },
        {
            "标题": "送王内使敬夫归省",
            "作者": "边贡",
            "内容": "归骖慕乡土，欲止不可能。朝发华阴祠，日夕过灞陵。\n风林散轻雨，山店明春灯。忽忆旧时路，别来如更增。\n蟏蛸缀檐牙，游子行到家。邻里登墙头，顾望纷且哗。\n堂前列车马，堂上生光华。何以为亲寿，宫衣明绣花。\n草堂近终南，采兰日往来。兄弟各相勉，行歌咏南陔。\n亲心日以悦，亲颜日以开。閒时语家庆，笑指庭中槐。\n春潭水烟青，春岸杏花赤。宛转沙上径，依依记行迹。\n濯缨清浅流，还坐旧苔石。鸥鹭了不惊，遥应识归客。\n春分酒初熟，香满青门店。匹马随双童，穿林复经堑。\n夜窗清梦里，花笔生彩焰。好是南山灵，相寻索诗欠。\n我思何所在，乃在樊川沚。斜月照虚梁，微风动芳芷。\n悠悠抱沈念，脉脉感前喜。尺练难重持，春冰限双鲤。\n君陂水多鱼，我湖山有鹊。一飞与一潜，各自相娱乐。\n同游京辇下，十载镇如昨。昨夜问君行，朝来宦情薄。\n君才比天马，高躅不可蹈。我心寔亡羊，多岐赖君导。\n关山一为别，轮轸何时到。感激木瓜篇，琼琚愧相报。\n枕书卧南窗，月黑灯不明。遥夜无近梦，深交有遐情。\n鸣琴写幽怀，调苦弦亦清。曲罢不成寝，高林啼曙莺。\n秣马西送君，行行古城阴。长亭短亭路，千里万里心。\n春绿变山草，连连冈与岑。归林渺烟光，彷佛闻车音。"
        },
        {
            "标题": "吴节妇",
            "作者": "边贡",
            "内容": "风雨屋萧然，孤灯四十年。家声越国后，心事纪姬前。\n行入先皇录，名垂太史篇。溪清石不转，寒影照娟娟。"
        },
        {
            "标题": "送陈子居",
            "作者": "边贡",
            "内容": "客子南征寒腊初，朝恩惊拜网罗除。云山独马供愁思，雪路何人问谪居。\n阳翟县荒空垒峙，武牢关在古林疏。北畿封壤中州接，来岁徵贤有传车。"
        },
        {
            "标题": "别汤万户",
            "作者": "边贡",
            "内容": "半生湖海识君迟，可奈相逢是别期。扁舟独泛秋溪水，采得芙蓉欲赠谁。"
        },
        {
            "标题": "追和元马伯常学士无题韵四首 其一",
            "作者": "边贡",
            "内容": "荔子从知贲越江，于今锦树几幢幢。汉姬燕去钗谁合，叶令凫来舄自双。\n露重桂香閒满院，日长萝影冷摇窗。不应又浣西溪曲，何限行云学水淙。"
        },
        {
            "标题": "西轩诗为襄垣府将军作",
            "作者": "边贡",
            "内容": "朝光丽朱邸，夕雨明绿芳。阳休一何嘉，顾眺临西堂。\n西堂郁以邃，杳杳尘务绝。右图复左史，回翔尽髦哲。\n宛转膝上琴，窈窕邺中吟。吟以咏我怀，琴以宣我心。\n淮南建黄屋，梁王辟东苑。侈纵匪不娱，终以冒皇宪。\n皇宪不可冒，侈纵不可延。美矣王孙德，永兹黄发年。"
        },
        {
            "标题": "夜访朱应辰",
            "作者": "边贡",
            "内容": "启閤悬灯坐，霜天夜转幽。居然剡溪兴，何异竹林游。\n水落江鸿去，城孤海月流。重逢好相忆，红蓼白门秋。"
        },
        {
            "标题": "咏东园黄牡丹二首 其二",
            "作者": "边贡",
            "内容": "莆山司马兴偏豪，洛水先生意独劳。正想故园看画谱，忽惊仙彩傍春醪。\n中央色染金衣薄，上品名齐玉价高。移席坐吟还立赏，暮林鸦散起松涛。"
        },
        {
            "标题": "别汤子五章 其三",
            "作者": "边贡",
            "内容": "弹子匣中琴，写我心曲悲。我悲良自谙，子琴知者谁。\n不惜去日早，但恨来日迟。何当假羽翼，送子川之湄。"
        },
        {
            "标题": "登直沽城楼",
            "作者": "边贡",
            "内容": "宦游数览东南胜，西北乾坤见此楼。冠冕八方通驿道，河山千里控神州。\n风连碣石云秋黯，日倒扶桑海夕流。老病独悬戎马涕，俯身疑入洞庭舟。"
        },
        {
            "标题": "爱日楼为钱水部作",
            "作者": "边贡",
            "内容": "锡山之楼，水曹所构。下瞰百川，上临斗宿。层楣切霄，飞栱丽昼。\n龙鳞差差碧瓦齐，峻梯蜒蜿垂丹霓。俯视穷四极，仰观凌太虚。\n雕楹列琪树，天窗秘灵书。三光无冬春，和气通华胥。\n不睹奇谲迹，谁明此楼是仙居。楼中之母健且康，脩眉如发双瞳方。\n云冠峨倒影，烟袂飘空香。真澄莹含元，穆坐楼中央。\n兰孙玉息，献斝称觞。擘斑麟，炮紫凰。进文枣，倾瑶浆。\n淋漓飒沓，罗列趋蹡。舞拓拔，歌陵冈，一日愿作千岁长。\n千岁长，万岁久，楼长新母长寿。"
        },
        {
            "标题": "送梅轩蒋司徒致仕归湘源二首 其一",
            "作者": "边贡",
            "内容": "司徒才到古稀年，便著荷衣上钓船。随处燕游真自乐，此生名寿是双全。\n湘源旅梦青枫外，建业归心白雁前。留取送行车马数，后时收入画图传。"
        },
        {
            "标题": "孙塘秀才以芍药二枝见赠走笔奉谢 其二",
            "作者": "边贡",
            "内容": "长安日日走尘沙，春尽多时不见花。蒲州公子能相送，醉倒东山处士家。"
        },
        {
            "标题": "送秦国重郡博",
            "作者": "边贡",
            "内容": "涿鹿山前问涿州，华阳台下水悠悠。名高北斗传新教，思入东吴感旧游。\n三馆月明坛杏晚，两阶云影市槐秋。汉家儒术称杨震，闻说登朝已白头。"
        },
        {
            "标题": "萱花图送刘汝忠归省",
            "作者": "边贡",
            "内容": "萱草花，何袅袅。春风入堂背，游子在远道。白头慈亲相对看，日暮还成被花恼。\n花未落，子登堂，白头一笑千忧忘。"
        },
        {
            "标题": "奉送石门翟学士典文北上",
            "作者": "边贡",
            "内容": "鸣鹿宵聆宾宴歌，讲臣秋考帝乡科。文归永乐真相匹，驾比欧阳不啻过。\n千里地灵江右占，一时人杰榜中多。西还有梦身先到，金殿东头白玉坡。"
        },
        {
            "标题": "同王白泉步过北村访孙胡二子",
            "作者": "边贡",
            "内容": "少日同门客，山居晚共依。孤村一相访，深树鸟声稀。\n面水心逾静，班荆愿不违。苍苍平野际，还望瞑烟归。"
        },
        {
            "标题": "知山史君园梅始开邀客过赏时乃子际赴春试因及之次韵",
            "作者": "边贡",
            "内容": "万蕾含胎尔独先，玉肤琼蕊照高天。临风时有暗香度，未雪早将春思牵。\n深厚共知培养力，芳菲谁秉发生权。花神夜报郎君信，来岁登瀛冠列仙。"
        },
        {
            "标题": "郊坛夜步",
            "作者": "边贡",
            "内容": "晚步凌高榭，春空月正明。星辰临汉畤，楼观俯秦京。\n静夜松飙响，丰年谷日晴。同心隔城市，相望转盈盈。"
        },
        {
            "标题": "夜宿太常官舍怀佐（一首）",
            "作者": "边贡",
            "内容": "只尺东曹信渺然，别离何似路三千。松窗月色槐阴雨，一夜愁心似隔年。"
        },
        {
            "标题": "吴将军辕门夜宴图",
            "作者": "边贡",
            "内容": "营门花发春酒香，浓点驼酥炙黄羊。美人娇歌健儿舞，蜡凤啼风月当午。\n高帘飞幕丝吹腾，觞波栉栉梁云凝。主人醉眠客不醒，探兵枕戈戍烟静。"
        },
        {
            "标题": "谒文山祠",
            "作者": "边贡",
            "内容": "丞相英灵犹未消，绛帷灯火䬃寒飙。乾坤浩荡身难寄，道路间关梦且遥。\n花外子规燕市月，水边精卫浙江潮。祠堂亦有西湖树，不遣南枝向北朝。"
        },
        {
            "标题": "谒文山祠",
            "作者": "边贡",
            "内容": "丞相英灵消未消，绛帷灯火飒寒飙。乾坤浩荡身难寄，道路间关梦且遥。花外子规燕市月，水边精卫浙江潮。祠堂亦有西湖树，不遣南枝向北朝。"
        },
        {
            "标题": "王舍人招予不至坐客联句见促马上",
            "作者": "边贡",
            "内容": "晚来扶醉过城西，路出回塘复渡溪。座上多情重折简，社中诗好预分题。\n青穿石径苔新破，绿转沙堤柳欲迷。瘦马未前心已到，却从何处觅霜蹄。"
        },
        {
            "标题": "送欹湖赴湖南提学",
            "作者": "边贡",
            "内容": "征旗带落日，出门君已遥。层城不隔梦，夜度卢沟桥。\n卢沟桥边山簇簇，故人却在城南宿。谁令相见转多情，翻恨迟行不如速。\n江汉风烟迟早春，关山雨雪暗边尘。临岐莫动殊方感，予亦东西南北人。"
        },
        {
            "标题": "送钱屋舟医官归京口次韵",
            "作者": "边贡",
            "内容": "跨鹤来从碧海东，水楼风雨一尊同。谁言彭祖无千岁，自信淮王有八公。\n医国久传三世业，活人时奏十全功。中年颇觉朱颜少，愿把金丹托便鸿。"
        },
        {
            "标题": "春日寄南曹故人",
            "作者": "边贡",
            "内容": "白门杨柳石桥边，尚忆金陵吏隐年。独夜有怀通梦寐，五云回首隔风烟。\n凤凰台古江应绕，鳷鹊楼高月自悬。省寺故人元不少，南音谁附北鸿传。"
        },
        {
            "标题": "海樵吟",
            "作者": "边贡",
            "内容": "海樵老翁居海岛，自言不及山樵好。山樵伐木归作薪，隆冬满室回阳春。\n海樵网得珊瑚树，灶底欲燃燃不去。日将空腹对家人，敢向山樵论饱饫。\n中兴天子元会辰，大开阊阖罗九宾。敕使四方求宝货，海樵尚食山樵饿。"
        },
        {
            "标题": "题陈氏水阁次韵二首 其一",
            "作者": "边贡",
            "内容": "画阁临溪一舫如，主人长日坐观鱼。情知黼冕非真乐，岂必江湖是隐居。\n山影落杯浮白际，水香侵砚草玄馀。春深即有移家约，莫笑狂夫此意虚。"
        },
        {
            "标题": "迎銮曲（十首）",
            "作者": "边贡",
            "内容": "郊祀元君百礼先，史文虚拟阙今年。小臣曾读三王纪，冬至由来始祭天。"
        },
        {
            "标题": "迎銮曲（十首）",
            "作者": "边贡",
            "内容": "孝陵千树紫金山，王气葱葱碧汉间。灵殿本无荒草入，扫除霜露始应还。"
        },
        {
            "标题": "迎銮曲（十首）",
            "作者": "边贡",
            "内容": "青龙山下虎蹄新，玄武湖中跃锦鳞。错意吾皇好渔猎，不知端访后车人。"
        },
        {
            "标题": "迎銮曲（十首）",
            "作者": "边贡",
            "内容": "自采民风问老农，微行不遣近官从。那知天子关天象，到处云成五色龙。"
        },
        {
            "标题": "迎銮曲（十首）",
            "作者": "边贡",
            "内容": "九月南征九月回，清源黄菊趁时开。何人得似行宫蕊，两度亲承万寿杯。"
        },
        {
            "标题": "迎銮曲（十首）",
            "作者": "边贡",
            "内容": "滚滚飞尘千里余，驿途来往日无虚。皇心旦夕怀慈圣，数有中官问起居。"
        },
        {
            "标题": "迎銮曲（十首）",
            "作者": "边贡",
            "内容": "金陵今古帝王都，碧石清江一画图。五圣百年虚想像，鸾舆曾到此间无。"
        },
        {
            "标题": "迎銮曲（十首）",
            "作者": "边贡",
            "内容": "瑟瑟金风鸣玉銮，路车何日到长安。官河不似江涛险，只恐秋深白露寒。"
        },
        {
            "标题": "游仙岩",
            "作者": "边贡",
            "内容": "黄帝昔好道，相传驻此山。至今鍊药处，犹见五云还。\n丹井霞空聚，清池水自潺。凤笙归寂寞，龙驾绝追攀。\n旷劫留仙迹，何年启佛关。看花周法界，钟鼓隔人寰。\n瀑响千岩应，潭虚万象閒。排空云木古，夹道翠泉环。\n涧鹿冲人返，山花照酒殷。寺荒翻雅淡，僧老更萧閒。\n问法空群妄，探奇始一斑。未能兼吏隐，回首愧尘颜。"
        },
        {
            "标题": "迎銮曲（十首）",
            "作者": "边贡",
            "内容": "绿柳阴中显柘黄，路人争说是君王。只为荐新供寝庙，水边终日打鱼忙。"
        },
        {
            "标题": "元夕致仁宅咏灯送别",
            "作者": "边贡",
            "内容": "佳辰逼元夕，宴语春雪馀。梁灯一何艳，流光照离袪。\n灯烬可复燃，袪解难重挐。盈盈江上心，感念成欷歔。\n相看已不极，相忆当何如。"
        },
        {
            "标题": "游龙洞山次王定斋韵二首 其一",
            "作者": "边贡",
            "内容": "鸟路萦回洞壑深，出尘风景惬招寻。山围下界青天迥，日照中岩翠柏森。\n浮世可须论去住，病身元不厌登临。钓矶无恙纶竿整，怅望仙潭玉鲤沈。"
        },
        {
            "标题": "观城歌七首 其七",
            "作者": "边贡",
            "内容": "百雉城头小队行，下闻闾里动欢声。防边不在多戎马，只有人心是甲兵。"
        },
        {
            "标题": "是夜草堂小集呈坐客",
            "作者": "边贡",
            "内容": "五更城角弄秋哀，万里江鸿避雪回。可但逢时叹摇落，即从抛印赋归来。\n情多实恋风前帽，病起虚看雨后台。华发旧人今在几，夜深休负菊花杯。"
        },
        {
            "标题": "送黄伯固进万寿表如京",
            "作者": "边贡",
            "内容": "凤纪初开万寿辰，龙笺遥集九州臣。同怜建业生还客，独是先朝死谏臣。\n天拱阙庭周道远，日临旌旆汉仪新。彤墀拜舞沾恩地，已隔三回黼座春。"
        },
        {
            "标题": "寿同年少宰朱玉峰五十",
            "作者": "边贡",
            "内容": "玉堂天府迥无尘，江藕山桃献寿新。不信麒麟应祥瑞，正须龙马配精神。\n春秋五十今壬午，礼乐三千旧丙辰。尊斝幸随珠履后，独惭张咏榜中人。"
        },
        {
            "标题": "送秦用中文学",
            "作者": "边贡",
            "内容": "玉真台下三间屋，屋后有松前有竹。广文先生双鬓秃，长对青藜夜深读。\n有时不巾亦不服，独跨瘦驴携短仆。五老峰前看秋瀑，有时芒鞋步江澳。\n月落诗成江鬼哭，石底流泉手亲掬。归来煮茗窗下宿，清梦蘧蘧谢粱肉。\n鸟声堕枕猿挂木，红日三竿睡初熟。食罢晓盘歌苜蓿，为剪溪云封尺牍，长安故人劳远目。"
        },
        {
            "标题": "上王氏妹墓",
            "作者": "边贡",
            "内容": "王郎呼不起，吾妹亦泉台。白日山头下，悲风树里来。\n有亲差可慰，无子更堪哀。岁岁荒坟土，何人奠一杯。"
        },
        {
            "标题": "奉赠储柴墟太仆阅马山东二首 其一",
            "作者": "边贡",
            "内容": "龙陛香烟晓曳绅，鸡声催发使车频。维扬城郭乡心远，鲁卫山川客路新。\n天下可应无骏骨，鞭头犹见说烽尘。风霜处处逢摇落，谁识行䄡别有春。"
        },
        {
            "标题": "观风望云",
            "作者": "边贡",
            "内容": "云浮剑阁夜英英，白马江边踏月行。传语啼猿莫相近，恐教游子不胜情。"
        },
        {
            "标题": "望岳亭为王生作时其父戍云中 其一",
            "作者": "边贡",
            "内容": "东岳名高四海间，此山之外更无山。何时倚杖青云上，与尔朝登复暮攀。"
        },
        {
            "标题": "望岳亭为王生作时其父戍云中 其二",
            "作者": "边贡",
            "内容": "望岳亭临河水隈，碧窗遥对孔林开。谁知仰止平生意，不为岩岩气象来。"
        },
        {
            "标题": "齐河馆中阻雨与二三君子宿别 其二",
            "作者": "边贡",
            "内容": "牖风廊雨横复斜，虽有屏障何由遮。风势盘盘偃庭木，雨声淅淅飘檐花。\n古人逆旅岂贫贱，游子长年违室家。呼仆持灯照行李，载书却悔同张华。"
        },
        {
            "标题": "云中曲二首 其二",
            "作者": "边贡",
            "内容": "万岁声欢四海闻，大同新策破戎勋。汉文可是勤边主，按辔閒过细柳营。"
        },
        {
            "标题": "云中曲二首 其一",
            "作者": "边贡",
            "内容": "六军歌舞健长征，五色云随九仞旌。传语单于休近塞，太平天子驻天城。"
        },
        {
            "标题": "送赵叔鸣监税德州二首 其一",
            "作者": "边贡",
            "内容": "萧萧征马嘶，送客过前溪。故里别来久，家书空复题。\n青山鬲津道，平楚卫河堤。它夜幽寻处，应知梦不迷。"
        },
        {
            "标题": "龙洞山杂咏二首 其一",
            "作者": "边贡",
            "内容": "寺绕层峰入，溪通曲涧开。八年千里梦，七日两回来。\n古壁流烟色，荒蹊叠草莱。登高赋摇落，惭愧宋生才。"
        },
        {
            "标题": "龙洞山杂咏二首 其二",
            "作者": "边贡",
            "内容": "出郭始朝饭，入山闻瞑钟。自怜衰病久，敢恨仆夫慵。\n立马看群岫，开尊对两松。谁能回白日，眼眺且从容。"
        },
        {
            "标题": "村舍",
            "作者": "边贡",
            "内容": "村舍孤烟起，山中朝雨寒。丁夫荷锄去，稚子出门看。\n早稼登场圃，秋瓜蔓井阑。居然羡閒逸，趋府欲辞官。"
        },
        {
            "标题": "以兔图赠王生兼附短句",
            "作者": "边贡",
            "内容": "我来赠君玉兔图，我去留君双湛卢。月殿秋风桂花发，一枝能斫寄来无。"
        },
        {
            "标题": "月下赠孙生",
            "作者": "边贡",
            "内容": "月出东城光皎然，踏歌归去马翩翩。风尘醉别三秋暮，乡土交情十载前。\n侠气早闻探虎穴，壮心时为舞龙泉。长安九陌烟花地，无事飘零又一年。"
        },
        {
            "标题": "次棠陵韵题黑菊赠石冈",
            "作者": "边贡",
            "内容": "图史春行满客囊，此中偏载晚篱香。临歧欲采寒花赠，似隔盈盈水一方。"
        },
        {
            "标题": "赠尚子",
            "作者": "边贡",
            "内容": "意气凭凌一当百，关西儒生五陵客。少年学书复学剑，老大蹉跎双鬓白。门下诸生半赐麻，闺中小妇犹炊麦。布衣东来谒天子，春日醉卧长安陌。陌头花絮夕纷纷，琼阁如天隔紫云。浩歌翩然却归去，眼底谁是平原君。"
        },
        {
            "标题": "赋得江上草赠燕泉何子南归",
            "作者": "边贡",
            "内容": "江上草，何青青，使君归来朝戴星。问君君不言，挽君君不停。\n十丈风帆疾于矢，苍梧风深竹花紫。云中之君呼不来，空馀泪满潇湘水。\n潇湘水，清且涟。江头瞻望不可及，惟见草色呈芊绵。\n请君细鼓南薰调，日对虞皇发长啸。"
        },
        {
            "标题": "赠长垣宗室二首 其二",
            "作者": "边贡",
            "内容": "瑶室青编万卷馀，宫中谁道日閒居。家臣昨夜长安去，犹问君王乞秘书。"
        },
        {
            "标题": "赠长垣宗室",
            "作者": "边贡",
            "内容": "瑶室青编万卷余，宫中谁道日闲居。家臣昨夜长安去，犹向君王乞秘书。"
        },
        {
            "标题": "赠长垣宗室二首 其一",
            "作者": "边贡",
            "内容": "鸟语深宫白日斜，彩毫浓墨散春霞。王孙不学雕虫技，只写忠花与孝花。"
        },
        {
            "标题": "坐上赠朱升之",
            "作者": "边贡",
            "内容": "暂维沙舸憩兰皋，为访金陵旧吏曹。南雁独冲淮甸雪，北风遥送海门涛。\n尊开子夜情俱洽，赋入阳春调转高。起舞对君还照影，笑看吾鬓已刁骚。"
        },
        {
            "标题": "送少傅刘先生祭扫归钧阳",
            "作者": "边贡",
            "内容": "夕霖清上郊，朝日丽层汉。倾都车马出，载路行人看。\n元宰辞掖庭，翱翔下东观。东观逶迤复道长，凉风飘转赐衣香。\n天曹旧识尚书履，秘阁新加学士章。秘阁天曹俱要路，一代人才真有数。\n御史中丞次第迁，总戎司马从容步。谔谔危言震百僚，岩岩师表重三朝。\n启心不负天王托，破胆犹闻北敌谣。昼锦归来故乡县，宋台梁馆经行遍。\n帑锡从教父老分，上珍独向丘园荐。三秋霜露石麟寒，四世封章帝泽宽。\n休对青山赋招隐，早看黄诏促回鞍。"
        },
        {
            "标题": "醉中赠王少尹",
            "作者": "边贡",
            "内容": "阳城少尹才且贤，佐邑三载名流传。相逢尽道是青天，恶少豪徒不敢前。\n松庭人静春草芊，邑中老幼高枕眠。政成奏绩来日边，声光赫赫谁能先。\n冢宰见之呼少连，大书上考朝廷宣。长安雪梅开早年，手捧尺檄别我还。\n城馆寒灯开夕筵，银河挂窗山月偏。欲醉不醉心茫然，天明一笑上马去，他日重逢赤黻悬。"
        },
        {
            "标题": "寄华山人",
            "作者": "边贡",
            "内容": "山人归薜萝，迢递两年过。道远情无那，秋来兴若何。\n隰霜收早稻，江日曝寒蓑。不见云中鹄，空传招隐歌。"
        },
        {
            "标题": "昭君出塞图",
            "作者": "边贡",
            "内容": "帝遣才人出汉宫，远投殊域为和戎。琵琶晚映娥眉月，觱篥寒吹粉面风。\n终夜苦心悬北斗，隔年归信托南鸿。征鞍倦倚聊成寐，犹在长门女伴中。"
        },
        {
            "标题": "中秋值雨",
            "作者": "边贡",
            "内容": "冉冉游云护琐闱，胧胧团月映江扉。停杯已负经年约，倚槛空思万里辉。\n花雨广寒真亦假，梦登天柱是邪非。临风谩有乘槎兴，欲访银河旧织机。"
        },
        {
            "标题": "寄陈石峰中丞",
            "作者": "边贡",
            "内容": "一别梁园雨，五看秋草疏。君为乌府客，我向白门居。\n发短风尘里，心长老病馀。江流日东下，何处觅双鱼。"
        },
        {
            "标题": "中元见月（甲子岁）",
            "作者": "边贡",
            "内容": "坐爱清光好，更深不下楼。不因逢闰月，今夜是中秋。"
        },
        {
            "标题": "舟行近沧洲",
            "作者": "边贡",
            "内容": "白云渺渺水悠悠，两岸芦花覆钓舟。年少自知官绂在，寻常不敢问沧洲。"
        },
        {
            "标题": "画竹",
            "作者": "边贡",
            "内容": "石染湘江泪，真涵太极情。百年双老眼，相对两无声。"
        },
        {
            "标题": "题白岩竹",
            "作者": "边贡",
            "内容": "竹枝袅袅根卓卓，质坚不受苔藓剥。是谁向壁扫缣素，古色苍颜秋濯濯。\n彷佛犹自烟水区，万里湘潭土新斸。又疑身坐风雨窟，老蛟盘挐突头角。\n醉呼虞帝歌南风，苍梧云深翠华邈。"
        },
        {
            "标题": "自岘山趋赴襄城不及门遂宿汉江驿",
            "作者": "边贡",
            "内容": "黄昏岘山曲，征马倦跻攀。雨过苍林外，虫鸣废井间。\n断崖成聚落，深巷隔尘寰。古驿悬灯候，重门未上关。"
        },
        {
            "标题": "或曰虽有寓意然非善言故改作",
            "作者": "边贡",
            "内容": "红芳瘦尽绿阴肥，幽鸟枝头自在栖。一日天风吹羽翮，上林便作好声啼。"
        }
    ],
    "对话内容": [
        {
            "Dialogue": "{\n    角色名:边赋  \n    动作:(急步走入，神情紧张)  \n    讲话:大哥，近日家中有些变故，特来告知。您在朝中高位，家族的事宜，望您能多加关注，您可知我们的家族在外的声誉与安危，实在不能再忽视。  \n}\n{\n    角色名:边贡  \n    动作:(眉头微皱，神色凝重)  \n    讲话:弟弟所言极是，家族事宜，理应放在心上。然而，朝中之事繁杂，不可轻言放弃。然则，若有何忧虑，尽可言之，我定会竭尽所能，助你一臂之力。家族荣辱，岂能置之不理？  \n}"
        },
        {
            "Dialogue": "{\n    角色名:胡氏  \n    动作:(轻声推门，目光温柔)  \n    讲话:夫君，您所吟者，似乎意蕴深远，能否与我分享其中之意？我愿细听，愿意与您共同品味这其中的哲理。  \n}\n{\n    角色名:边贡  \n    动作:(停笔沉思，嘴角微扬)  \n    讲话:此诗乃吕柟所赠，字里行间，皆显其深情厚谊。诗中提及人世间的无常与逝去，令人感慨万千，仆常思及身处之位，虽身为官员，然内心始终向往那自由洒脱之境。人之生，似乎皆如流水，终将归于大海，然我愿以此诗为志，激励自身，勿忘初衷。  \n}"
        },
        {
            "Dialogue": "{\n    角色名:边贡  \n    动作:(提笔疾书，神情专注)  \n    讲话:林文俊先生，承蒙您赠言，仆感激不已。昔日共论风月，不觉已是岁月如梭，然友谊长存。此信虽简，却是仆心中所思，愿以此表达我对往昔交情的珍视与怀念，盼您安康。  \n}\n{\n    角色名:边贡  \n    动作:(停下笔，思绪万千)  \n    讲话:岁月不饶人，然我始终铭记与您共度的时光，愿此信能传达我对您深厚的敬意与思念，愿我们在未来的日子里，共同扶持，携手前行。  \n}"
        },
        {
            "Dialogue": "{\n    角色名:邻居  \n    动作:(点头称赞，语气亲切)  \n    讲话:董氏大嫂，边贡在朝中的表现，实在令人钦佩，您家小节也有父亲之风，学习勤奋，必能继承家业。  \n}\n{\n    角色名:董氏  \n    动作:(微笑回应，带着骄傲)  \n    讲话:多谢邻居夸赞，边贡自幼勤奋好学，今日方有此成就，然我亦期望边节能不负父亲之名，继往开来，成就一番事业。家族的荣辱，皆在于此，愿他能铭记此言，努力向上。  \n}"
        },
        {
            "Dialogue": "{\n    角色名:翁方纲  \n    动作:(踱步而入，满面春风)  \n    讲话:边卿，近日祭祀礼仪之事，需与您细谈，您对此有何高见？我认为祭文应更为简洁，方能更显庄重，您以为如何？  \n}\n{\n    角色名:边贡  \n    动作:(点头赞同，神情认真)  \n    讲话:翁先生所言甚是，祭文若能简洁明了，自然更能打动人心。但在字句中，仍需蕴含敬意与情感，方不失其典雅之气。二者若能结合，必能更显祭祀之隆重，万众所仰，愿与您共商此事，求取最佳之策。  \n}"
        },
        {
            "Dialogue": "{\n    角色名:百姓甲  \n    动作:(恳求地上前，神情忧虑)  \n    讲话:知府大人，家中困苦，田地歉收，望您能出面相助，民生艰难，恳请您听我一言。  \n}\n{\n    角色名:边贡  \n    动作:(凝神倾听，表情温和)  \n    讲话:百姓所言，仆心中有数，民生之艰，仆亦感同身受。然此事非一朝一夕之功，然我必将致力于使民众安居乐业，定会为各位百姓谋求更多的福利与帮助，愿我们携手共度难关，重振家园。  \n}"
        },
        {
            "Dialogue": "{\n    角色名:湛若水  \n    动作:(轻声吟诵，神情专注)  \n    讲话:边卿，您之诗作可谓出神入化，然若以诗句回应，是否可引发更深的思考？  \n}\n{\n    角色名:边贡  \n    动作:(微微一笑，眼中闪烁)  \n    讲话:湛兄所言极是，诗乃心声之流露，然政治之理也应融于其中。若以诗句相应，必能更显意趣，愿我们此番对话，能激发灵感，助彼此在诗与政之间，寻得更为和谐之道。  \n}"
        },
        {
            "Dialogue": "{\n    角色名:边贡  \n    动作:(手握笔杆，目光柔和)  \n    讲话:胡氏，我欲为尔写信，表我对尔之挂念与关心，家中之事，皆与尔息息相关，愿我们共勉，携手同行，未来必定光明。  \n}\n{\n    角色名:胡氏  \n    动作:(微微颔首，面带微笑)  \n    讲话:夫君，您的关心令我感动，愿我们共同努力，营造和谐家庭，未来定会更加美好。  \n}"
        },
        {
            "Dialogue": "{\n    角色名:户部尚书甲  \n    动作:(严肃凝视，心中忧虑)  \n    讲话:边卿，国库之事日益紧迫，您可有良策？我等需齐心协力，方能稳住国之根本。  \n}\n{\n    角色名:边贡  \n    动作:(坚定地点头，神情严肃)  \n    讲话:诸位同仁，面对国库之困，我们应当从根本做起，严谨收支，整治贪腐，方能解此困局。愿大家齐心协力，共谋良策，守护国家的根基。  \n}"
        },
        {
            "Dialogue": "{\n    角色名:胡氏  \n    动作:(与边节并坐，神情温柔)  \n    讲话:节儿，你父亲在朝中辛苦，家中之事，理应多加关心。以后你需更加努力，方能不负他之期望。  \n}\n{\n    角色名:边节  \n    动作:(微微点头，神情坚定)  \n    讲话:母亲放心，我定会努力学习，以求将来为父亲争光，为家族添彩，绝不辜负父亲的期望。  \n}"
        }
    ]
}