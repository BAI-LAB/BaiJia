{
    "基本信息": {
        "姓名": "杜荀鹤",
        "性别": "男",
        "出生年份": "846",
        "死亡年份": "904",
        "享年": "59",
        "朝代": "唐",
        "家庭区分": "未详"
    },
    "亲属关系": [
        "杜荀鹤的父是杜牧"
    ],
    "其他关系": [
        "杜荀鹤赠诗、文的对象是杜甫",
        "杜荀鹤赠诗、文的对象是方干",
        "杜荀鹤赠诗、文的对象是杜牧",
        "杜荀鹤赠诗、文的对象是李白",
        "杜荀鹤赠诗、文的对象是罗隐",
        "杜荀鹤赠诗、文的对象是刘得仁",
        "杜荀鹤赠诗、文的对象是李体仁",
        "杜荀鹤赠诗、文的对象是释护国",
        "杜荀鹤赠诗、文的对象是张曙",
        "杜荀鹤赠诗、文的对象是陈陶",
        "杜荀鹤赠诗、文的对象是姚鹄",
        "杜荀鹤赠诗、文的对象是贾岛",
        "杜荀鹤赠诗、文的对象是顾云",
        "杜荀鹤赠诗、文的对象是裴贽",
        "杜荀鹤赠诗、文的对象是张乔",
        "杜荀鹤赠诗、文的对象是朱晃",
        "杜荀鹤赠诗、文的对象是郑荛",
        "杜荀鹤赠诗、文的对象是王凝",
        "杜荀鹤赠诗、文的对象是于涛",
        "杜荀鹤赠诗、文的对象是释石壁",
        "杜荀鹤赠诗、文的对象是释云英",
        "杜荀鹤赠诗、文的对象是张雄",
        "杜荀鹤赠诗、文的对象是裴瓒",
        "杜荀鹤赠诗、文的对象是武灌",
        "杜荀鹤赠诗、文的对象是释德玄",
        "杜荀鹤赠诗、文的对象是朱褒",
        "杜荀鹤赠诗、文的对象是吴蜕",
        "杜荀鹤赠诗、文的对象是释海禅和",
        "杜荀鹤赠诗、文的对象是李宽",
        "杜荀鹤赠诗、文的对象是李蒙",
        "杜荀鹤赠诗、文的对象是李昭象",
        "杜荀鹤赠诗、文的对象是李镡",
        "杜荀鹤赠诗、文的对象是韦彖",
        "杜荀鹤赠诗、文的对象是姚庭珪",
        "杜荀鹤赠诗、文的对象是蔡融",
        "杜荀鹤赠诗、文的对象是崔太博",
        "杜荀鹤赠诗、文的对象是喻亮",
        "杜荀鹤赠诗、文的对象是费冠卿",
        "杜荀鹤赠诗、文的对象是贝韬",
        "杜荀鹤赠诗、文的对象是陈昈",
        "杜荀鹤赠诗、文的对象是周繇",
        "杜荀鹤赠诗、文的对象是金夷吾",
        "杜荀鹤赠诗、文的对象是金长",
        "杜荀鹤赠诗、文的对象是钟季文",
        "杜荀鹤赠诗、文的对象是李溥",
        "杜荀鹤赠诗、文的对象是释悟空",
        "杜荀鹤收到方干的赠诗、文",
        "杜荀鹤收到王羽的赠诗、文",
        "杜荀鹤收到韦庄的赠诗、文",
        "杜荀鹤收到殷文圭的赠诗、文",
        "杜荀鹤收到释清澜的赠诗、文"
    ],
    "入仕信息": [
        {
            "入仕方式": "科举: 进士(笼统)",
            "入仕年份": "891",
            "入仕年龄": "46"
        }
    ],
    "别名信息": [
        {
            "别名": "九华山人",
            "别名类型": "未详"
        },
        {
            "别名": "彦之",
            "别名类型": "字"
        },
        {
            "别名": "杜十五",
            "别名类型": "行第"
        }
    ],
    "任职信息": [
        {
            "官职": "观察使",
            "起始年份": "943",
            "结束年份": "未详",
            "任职方式": "正授",
            "任职地点": NaN
        },
        {
            "官职": "翰林学士",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        },
        {
            "官职": "节度使判官",
            "起始年份": "903",
            "结束年份": "未详",
            "任职方式": "正授",
            "任职地点": NaN
        },
        {
            "官职": "知制诰",
            "起始年份": "904",
            "结束年份": "未详",
            "任职方式": "正授",
            "任职地点": NaN
        },
        {
            "官职": "主客员外郎",
            "起始年份": "904",
            "结束年份": "未详",
            "任职方式": "正授",
            "任职地点": NaN
        },
        {
            "官职": "从事",
            "起始年份": "未详",
            "结束年份": "未详",
            "任职方式": "正授",
            "任职地点": NaN
        }
    ],
    "地理信息": [
        {
            "地名": "长安",
            "地址类型": "前住地",
            "开始年份": "未详",
            "结束年份": "未详"
        },
        {
            "地名": "秋浦",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "秋浦",
            "地址类型": "迁住地",
            "开始年份": "未详",
            "结束年份": "未详"
        },
        {
            "地名": "石埭",
            "地址类型": "另一籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "松窗杂记",
            "著述年份": "904",
            "著述角色": "未详"
        },
        {
            "著述名称": "唐风集",
            "著述年份": "未详",
            "著述角色": "未详"
        },
        {
            "著述名称": "杜荀鹤文集",
            "著述年份": "未详",
            "著述角色": "未详"
        }
    ],
    "社会区分": [
        "书法家",
        "诗人",
        "文人",
        "[为官者：文]"
    ],
    "机构情况": [],
    "经历事件信息": [],
    "财富情况": [],
    "个人简介": [
        "杜荀鹤(846～904)，唐代诗人。字彦之，号九华山人。汉族，池州石埭（今安徽石台）人。大顺进士，以诗名，自成一家，尤长于宫词。大顺二年，第一人擢第，复还旧山。宣州田頵遣至汴通好，朱全忠厚遇之，表授翰林学士、主客员外郎、知制诰。恃势侮易缙绅，众怒，欲杀之而未及。天祐初卒。自序其文为《唐风集》十卷，今编诗三卷。事迹见孙光宪《北梦琐言》、何光远《鉴诫录》、《旧五代史·梁书》本传、《唐诗纪事》及《唐才子传》。 ► 杜荀鹤的诗文(312篇)"
    ],
    "诗词文章内容": [
        {
            "标题": "春宫怨",
            "作者": "杜荀鹤",
            "内容": "早被婵娟误，欲妆临镜慵。承恩不在貌，教妾若为容。 风暖鸟声碎，日高花影重。年年越溪女，相忆采芙蓉。"
        },
        {
            "标题": "小松",
            "作者": "杜荀鹤",
            "内容": "自小刺头深草里，而今渐觉出蓬蒿。 时人不识凌云木，直待凌云始道高。"
        },
        {
            "标题": "山中寡妇 / 时世行",
            "作者": "杜荀鹤",
            "内容": "夫因兵死守蓬茅，麻苎衣衫鬓发焦。桑柘废来犹纳税，田园荒后尚征苗。时挑野菜和根煮，旋斫生柴带叶烧。任是深山更深处，也应无计避征徭。"
        },
        {
            "标题": "泾溪",
            "作者": "杜荀鹤",
            "内容": "泾溪石险人兢慎，终岁不闻倾覆人。却是平流无石处，时时闻说有沉沦。"
        },
        {
            "标题": "闽中秋思",
            "作者": "杜荀鹤",
            "内容": "雨匀紫菊丛丛色，风弄红蕉叶叶声。北畔是山南畔海，只堪图画不堪行。"
        },
        {
            "标题": "再经胡城县",
            "作者": "杜荀鹤",
            "内容": "去岁曾经此县城，县民无口不冤声。 今来县宰加朱绂，便是生灵血染成。"
        },
        {
            "标题": "蚕妇",
            "作者": "杜荀鹤",
            "内容": "粉色全无饥色加，岂知人世有荣华。 年年道我蚕辛苦，底事浑身着苎麻。"
        },
        {
            "标题": "送人游吴",
            "作者": "杜荀鹤",
            "内容": "君到姑苏见，人家尽枕河。古宫闲地少，水港小桥多。(水港 一作：水巷)夜市卖菱藕，春船载绮罗。遥知未眠月，乡思在渔歌。"
        },
        {
            "标题": "题弟侄书堂",
            "作者": "杜荀鹤",
            "内容": "何事居穷道不穷，乱时还与静时同。家山虽在干戈地，弟侄常修礼乐风。窗竹影摇书案上，野泉声入砚池中。少年辛苦终身事，莫向光阴惰寸功。"
        },
        {
            "标题": "赠质上人",
            "作者": "杜荀鹤",
            "内容": "枿坐云游出世尘，兼无瓶钵可随身。逢人不说人间事，便是人间无事人。"
        },
        {
            "标题": "秋日山中寄李处士",
            "作者": "杜荀鹤",
            "内容": "吾辈道何穷，寒山细雨中。儿童书懒读，果栗树将空。言论关时务，篇章见国风。升平犹可用，应不废为公。"
        },
        {
            "标题": "自叙",
            "作者": "杜荀鹤",
            "内容": "酒瓮琴书伴病身，熟谙时事乐于贫。宁为宇宙闲吟客，怕作乾坤窃禄人。诗旨未能忘救物，世情奈值不容真。平生肺腑无言处，白发吾唐一逸人。"
        },
        {
            "标题": "春日山中对雪有作",
            "作者": "杜荀鹤",
            "内容": "竹树无声或有声，霏霏漠漠散还凝。岭梅谢后重妆蕊，岩水铺来却结冰。牢系鹿儿防猎客，满添茶鼎候吟僧。好将膏雨同功力，松径莓苔又一层。"
        },
        {
            "标题": "送友游吴越",
            "作者": "杜荀鹤",
            "内容": "去越从吴过，吴疆与越连。有园多种橘，无水不生莲。夜市桥边火，春风寺外船。此中偏重客，君去必经年。"
        },
        {
            "标题": "冬末同友人泛潇湘",
            "作者": "杜荀鹤",
            "内容": "残腊泛舟何处好？最多吟兴是潇湘。就船买得鱼偏美，踏雪沽来酒倍香。猿到夜深啼岳麓，雁知春近别衡阳。与君剩采江山景，裁取新诗入帝乡。"
        },
        {
            "标题": "乱后逢村叟",
            "作者": "杜荀鹤",
            "内容": "经乱衰翁居破村，村中何事不伤魂。因供寨木无桑柘，为著乡兵绝子孙。还似平宁征赋税，未尝州县略安存。至今鸡犬皆星散，日落前山独倚门。"
        },
        {
            "标题": "闲居书事",
            "作者": "杜荀鹤",
            "内容": "竹门茅屋带村居，数亩生涯自有馀。鬓白只应秋炼句，\n\n眼昏多为夜抄书。雁惊风浦渔灯动，猿叫霜林橡实疏。\n\n待得功成即西去，时清不问命何如。"
        },
        {
            "标题": "溪兴",
            "作者": "杜荀鹤",
            "内容": "山雨溪风卷钓丝，瓦瓯篷底独斟时。醉来睡着无人唤，流到前溪也不知。"
        },
        {
            "标题": "题所居村舍",
            "作者": "杜荀鹤",
            "内容": "家随兵尽屋空存，税额宁容减一分。衣食旋营犹可过，赋输长急不堪闻。蚕无夏织桑充寨，田废春耕犊劳军。如此数州谁会得，杀民将尽更邀勋。"
        },
        {
            "标题": "秋夕",
            "作者": "杜荀鹤",
            "内容": "世间多少能诗客，谁是无愁得睡人。\n\n自我夜来霜月下，到头吟魄始终身。"
        },
        {
            "标题": "夏日题悟空上人院",
            "作者": "杜荀鹤",
            "内容": "三伏闭门披一衲，兼无松竹荫房廊。\n\n安禅不必须山水，灭得心中火自凉。"
        },
        {
            "标题": "田翁",
            "作者": "杜荀鹤",
            "内容": "白发星星筋力衰，种田犹自伴孙儿。官苗若不平平纳，任是丰年也受饥。"
        },
        {
            "标题": "夏日留题张山人林亭",
            "作者": "杜荀鹤",
            "内容": "此中偏称夏中游，时有风来暑气收。涧底松摇千尺雨，\n\n庭中竹撼一窗秋。求猿句寄山深寺，乞鹤书传海畔洲。\n\n闲与先生话身事，浮名薄宦总悠悠。"
        },
        {
            "标题": "投长沙裴侍郎",
            "作者": "杜荀鹤",
            "内容": "此身虽贱道长存，非谒朱门谒孔门。只望至公将卷读，\n\n不求朝士致书论。垂纶雨结渔乡思，吹木风传雁夜魂。\n\n男子受恩须有地，平生不受等闲恩。"
        },
        {
            "标题": "旅舍遇雨",
            "作者": "杜荀鹤",
            "内容": "月华星彩坐来收，岳色江声暗结愁。\n\n半夜灯前十年事，一时和雨到心头。"
        },
        {
            "标题": "鸬鹚",
            "作者": "杜荀鹤",
            "内容": "一般毛羽结群飞，雨岸烟汀好景时。\n\n深水有鱼衔得出，看来却是鹭鹚饥。"
        },
        {
            "标题": "江岸秋思",
            "作者": "杜荀鹤",
            "内容": "驱马傍江行，乡愁步步生。举鞭挥柳色，随手失蝉声。\n\n秋稼缘长道，寒云约古城。家贫遇丰岁，无地可归耕。"
        },
        {
            "标题": "旅泊遇郡中叛乱示同志",
            "作者": "杜荀鹤",
            "内容": "握手相看谁敢言，军家刀剑在腰边。遍收宝货无藏处，乱杀平人不怕天。古寺拆为修寨木，荒坟开作甃城砖。郡侯逐出浑闲事，正是銮舆幸蜀年。"
        },
        {
            "标题": "雪",
            "作者": "杜荀鹤",
            "内容": "风搅长空寒骨生，光于晓色报窗明。江湖不见飞禽影，\n\n岩谷时闻折竹声。巢穴几多相似处，路岐兼得一般平。\n\n拥袍公子休言冷，中有樵夫跣足行。"
        },
        {
            "标题": "感寓",
            "作者": "杜荀鹤",
            "内容": "大海波涛浅，小人方寸深。海枯终见底，人死不知心。"
        },
        {
            "标题": "长安道中有作",
            "作者": "杜荀鹤",
            "内容": "回头不忍看羸僮，一路行人我最穷。马迹蹇于槐影里，\n\n钓船抛在月明中。帽檐晓滴淋蝉露，衫袖时飘卷雁风。\n\n子细寻思底模样，腾腾又过玉关东。"
        },
        {
            "标题": "题衡阳隐士山居",
            "作者": "杜荀鹤",
            "内容": "闲居不问世如何，云起山门日已斜。放鹤去寻三岛客，\n\n任人来看四时花。松醪腊酝安神酒，布水宵煎觅句茶。\n\n毕竟金多也头白，算来争得似君家。"
        },
        {
            "标题": "自遣",
            "作者": "杜荀鹤",
            "内容": "粝食粗衣随分过，堆金积帛欲如何。\n\n百年身后一丘土，贫富高低争几多。"
        },
        {
            "标题": "闻子规",
            "作者": "杜荀鹤",
            "内容": "楚天空阔月成轮，蜀魄声声似告人。\n\n啼得血流无用处，不如缄口过残春。"
        },
        {
            "标题": "八骏图",
            "作者": "杜荀鹤",
            "内容": "丹雘传真未得真，那知筋骨与精神。\n\n只今恃骏凭毛色，绿耳骅骝赚杀人。"
        },
        {
            "标题": "辞九江李郎中入关",
            "作者": "杜荀鹤",
            "内容": "帝里无相识，何门迹可亲。愿开言重口，荐与分深人。\n\n卷许新诗出，家怜旧业贫。今从九江去，应免更迷津。"
        },
        {
            "标题": "送蜀客游维扬",
            "作者": "杜荀鹤",
            "内容": "见说西川景物繁，维扬景物胜西川。青春花柳树临水，\n\n白日绮罗人上船。夹岸画楼难惜醉，数桥明月不教眠。\n\n送君懒问君回日，才子风流正少年。"
        },
        {
            "标题": "观棋",
            "作者": "杜荀鹤",
            "内容": "对面不相见，用心同用兵。算人常欲杀，顾己自贪生。\n\n得势侵吞远，乘危打劫赢。有时逢敌手，当局到深更。"
        },
        {
            "标题": "春闺怨",
            "作者": "杜荀鹤",
            "内容": "朝喜花艳春，暮悲花委尘。不悲花落早，悲妾似花身。"
        },
        {
            "标题": "隽阳道中",
            "作者": "杜荀鹤",
            "内容": "客路客路何悠悠，蝉声向背槐花愁。争知百岁不百岁，\n\n未合白头今白头。四五朵山妆雨色，两三行雁帖云秋。\n\n输他江上垂纶者，只在船中老便休。"
        },
        {
            "标题": "题道林寺",
            "作者": "杜荀鹤",
            "内容": "身未立间终日苦，身当立后几年荣。\n\n万般不及僧无事，共水将山过一生。"
        },
        {
            "标题": "出关投孙侍御",
            "作者": "杜荀鹤",
            "内容": "东归还著旧麻衣，争免花前有泪垂。每岁春光九十日，\n\n一生年少几多时。青云寸禄心耕早，明月仙枝分种迟。\n\n不为感恩酬未得，五湖闲作钓鱼师。"
        },
        {
            "标题": "马上行",
            "作者": "杜荀鹤",
            "内容": "五里复五里，去时无住时。日将家渐远，犹恨马行迟。"
        },
        {
            "标题": "赠休禅和",
            "作者": "杜荀鹤",
            "内容": "为僧难得不为僧，僧戒僧仪未是能。弟子自知心了了，\n\n吾师应为醉腾腾。多生觉悟非关衲，一点分明不在灯。\n\n只道诗人无佛性，长将二雅入三乘。"
        },
        {
            "标题": "送僧赴黄山沐汤泉兼参禅宗长老",
            "作者": "杜荀鹤",
            "内容": "闻有汤泉独去寻，一瓶一钵一无金。不愁乱世兵相害，\n\n却喜寒山路入深。野老祷神鸦噪庙，猎人冲雪鹿惊林。\n\n患身是幻逢禅主，水洗皮肤语洗心。"
        },
        {
            "标题": "赠僧",
            "作者": "杜荀鹤",
            "内容": "利门名路两何凭，百岁风前短焰灯。\n\n只恐为僧僧不了，为僧得了总输僧。"
        },
        {
            "标题": "溪岸秋思",
            "作者": "杜荀鹤",
            "内容": "桑柘穷头三四家，挂罾垂钓是生涯。\n\n秋风忽起溪滩白，零落岸边芦荻花。"
        },
        {
            "标题": "重阳日有作",
            "作者": "杜荀鹤",
            "内容": "一为重阳上古台，乱时谁见菊花开。偷撏白发真堪笑，\n\n牢锁黄金实可哀。是个少年皆老去，争知荒冢不荣来。\n\n大家拍手高声唱，日未沈山且莫回。"
        },
        {
            "标题": "山居自遣",
            "作者": "杜荀鹤",
            "内容": "茅屋周回松竹阴，山翁时挈酒相寻。无人开口不言利，\n\n只我白头空爱吟。月在钓潭秋睡重，云横樵径野情深。\n\n此中一日过一日，有底闲愁得到心。"
        },
        {
            "标题": "白发吟",
            "作者": "杜荀鹤",
            "内容": "一茎两茎初似丝，不妨惊度少年时。几人乱世得及此，\n\n今我满头何足悲。九转灵丹那胜酒，五音清乐未如诗。\n\n家山苍翠万馀尺，藜杖楮冠输老儿。"
        },
        {
            "标题": "投从叔补阙",
            "作者": "杜荀鹤",
            "内容": "吾宗不谒谒诗宗，常仰门风继国风。空有篇章传海内，\n\n更无亲族在朝中。其来虽愧源流浅，所得须怜雅颂同。\n\n三十年吟到今日，不妨私荐亦成公。"
        },
        {
            "标题": "秋夜晚泊",
            "作者": "杜荀鹤",
            "内容": "一望一苍然，萧骚起暮天。远山横落日，归鸟度平川。\n\n家是去秋别，月当今夕圆。渔翁似相伴，彻晓苇丛边。"
        },
        {
            "标题": "辞座主侍郎",
            "作者": "杜荀鹤",
            "内容": "一饭尚怀感，况攀高桂枝。此恩无报处，故国远归时。\n\n只恐兵戈隔，再趋门馆迟。茅堂拜亲后，特地泪双垂。"
        },
        {
            "标题": "书斋即事",
            "作者": "杜荀鹤",
            "内容": "时清只合力为儒，不可家贫与善疏。卖却屋边三亩地，\n\n添成窗下一床书。沿溪摘果霜晴后，出竹吟诗月上初。\n\n乡里老农多见笑，不知稽古胜耕锄。"
        },
        {
            "标题": "题德玄上人院",
            "作者": "杜荀鹤",
            "内容": "刳得心来忙处闲，闲中方寸阔于天。浮生自是无空性，\n\n长寿何曾有百年。罢定磬敲松罅月，解眠茶煮石根泉。\n\n我虽未似师披衲，此理同师悟了然。"
        },
        {
            "标题": "旅中卧病",
            "作者": "杜荀鹤",
            "内容": "秋来谁料病相萦，枕上心犹算去程。风射破窗灯易灭，\n\n月穿疏屋梦难成。故园何啻三千里，新雁才闻一两声。\n\n我自与人无旧分，非干人与我无情。"
        },
        {
            "标题": "和舍弟题书堂",
            "作者": "杜荀鹤",
            "内容": "兄弟将知大自强，乱时同葺读书堂。岩泉遇雨多还闹，\n\n溪竹唯风少即凉。藉草醉吟花片落，傍山闲步药苗香。\n\n团圆便是家肥事，何必盈仓与满箱。"
        },
        {
            "标题": "溪居叟",
            "作者": "杜荀鹤",
            "内容": "溪翁居静处，溪鸟入门飞。早起钓鱼去，夜深乘月归。\n\n见君无事老，觉我有求非。不说风霜苦，三冬一草衣。"
        },
        {
            "标题": "寄窦处士",
            "作者": "杜荀鹤",
            "内容": "漳水醉中别，今来犹未醒。半生因酒废，大国几时宁。\n\n海畔将军柳，天边处士星。游人不可见，春入乱山青。"
        },
        {
            "标题": "感春",
            "作者": "杜荀鹤",
            "内容": "无况青云有恨身，眼前花似梦中春。\n\n浮生七十今三十，已是人间半世人。"
        },
        {
            "标题": "将入关安陆遇兵寇",
            "作者": "杜荀鹤",
            "内容": "家贫无计早离家，离得家来蹇滞多。已是数程行雨雪，\n\n更堪中路阻兵戈。几州户口看成血，一旦天心却许和。\n\n四面烟尘少无处，不知吾土自如何。"
        },
        {
            "标题": "秋日泊浦江",
            "作者": "杜荀鹤",
            "内容": "一帆程歇九秋时，漠漠芦花拂浪飞。寒浦更无船并宿，\n\n暮山时见鸟双归。照云烽火惊离抱，剪叶风霜逼暑衣。\n\n江月渐明汀露湿，静驱吟魄入玄微。"
        },
        {
            "标题": "怀庐岳旧隐",
            "作者": "杜荀鹤",
            "内容": "一别三年长在梦，梦中时蹑石棱层。泉声入夜方堪听，\n\n山色逢秋始好登。岩鹿惯随锄药叟，溪鸥不怕洗苔僧。\n\n人间有许多般事，求要身闲直未能。"
        },
        {
            "标题": "题仇处士郊居（处士弃官卜居）",
            "作者": "杜荀鹤",
            "内容": "江南景簇此林亭，手板蓝裾自可轻。洞里客来无俗话，\n\n郭中人到有公情。闲敲岩果呼猿接，时钓溪鱼引鹤争。\n\n笑我有诗三百首，马蹄红日急于名。"
        },
        {
            "标题": "乱后宿南陵废寺寄沈明府",
            "作者": "杜荀鹤",
            "内容": "只共寒灯坐到明，塞鸿冲雪一声声。乱时为客无人识，\n\n废寺吟诗有鬼惊。且把酒杯添志气，已将身事托公卿。\n\n男儿仗剑酬恩在，未肯徒然过一生。"
        },
        {
            "标题": "题瓦棺寺真上人院矮桧",
            "作者": "杜荀鹤",
            "内容": "天生仙桧是长材，栽桧希逢此最低。一自旧山来砌畔，\n\n几番凡木与云齐。迥无斜影教僧踏，免有闲枝引鹤栖。\n\n今日偶题题似着，不知题后更谁题。"
        },
        {
            "标题": "送李先辈从知塞上",
            "作者": "杜荀鹤",
            "内容": "去草军书出帝乡，便从城外学戎装。好随汉将收胡土，\n\n莫遣胡兵近汉疆。洒碛雪粘旗力重，冻河风揭角声长。\n\n此行也是男儿事，莫向征人恃桂香。"
        },
        {
            "标题": "秋日闲居寄先达",
            "作者": "杜荀鹤",
            "内容": "到头身事欲何为，窗下工夫鬓上知。乍可百年无称意，\n\n难教一日不吟诗。风驱早雁冲湖色，雨挫残蝉点柳枝。\n\n自古书生也如此，独堪惆怅是明时。"
        },
        {
            "标题": "献新安于尚书",
            "作者": "杜荀鹤",
            "内容": "九土雄师竟若何，未如良牧与天和。月留清俸资家少，\n\n岁计阴功及物多。四野绿云笼稼穑，千山明月静干戈。\n\n行人耳满新安事，尽是无愁父老歌。"
        },
        {
            "标题": "春日山居寄友人",
            "作者": "杜荀鹤",
            "内容": "野吟何处最相宜，春景暄和好入诗。高下麦苗新雨后，\n\n浅深山色晚晴时。半岩云脚风牵断，平野花枝鸟踏垂。\n\n倒载干戈是何日，近来麋鹿欲相随。"
        },
        {
            "标题": "山中喜与故交宿话",
            "作者": "杜荀鹤",
            "内容": "远地能相访，何惭事力微。山中深夜坐，海内故交稀。\n\n村酒沽来浊，溪鱼钓得肥。贫家只如此，未可便言归。"
        },
        {
            "标题": "钱塘别罗隐",
            "作者": "杜荀鹤",
            "内容": "故国看看远，前程计在谁。五更听角后，一叶渡江时。\n\n吾道天宁丧，人情日可疑。西陵向西望，双泪为君垂。"
        },
        {
            "标题": "舟行晚泊江上寺",
            "作者": "杜荀鹤",
            "内容": "久劳风水上，禅客喜相依。挂衲虽无分，修心未觉非。\n\n日沈山虎出，钟动寺禽归。月上潮平后，谈空渐入微。"
        },
        {
            "标题": "春日访独孤处士",
            "作者": "杜荀鹤",
            "内容": "地僻春来静，深宜长者居。好花都待晚，修竹不妨疏。\n\n雁入湘江食，人侵晓色锄。似君无学处，头白道如初。"
        },
        {
            "标题": "塞上伤战士",
            "作者": "杜荀鹤",
            "内容": "战士说辛勤，书生不忍闻。三边远天子，一命信将军。\n\n野火烧人骨，阴风卷阵云。其如禁城里，何以重要勋。"
        },
        {
            "标题": "秋日怀九华旧居",
            "作者": "杜荀鹤",
            "内容": "吾道在五字，吾身宁陆沈。凉生中夜雨，病起故山心。\n\n烛共寒酸影，蛩添苦楚吟。何当遂归去，一径入松林。"
        },
        {
            "标题": "寄同人",
            "作者": "杜荀鹤",
            "内容": "尽与贫为患，唯余即不然。四方无静处，百口度荒年。\n\n白发生闲事，新诗出数联。时情竟如此，不免却归田。"
        },
        {
            "标题": "新栽竹",
            "作者": "杜荀鹤",
            "内容": "劚破苍苔色，因栽十数茎。窗风从此冷，诗思当时清。\n\n酒入杯中影，棋添局上声。不同桃与李，潇洒伴书生。"
        },
        {
            "标题": "乱后归山",
            "作者": "杜荀鹤",
            "内容": "乱世归山谷，征鼙喜不闻。诗书犹满架，弟侄未为军。\n\n山犬眠红叶，樵童唱白云。此心非此志，终拟致明君。"
        },
        {
            "标题": "乱后山中作",
            "作者": "杜荀鹤",
            "内容": "自从天下乱，日晚别庭闱。兄弟团圞乐，羁孤远近归。\n\n文章甘世薄，耕种喜山肥。直待中兴后，方应出隐扉。"
        },
        {
            "标题": "送陈昈归麻川",
            "作者": "杜荀鹤",
            "内容": "麻川清见底，似入武陵溪。两岸山相向，三春鸟乱啼。\n\n酒旗和柳动，僧屋与云齐。即此吾乡路，怀君梦不迷。"
        },
        {
            "标题": "访道者不遇",
            "作者": "杜荀鹤",
            "内容": "寂寂白云门，寻真不遇真。只应松上鹤，便是洞中人。\n\n药圃花香异，沙泉鹿迹新。题诗留姓字，他日此相亲。"
        },
        {
            "标题": "寄李溥",
            "作者": "杜荀鹤",
            "内容": "如我如君者，不妨身晚成。但从时辈笑，自得古人情。\n\n共莫更初志，俱期立后名。男儿且如此，何用叹平生。"
        },
        {
            "标题": "送九华道士游茅山",
            "作者": "杜荀鹤",
            "内容": "忽起地仙兴，飘然出旧山。于身无切事，在世有馀闲。\n\n日月浮生外，乾坤大醉间。故园华表上，谁得见君还。"
        },
        {
            "标题": "题战岛僧居（在江之心）",
            "作者": "杜荀鹤",
            "内容": "师爱无尘地，江心岛上居。接船求化惯，登陆赴斋疏。\n\n载土春栽树，抛生日餧鱼。入云萧帝寺，毕竟欲何如。"
        },
        {
            "标题": "题历山舜祠",
            "作者": "杜荀鹤",
            "内容": "昔舜曾耕地，遗风日寂寥。世人那肯祭，大圣不兴妖。\n殿宇秋霖坏，杉松野火烧。时讹竞淫祀，丝竹醉山魈。"
        },
        {
            "标题": "送僧",
            "作者": "杜荀鹤",
            "内容": "道了亦未了，言闲今且闲。从来无住处，此去向何山。\n\n片石树阴下，斜阳潭影间。请师留偈别，恐不到人寰。"
        },
        {
            "标题": "与友人对酒吟",
            "作者": "杜荀鹤",
            "内容": "凭君满酌酒，听我醉中吟。客路如天远，侯门似海深。\n\n新坟侵古道，白发恋黄金。共有人间事，须怀济物心。"
        },
        {
            "标题": "冬末同友人泛潇湘",
            "作者": "杜荀鹤",
            "内容": "残腊泛舟何处好，最多吟兴是潇湘。就船买得鱼偏美，踏雪沽来酒倍香。\n猿到夜深啼岳麓，雁知春近别衡阳。与君剩采江山景，裁取新诗入帝乡。"
        },
        {
            "标题": "句",
            "作者": "杜荀鹤",
            "内容": "千嶂雪消溪影绿，几家梅绽酒波清。风拂乱灯山磬曙，露沾仙杏石坛春。"
        },
        {
            "标题": "梁王坐上赋无云雨",
            "作者": "杜荀鹤",
            "内容": "同是乾坤事不同，雨丝飞洒日轮中。\n\n若教阴朗长相似，争表梁王造化功。"
        },
        {
            "标题": "题历山舜祠（山有庙，呼为帝二子多变妖异，",
            "作者": "杜荀鹤",
            "内容": "昔舜曾耕地，遗风日寂寥。世人那肯祭，大圣不兴妖。殿宇秋霖坏，杉松野火烧。时讹竞淫祀，丝竹醉山魈。"
        },
        {
            "标题": "醉书僧壁",
            "作者": "杜荀鹤",
            "内容": "九华山色真堪爱，留得高僧尔许年。\n\n听我吟诗供我酒，不曾穿得判斋钱。"
        },
        {
            "标题": "寄李隐居",
            "作者": "杜荀鹤",
            "内容": "自小栖玄到老闲，如云如鹤住应难。\n\n溪山不必将钱买，赢得来来去去看。"
        },
        {
            "标题": "江下（一作上）初秋寓泊",
            "作者": "杜荀鹤",
            "内容": "蒙蒙烟雨蔽江村，江馆愁人好断魂。自别家来生白发，为侵星起谒朱门。也知柳欲开春眼，争奈萍无入土根。兄弟无书雁归北，一声声觉苦于猿。"
        },
        {
            "标题": "新栽竹",
            "作者": "杜荀鹤",
            "内容": "斸破苍苔色，因栽十数茎。窗风从此冷，诗思当时清。\n酒入杯中影，棋添局上声。不同桃与李，潇洒伴书生。"
        },
        {
            "标题": "秋夜闻砧",
            "作者": "杜荀鹤",
            "内容": "荒凉客舍眠秋色，砧杵家家弄月明。\n\n不及巴山听猿夜，三声中有不愁声。"
        },
        {
            "标题": "秋夜苦吟",
            "作者": "杜荀鹤",
            "内容": "吟尽三更未著题，竹风松雨花凄凄。\n\n此时若有人来听，始觉巴猿不解啼。"
        },
        {
            "标题": "将过湖南经马当山庙因书三绝",
            "作者": "杜荀鹤",
            "内容": "人说马当波浪险，我经波浪似通衢。\n\n大凡君子行藏是，自有龙神卫过湖。\n\n贪残官吏虔诚谒，毒害商人沥胆过。\n\n只怕马当山下水，不知平地有风波。\n\n九江连海一般深，未必船经庙下沈。\n\n头上苍苍没瞒处，不如平取一生心。"
        },
        {
            "标题": "句",
            "作者": "杜荀鹤",
            "内容": "旧衣灰絮絮，新酒竹篘篘.（《唐诗纪事》）\n\n只知断送豪家酒，不解安排旅客情。（《闻笛》。\n\n《吟窗杂录》）\n"
        },
        {
            "标题": "秋宿临江驿",
            "作者": "杜荀鹤",
            "内容": "南来北去二三年，年去年来两鬓斑。举世尽从愁里老，\n\n谁人肯向死前闲。渔舟火影寒归浦，驿路铃声夜过山。\n\n身事未成归未得，听猿鞭马入长关。"
        },
        {
            "标题": "和吴太守罢郡山村偶题二首",
            "作者": "杜荀鹤",
            "内容": "罢郡饶山兴，村家不惜过。官情随日薄，诗思入秋多。\n\n野兽眠低草，池禽浴动荷。眼前馀政在，不似有干戈。\n\n快活田翁辈，常言化育时。纵饶稽岁月，犹说向孙儿。\n\n茅屋梁和节，茶盘果带枝。相传终不忘，何必立生祠。"
        },
        {
            "标题": "投宣谕张侍郎乱后遇毗陵",
            "作者": "杜荀鹤",
            "内容": "此生今日似前生，重著麻衣特地行。经乱后囊新卷轴，\n\n出山来见旧公卿。雨笼蛩壁吟灯影，风触蝉枝噪浪声。\n\n闻道中兴重人物，不妨西去马蹄轻。"
        },
        {
            "标题": "别敬侍郎",
            "作者": "杜荀鹤",
            "内容": "交道有寒暑，在人无古今。与君中夜话，尽我一生心。\n\n所向未得志，岂惟空解吟。何当重相见，旧隐白云深。"
        },
        {
            "标题": "别从叔",
            "作者": "杜荀鹤",
            "内容": "立马不忍上，醉醒天气寒。都缘在门易，直似别家难。\n\n世路既如此，客心须自宽。江村亦饥冻，争及问长安。"
        },
        {
            "标题": "别衡州牧",
            "作者": "杜荀鹤",
            "内容": "朝别使君门，暮投江上村。从来无旧分，临去望何恩。\n\n行计自不定，此心谁与论。秋猿叫寒月，只欲断人魂。"
        },
        {
            "标题": "入关因别舍弟",
            "作者": "杜荀鹤",
            "内容": "吾今别汝汝听言，去住人情足可安。百口度荒均食易，\n\n数年经乱保家难。莫愁寒族无人荐，但愿春官把卷看。\n\n天道不欺心意是，帝乡吾土一般般。"
        },
        {
            "标题": "别舍弟",
            "作者": "杜荀鹤",
            "内容": "欲住住不得，出门天气秋。惟知偷拭泪，不忍更回头。\n\n此日只愁老，况身方远游。孤寒将五字，何以动诸侯。"
        },
        {
            "标题": "闽中别所知",
            "作者": "杜荀鹤",
            "内容": "触目生归思，那堪路七千。腊中离此地，马上见明年。\n\n郡邑溪山巧，寒暄日月偏。自疑双鬓雪，不似到南天。"
        },
        {
            "标题": "别四明钟尚书",
            "作者": "杜荀鹤",
            "内容": "九华天际碧嵯峨，无奈春来入梦何。难与英雄论教化，\n\n却思猿鸟共烟萝。风前柳态闲时少，雨后花容淡处多。\n\n都大人生有离别，且将诗句代离歌。"
        },
        {
            "标题": "秋日旅舍卧病呈所知",
            "作者": "杜荀鹤",
            "内容": "秋色上庭枝，愁怀切向谁。青云无势日，华发有狂时。\n\n枕上闻风雨，江南系别离。如何吟到此，此道不闻知。"
        },
        {
            "标题": "秋日山中寄池州李常侍",
            "作者": "杜荀鹤",
            "内容": "近来参谒陡生疏，因向云山僻处居。出为羁孤营粝食，\n\n归同弟侄读生书。风凋古木秋阴薄，月满寒山夜景虚。\n\n但得中兴知己在，算应身未老樵渔。"
        },
        {
            "标题": "下第寄池州郑员外",
            "作者": "杜荀鹤",
            "内容": "省出蓬蒿修谒初，蒙知曾不见生疏。侯门数处将书荐，\n\n帝里经年借宅居。未必有诗堪讽诵，只怜无援过吹嘘。\n\n如今足得成持取，莫使江湖却钓鱼。"
        },
        {
            "标题": "献池州牧",
            "作者": "杜荀鹤",
            "内容": "池阳今日似渔阳，大变凶年作小康。江路静来通客货，\n\n郡城安后绝戎装。分开野色收新麦，惊断莺声摘嫩桑。\n\n纵有逋民归未得，远闻仁政旋还乡。"
        },
        {
            "标题": "酬张员外见寄",
            "作者": "杜荀鹤",
            "内容": "分应天与吟诗老，如此兵戈不废诗。生在世间人不识，\n\n死于泉下鬼应知。啼花蜀鸟春同苦，叫雪巴猿昼共饥。\n\n今日逢君惜分手，一枝何校一年迟。"
        },
        {
            "标题": "出常山界使回有寄",
            "作者": "杜荀鹤",
            "内容": "自小即南北，未如今日离。封疆初尽处，人使却回时。\n\n开口有所忌，此心无以为。行行复垂泪，不称是男儿。"
        },
        {
            "标题": "春来燕",
            "作者": "杜荀鹤",
            "内容": "我屋汝嫌低不住，雕梁画阁也知宽。\n\n大须稳择安巢处，莫道巢成却不安。"
        },
        {
            "标题": "春日登楼遇雨",
            "作者": "杜荀鹤",
            "内容": "忽地晴天作雨天，全无暑气似秋间。看看水没来时路，\n\n渐渐云藏望处山。风趁鹭鸶双出苇，浪催渔父尽归湾。\n\n一心准拟闲登眺，却被诗情使不闲。"
        },
        {
            "标题": "春日行次钱塘却寄台州姚中丞",
            "作者": "杜荀鹤",
            "内容": "岂为无心求上第，难安帝里为家贫。江南江北闲为客，\n\n潮去潮来老却人。两岸雨收莺语柳，一楼风满角吹春。\n\n花前不独垂乡泪，曾是朱门寄食身。"
        },
        {
            "标题": "春日旅寓",
            "作者": "杜荀鹤",
            "内容": "满城罗绮拖春色，几处笙歌揭画楼。\n\n江上有家归未得，眼前花是眼前愁。"
        },
        {
            "标题": "春日闲居即事",
            "作者": "杜荀鹤",
            "内容": "未得青云志，春同秋日情。花开如叶落，莺语似蝉鸣。\n\n道合和贫守，诗堪与命争。饥寒是吾事，断定不归耕。"
        },
        {
            "标题": "与友人话别",
            "作者": "杜荀鹤",
            "内容": "客路行多少，干人无易颜。未成终老计，难致此身闲。\n\n月兔走入海，日乌飞出山。流年留不得，半在别离间。"
        },
        {
            "标题": "冬末投长沙裴侍郎",
            "作者": "杜荀鹤",
            "内容": "欲露尘中事，其如不易言。家山一离别，草树匝春暄。\n\n吹梦风天角，啼愁雪岳猿。伫思心觉满，何以远门轩。"
        },
        {
            "标题": "辞郑员外入关",
            "作者": "杜荀鹤",
            "内容": "男儿三十尚蹉跎，未遂青云一桂科。在客易为销岁月，\n\n到家难住似经过。帆飞楚国风涛润，马度蓝关雨雪多。\n\n长把行藏信天道，不知天道竟如何。"
        },
        {
            "标题": "辞杨侍郎",
            "作者": "杜荀鹤",
            "内容": "春在门阑秋未离，不因人荐只因诗。半年宾馆成前事，\n\n一日侯门失旧知。霜岛树凋猿叫夜，湖田谷熟雁来时。\n\n西风万里东归去，更把愁心说向谁。"
        },
        {
            "标题": "赠袒肩和尚",
            "作者": "杜荀鹤",
            "内容": "山衣草屐染莓苔，双眼犹慵向俗开。若比吾师居世上，\n\n何如野客卧岩隈。才闻锡杖离三楚，又说随缘向五台。\n\n乘醉吟诗问禅理，为谁须去为谁来。"
        },
        {
            "标题": "和高秘书早春对雪登楼见寄之什",
            "作者": "杜荀鹤",
            "内容": "天有惜花意，恐花开染尘。先教微雪下，始放满城春。\n\n且醉登楼客，重期出郭人。因酬郢中律，霜鬓数茎新。"
        },
        {
            "标题": "顾云侍御出二子请诗因遗一绝",
            "作者": "杜荀鹤",
            "内容": "二雏毛骨秀仍奇，小小能吟大大诗。\n\n想得月中仙桂树，各从生日长新枝。"
        },
        {
            "标题": "清溪来明府出二子请诗因遗一绝",
            "作者": "杜荀鹤",
            "内容": "珠明玉润尽惊人，不称寒门不称贫。\n\n若向吾唐作双瑞，便同祥凤与祥麟。"
        },
        {
            "标题": "读友人诗",
            "作者": "杜荀鹤",
            "内容": "君诗通大雅，吟觉古风生。外却浮华景，中含教化情。\n\n名应高日月，道可润公卿。莫以孤寒耻，孤寒达更荣。"
        },
        {
            "标题": "登城有作",
            "作者": "杜荀鹤",
            "内容": "上得孤城向晚春，眼前何事不伤神。遍看原上累累冢，\n\n曾是城中汲汲人。尽谓黄金堪润屋，谁思荒骨旋成尘。\n\n一名一宦平生事，不放愁侵易过身。"
        },
        {
            "标题": "登山寺",
            "作者": "杜荀鹤",
            "内容": "山半一山寺，野人秋日登。就中偏爱石，独上最高层。\n\n有果猿攀树，无斋鸽看僧。儒门自多事，来此复何能。"
        },
        {
            "标题": "登灵山水阁贻钓者",
            "作者": "杜荀鹤",
            "内容": "江上见僧谁是了，修斋补衲日劳身。未胜渔父闲垂钓，\n\n独背斜阳不采人。纵有风波犹得睡，总无蓑笠始为贫。\n\n瓦瓶盛酒瓷瓯酌，荻浦芦湾是要津。"
        },
        {
            "标题": "登石壁禅师水阁有作",
            "作者": "杜荀鹤",
            "内容": "石壁早闻僧说好，今来偏与我相宜。有山有水堪吟处，\n\n无雨无风见景时。渔父晚船分浦钓，牧童寒笛倚牛吹。\n\n画人画得从他画，六幅应输八句诗。"
        },
        {
            "标题": "登天台寺",
            "作者": "杜荀鹤",
            "内容": "一到天台寺，高低景旋生。共僧岩上坐，见客海边行。\n\n野色人耕破，山根浪打鸣。忙时向闲处，不觉有闲情。"
        },
        {
            "标题": "赠彭蠡钓者",
            "作者": "杜荀鹤",
            "内容": "偏坐渔舟出苇林，苇花零落向秋深。只将波上鸥为侣，\n\n不把人间事系心。傍岸歌来风欲起，卷丝眠去月初沈。\n\n若教我似君闲放，赢得湖山到老吟。"
        },
        {
            "标题": "赠欧阳明府",
            "作者": "杜荀鹤",
            "内容": "贤宰宰斯邑，政闻闾里间。都缘民讼少，长觉吏徒闲。\n\n帆落樽前浦，钟鸣枕上山。回舟却惆怅，数宿钓鱼湾。"
        },
        {
            "标题": "钓叟",
            "作者": "杜荀鹤",
            "内容": "茅屋深湾里，钓船横竹门。经营衣食外，犹得弄儿孙。"
        },
        {
            "标题": "经青山吊李翰林",
            "作者": "杜荀鹤",
            "内容": "何为先生死，先生道日新。青山明月夜，千古一诗人。\n\n天地空销骨，声名不傍身。谁移耒阳冢，来此作吟邻。"
        },
        {
            "标题": "钓叟",
            "作者": "杜荀鹤",
            "内容": "田不曾耕地不锄，谁人闲散得如渠。\n\n渠将底物为香饵，一度抬竿一个鱼。"
        },
        {
            "标题": "冬末自长沙游桂岭留献所知",
            "作者": "杜荀鹤",
            "内容": "家隔重湖归未期，更堪南去别深知。前程笑到山多处，\n\n上马愁逢岁尽时。四海内无容足地，一生中有苦心诗。\n\n朱门只见朱门事，独把孤寒问阿谁。"
        },
        {
            "标题": "赠题兜率寺闲上人院",
            "作者": "杜荀鹤",
            "内容": "人间寺应诸天号，真行僧禅此寺中。百岁有涯头上雪，\n\n万般无染耳边风。挂帆波浪惊心白，上马尘埃翳眼红。\n\n毕竟浮生谩劳役，算来何事不成空。"
        },
        {
            "标题": "读张仆射诗（曾应举，不及第，投笔领郡）",
            "作者": "杜荀鹤",
            "内容": "秋吟一轴见心胸，万象搜罗咏欲空。才大却嫌天上桂，\n\n世危翻立阵前功。廉颇解武文无说，谢脁能文武不通。\n\n双美总输张太守，二南章句六钧弓。"
        },
        {
            "标题": "读诸家诗",
            "作者": "杜荀鹤",
            "内容": "辞赋文章能者稀，难中难者莫过诗。\n\n直应吟骨无生死，只我前身是阿谁。"
        },
        {
            "标题": "读友人诗卷",
            "作者": "杜荀鹤",
            "内容": "冰齿味瑶轴，只应神鬼知。坐当群静后，吟到月沈时。\n\n雪峡猿声健，风柽鹤立危。篇篇一字字，谁复更言诗。"
        },
        {
            "标题": "恩门致书远及山居因献之",
            "作者": "杜荀鹤",
            "内容": "时难转觉保身难，难向师门欲继颜。若把白衣轻易脱，\n\n却成青桂偶然攀。身居剑戟争雄地，道在乾坤未丧间。\n\n必许酬恩酬未晚，且须容到九华山。"
        },
        {
            "标题": "山中对雪有作",
            "作者": "杜荀鹤",
            "内容": "一浑乾坤万象收，唯应不壅大江流。虎狼遇猎难藏迹，\n\n松柏因风易举头。玉帐英雄携妓赏，山村鸟雀共民愁。\n\n岂堪久蔽苍苍色，须放三光照九州。"
        },
        {
            "标题": "访蔡融因题",
            "作者": "杜荀鹤",
            "内容": "杖藜时复过荒郊，来到君家不忍抛。每见苦心修好事，\n\n未尝开口怨平交。一溪寒色渔收网，半树斜阳鸟傍巢。\n\n必若天工主人事，肯交吾子委衡茅。"
        },
        {
            "标题": "经废宅",
            "作者": "杜荀鹤",
            "内容": "人生当贵盛，修德可延之。不虑有今日，争教无破时。\n\n藓斑题字壁，花发带巢枝。何况蒿原上，荒坟与折碑。"
        },
        {
            "标题": "将归山逢友人",
            "作者": "杜荀鹤",
            "内容": "儒为君子儒，儒道不妨孤。白发多生矣，青山可住乎。\n\n徉狂宁是事，巧达又非夫。只此平生愿，他人肯信无。"
        },
        {
            "标题": "送李镡游新安",
            "作者": "杜荀鹤",
            "内容": "邯郸李镡才峥嵘，酒狂诗逸难干名。气直不与儿辈洽，\n\n醉来拟共天公争。孤店夜烧枯叶坐，乱时秋踏早霜行。\n\n一间茅屋住不稳，刚出为人平不平。"
        },
        {
            "标题": "关试后筵上别同人",
            "作者": "杜荀鹤",
            "内容": "日午离筵到夕阳，明朝秦地与吴乡。\n\n同年多是长安客，不信行人欲断肠。"
        },
        {
            "标题": "中山临上人院观牡丹寄诸从事",
            "作者": "杜荀鹤",
            "内容": "闲来吟绕牡丹丛，花艳人生事略同。半雨半风三月内，\n\n多愁多病百年中。开当韶景何妨好，落向僧家即是空。\n\n一境别无唯此有，忍教醒坐对支公。"
        },
        {
            "标题": "山中贻同志",
            "作者": "杜荀鹤",
            "内容": "君贫我亦贫，为善喜为邻。到老如今日，无心愧古人。\n\n闭门非傲世，守道是谋身。别有同山者，其如未可亲。"
        },
        {
            "标题": "贻里中同志",
            "作者": "杜荀鹤",
            "内容": "乡里为儒者，唯君见我心。诗书常共读，雨雪亦相寻。\n\n贫贱志气在，子孙交契深。古人犹晚达，况未鬓霜侵。"
        },
        {
            "标题": "馆舍秋夕",
            "作者": "杜荀鹤",
            "内容": "寒雨萧萧灯焰青，灯前孤客难为情。兵戈闹日别乡国，\n\n鸿雁过时思弟兄。冷极睡无离枕梦，苦多吟有彻云声。\n\n出门便作还家计，直至如今计未成。"
        },
        {
            "标题": "秋日寄吟友",
            "作者": "杜荀鹤",
            "内容": "闲坐细思量，唯吟不可忘。食无三亩地，衣绝一株桑。\n\n蝉树生寒色，渔潭落晓光。青云旧知己，未许钓沧浪。"
        },
        {
            "标题": "过巢湖",
            "作者": "杜荀鹤",
            "内容": "世人贪利复贪荣，来向湖边始至诚。\n\n男子登舟与登陆，把心何不一般行。"
        },
        {
            "标题": "行次荥阳却寄诸弟",
            "作者": "杜荀鹤",
            "内容": "难把归书说远情，奉亲多阙拙为兄。早知寸禄荣家晚，\n\n悔不深山共汝耕。枕上算程关月落，帽前搜景岳云生。\n\n如今已作长安计，只得辛勤取一名。"
        },
        {
            "标题": "和刘评事送海禅和归山",
            "作者": "杜荀鹤",
            "内容": "衲外元无象，言寻那路寻。问禅将底说，传印得何心。\n\n未了群山浅，难休一室深。伏魔宁是兽，巢顶亦非禽。\n\n观色风驱雾，听声雪洒林。凡归是归处，不必指高岑。"
        },
        {
            "标题": "和友人送弟",
            "作者": "杜荀鹤",
            "内容": "君说无家只弟兄，此中言别若为情。干戈闹日分头去，\n\n山水寒时信路行。月下断猿空有影，雪中孤雁却无声。\n\n我今骨肉虽饥冻，幸喜团圆过乱兵。"
        },
        {
            "标题": "和友人寄长林孟明府",
            "作者": "杜荀鹤",
            "内容": "为政为人渐见心，长才聊屈宰长林。莫嫌月入无多俸，\n\n须喜秋来不废吟。寒雨旋疏丛菊艳，晚风时动小松阴。\n\n讼庭闲寂公书少，留客看山索酒斟。"
        },
        {
            "标题": "和友人见题山居",
            "作者": "杜荀鹤",
            "内容": "避时多喜葺居成，七字君题万象清。开户晓云连地白，\n\n访人秋月满山明。庭前树瘦霜来影，洞口泉喷雨后声。\n\n有景供吟且如此，算来何必躁于名。"
        },
        {
            "标题": "和友人见题山居水阁八韵",
            "作者": "杜荀鹤",
            "内容": "池阁初成眼豁开，眼前霁景属微才。试攀檐果猿先见，\n\n才把渔竿鹤即来。修竹已多犹可种，艳花虽少不劳栽。\n\n南昌一榻延徐孺，楚国千钟逼老莱。未称执鞭奔紫陌，\n\n惟宜策杖步苍苔。笼禽岂是摩霄翼，润木元非涧下材。\n\n鉴己每将天作镜，陶情常以海为杯。和君诗句吟声大，\n\n虫豸闻之谓蛰雷。\n"
        },
        {
            "标题": "贺顾云侍御府主与子弟奏官（敕下时，年七岁）",
            "作者": "杜荀鹤",
            "内容": "青桂朱袍不贺兄，贺兄荣是见儿荣。孝经始向堂前彻，\n\n官诰当从幕下迎。戏把蓝袍包果子，娇将竹笏恼先生。\n\n自惭乱世无知己，弟侄鞭牛傍陇耕。"
        },
        {
            "标题": "将游湘湖有作",
            "作者": "杜荀鹤",
            "内容": "一家相别意，不得不潸然。远作南方客，初登上水船。\n\n岳钟思冷梦，湘月少残篇。便有归来计，风波亦隔年。"
        },
        {
            "标题": "怀庐岳书斋",
            "作者": "杜荀鹤",
            "内容": "长忆在庐岳，免低尘土颜。煮茶窗底水，采药屋头山。\n\n是境皆游遍，谁人不羡闲。无何一名系，引出白云间。"
        },
        {
            "标题": "怀紫阁隐者",
            "作者": "杜荀鹤",
            "内容": "紫阁白云端，云中有地仙。未归蓬岛上，犹隐国门前。\n\n洞口人无迹，花阴鹿自眠。焚香赋诗罢，星月冷遥天。"
        },
        {
            "标题": "送福昌周繇少府归宁兼谋隐",
            "作者": "杜荀鹤",
            "内容": "少见古人无远虑，如君真得古人情。登科作尉官虽小，\n\n避世安亲禄已荣。一路水云生隐思，几山猿鸟认吟声。\n\n知君未作终焉计，要著文章待太平。"
        },
        {
            "标题": "寄从叔",
            "作者": "杜荀鹤",
            "内容": "三族不当路，长年犹布衣。苦吟天与性，直道世将非。\n\n雁夜愁痴坐，渔乡老忆归。为儒皆可立，自是拙时机。"
        },
        {
            "标题": "寄顾云",
            "作者": "杜荀鹤",
            "内容": "省得前年别，蘋洲旅馆中。乱离身不定，彼此信难通。\n\n侯国兵虽敛，吾乡业已空。秋来忆君梦，夜夜逐征鸿。"
        },
        {
            "标题": "寄临海姚中丞",
            "作者": "杜荀鹤",
            "内容": "夏辞旌旆已秋深，永夕思量泪满襟。风月易斑搜句鬓，\n\n星霜难改感恩心。寻花洞里连春醉，望海楼中彻晓吟。\n\n虽有梦魂知处所，去来多被角声侵。"
        },
        {
            "标题": "寄舍弟",
            "作者": "杜荀鹤",
            "内容": "世乱信难通，乡心日万重。弟兄皆向善，天地合相容。\n\n大野阴云重，连城杀气浓。家山白云里，卧得最高峰。"
        },
        {
            "标题": "入关历阳道中却寄舍弟",
            "作者": "杜荀鹤",
            "内容": "求名日苦辛，日望日荣亲。落叶山中路，秋霖马上人。\n\n晨昏知汝道，诗酒卫吾身。自笑抛麋鹿，长安拟醉春。"
        },
        {
            "标题": "山中寄诗友",
            "作者": "杜荀鹤",
            "内容": "山深长恨少同人，览景无时不忆君。庭果自从霜后熟，\n\n野猿频向屋边闻。琴临秋水弹明月，酒就东山酌白云。\n\n仙桂算攀攀合得，平生心力尽于文。"
        },
        {
            "标题": "寄诗友",
            "作者": "杜荀鹤",
            "内容": "别来春又春，相忆喜相亲。与我为同志，如君能几人。\n\n何时吟得力，渐老事关身。惟有前溪水，年年濯客尘。"
        },
        {
            "标题": "题汪氏茅亭",
            "作者": "杜荀鹤",
            "内容": "茅亭客到多称奇，茅亭之上难题诗。出尘景物不可状，\n\n小手篇章徒尔为。牛畔稻苗新雨后，鹤边松韵晚风时。\n\n君今酷爱人间事，争得安闲老在兹。"
        },
        {
            "标题": "寄温州朱尚书并呈军倅崔太博（朱名褒）",
            "作者": "杜荀鹤",
            "内容": "永嘉名郡昔推名，连属荀家弟与兄。教化静师龚渤海，\n\n篇章高体谢宣城。山从海岸妆吟景，水自城根演政声。\n\n今日老输崔博士，不妨疏逸伴双旌。"
        },
        {
            "标题": "乱后书事寄同志",
            "作者": "杜荀鹤",
            "内容": "九土如今尽用兵，短戈长戟困书生。思量在世头堪白，\n\n画度归山计未成。皇泽正沾新将士，侯门不是旧公卿。\n\n到头诗卷须藏却，各向渔樵混姓名。"
        },
        {
            "标题": "李昭象云与二三同人见访有寄",
            "作者": "杜荀鹤",
            "内容": "得君书后病颜开，云拉同人访我来。在路不妨冲雨雪，\n\n到山还免踏尘埃。吟沈水阁何宵月，坐破松岩几处苔。\n\n贫舍款宾无别物，止于空战大尊罍。"
        },
        {
            "标题": "山居寄同志",
            "作者": "杜荀鹤",
            "内容": "茅斋深僻绝轮蹄，门径缘莎细接溪。垂钓石台依竹垒，\n\n待宾茶灶就岩泥。风生谷口猿相叫，月照松头鹤并栖。\n\n不是无端过时日，拟从窗下蹑云梯。"
        },
        {
            "标题": "寄温州崔博士",
            "作者": "杜荀鹤",
            "内容": "怀君劳我写诗情，窣窣阴风有鬼听。县宰不仁工部饿，\n\n酒家无识翰林醒。眼昏经史天何在，心尽英雄国未宁。\n\n好向贤侯话吟侣，莫教辜负少微星。"
        },
        {
            "标题": "寄益阳武灌明府",
            "作者": "杜荀鹤",
            "内容": "县称诗人理，无嫌日寂寥。溪山入城郭，户口半渔樵。\n\n月满弹琴夜，花香漉酒朝。相思不相见，烟水路迢迢。"
        },
        {
            "标题": "霁后登唐兴寺水阁",
            "作者": "杜荀鹤",
            "内容": "一雨三秋色，萧条古寺间。无端登水阁，有处似家山。\n\n白日生新事，何时得暂闲。将知老僧意，未必恋松关。"
        },
        {
            "标题": "题唐兴寺小松",
            "作者": "杜荀鹤",
            "内容": "虽小天然别，难将众木同。侵僧半窗月，向客满襟风。\n\n枝拂行苔鹤，声分叫砌虫。如今未堪看，须是雪霜中。"
        },
        {
            "标题": "经贾岛墓",
            "作者": "杜荀鹤",
            "内容": "谪宦自麻衣，衔冤至死时。山根三尺墓，人口数联诗。\n\n仙桂终无分，皇天似有私。暗松风雨夜，空使老猿悲。"
        },
        {
            "标题": "江南逢李先辈",
            "作者": "杜荀鹤",
            "内容": "李杜复李杜，彼时逢此时。干戈侵帝里，流落向天涯。\n\n岁月消于酒，平生断在诗。怀才不得志，只恐满头丝。"
        },
        {
            "标题": "献郑给事",
            "作者": "杜荀鹤",
            "内容": "化行邦域二年春，樵唱渔歌日日新。未降诏书酬善政，\n\n不知天泽答何人。秋登岳寺云随步，夜宴江楼月满身。\n\n他日朱门恐难扫，沙堤新筑必无尘。"
        },
        {
            "标题": "江上与从弟话别",
            "作者": "杜荀鹤",
            "内容": "相逢尽说归，早晚遂归期。流水多通处，孤舟少住时。\n\n干人不得已，非我欲为之。及此终无愧，其如道在兹。"
        },
        {
            "标题": "郊居即事投李给事",
            "作者": "杜荀鹤",
            "内容": "无禄奉晨昏，闲居几度春。江湖苦吟士，天地最穷人。\n\n书剑同三友，蓬蒿外四邻。相知不相荐，何以自谋身。"
        },
        {
            "标题": "近试投所知",
            "作者": "杜荀鹤",
            "内容": "白发随梳落，吟怀说向谁。敢辞成事晚，自是出山迟。\n\n拟动如浮海，凡言似课诗。终身事知己，此外复何为。"
        },
        {
            "标题": "经九华费征君墓",
            "作者": "杜荀鹤",
            "内容": "凡吊先生者，多伤荆棘间。不知三尺墓，高却九华山。\n\n天地有何外，子孙无亦闲。当时若征起，未必得身还。"
        },
        {
            "标题": "空闲二公递以禅律相鄙因而解之",
            "作者": "杜荀鹤",
            "内容": "一教谁云辟二途，律禅禅律智归愚。念珠在手隳禅衲，\n\n禅衲披肩坏念珠。象外空分空外象，无中有作有中无。\n\n有无无有师穷取，山到平来海亦枯。"
        },
        {
            "标题": "哭贝韬",
            "作者": "杜荀鹤",
            "内容": "交朋来哭我来歌，喜傍山家葬荔萝。\n\n四海十年人杀尽，似君埋少不埋多。"
        },
        {
            "标题": "哭陈陶",
            "作者": "杜荀鹤",
            "内容": "耒阳山下伤工部，采石江边吊翰林。\n\n两地荒坟各三尺，却成开解哭君心。"
        },
        {
            "标题": "哭山友",
            "作者": "杜荀鹤",
            "内容": "十载同栖庐岳云，寒烧枯叶夜论文。在生未识公卿面，\n\n至死不离麋鹿群。从见蓬蒿丛坏屋，长忧雨雪透荒坟。\n\n把君诗句高声读，想得天高也合闻。"
        },
        {
            "标题": "哭刘德仁",
            "作者": "杜荀鹤",
            "内容": "贾岛还如此，生前不见春。岂能诗苦者，便是命羁人。\n\n家事因吟失，时情碍国亲。多应衔恨骨，千古不为尘。"
        },
        {
            "标题": "哭方干",
            "作者": "杜荀鹤",
            "内容": "何言寸禄不沾身，身没诗名万古存。况有数篇关教化，\n\n得无馀庆及儿孙。渔樵共垒坟三尺，猿鹤同栖月一村。\n\n天下未宁吾道丧，更谁将酒酹吟魂。"
        },
        {
            "标题": "哭友人",
            "作者": "杜荀鹤",
            "内容": "病向名场得，终为善误身。无儿承后嗣，有女托何人。\n\n葬礼难求备，交情好者贫。惟馀旧文集，一览一沾巾。"
        },
        {
            "标题": "苦吟",
            "作者": "杜荀鹤",
            "内容": "世间何事好，最好莫过诗。一句我自得，四方人已知。\n\n生应无辍日，死是不吟时。始拟归山去，林泉道在兹。"
        },
        {
            "标题": "秋日湖外书事",
            "作者": "杜荀鹤",
            "内容": "十五年来笔砚功，只今犹在苦贫中。三秋客路湖光外，\n\n万里乡关楚邑东。鸟径杖藜山翳雨，猿林欹枕树摇风。\n\n朱门处处若相似，此命到头通不通。"
        },
        {
            "标题": "题护国大师塔",
            "作者": "杜荀鹤",
            "内容": "莫认双林是佛林，禅栖无地亦无金。塔前尽礼灰来相，\n\n衲下谁宗印了心。笠象胤明双不见，线源分派寸难寻。\n\n吾师觉路余知处，大藏经门一夜吟。"
        },
        {
            "标题": "喜从弟雪中远至有作",
            "作者": "杜荀鹤",
            "内容": "深山大雪懒开门，门径行踪自尔新。无酒御寒虽寡况，\n\n有书供读且资身。便均情爱同诸弟，莫更生疏似外人。\n\n昼短夜长须强学，学成贫亦胜他贫。"
        },
        {
            "标题": "乱后送友人归湘中",
            "作者": "杜荀鹤",
            "内容": "家枕三湘岸，门前即钓矶。渔竿壮岁别，鹤发乱时归。\n\n岳暖无猿叫，江春有燕飞。平生书剑在，莫便学忘机。"
        },
        {
            "标题": "乱后出山逢高员外",
            "作者": "杜荀鹤",
            "内容": "自从乱后别京关，一入烟萝十五年。重出故山生白发，\n\n却装新卷谒清贤。窗回旅梦城头角，柳结乡愁雨后蝉。\n\n名姓暗投心暗祝，永期收拾向门前。"
        },
        {
            "标题": "乱后旅中遇友人",
            "作者": "杜荀鹤",
            "内容": "念子为儒道未亨，依依心向十年兄。莫依乱世轻依托，\n\n须学前贤隐姓名。大国未知何日静，旧山犹可入云耕。\n\n不如自此同归去，帆挂秋风一信程。"
        },
        {
            "标题": "赠李镡（镡自维扬遇乱，东入山中）",
            "作者": "杜荀鹤",
            "内容": "君行君文天合知，见君如此我兴悲。只残三口兵戈后，\n\n才到孤村雨雪时。著卧衣裳难办洗，旋求粮食莫供炊。\n\n地炉不暖柴枝湿，犹把蒙求授小儿。"
        },
        {
            "标题": "乱后再逢汪处士",
            "作者": "杜荀鹤",
            "内容": "如君真道者，乱世有闲情。每别不知处，见来长后生。\n\n药非因病服，酒不为愁倾。笑我于身苦，吟髭白数茎。"
        },
        {
            "标题": "乱后逢李昭象叙别",
            "作者": "杜荀鹤",
            "内容": "李生李生何所之，家山窣云胡不归。兵戈到处弄性命，\n\n礼乐向人生是非。却与野猿同橡坞，还将溪鸟共渔矶。\n\n也知不是男儿事，争奈时情贱布衣。"
        },
        {
            "标题": "乱后山居",
            "作者": "杜荀鹤",
            "内容": "从乱移家拟傍山，今来方办买山钱。九州有路休为客，\n\n百岁无愁即是仙。野叟并田锄暮雨，溪禽同石立寒烟。\n\n他人似我还应少，如此安贫亦荷天。"
        },
        {
            "标题": "宿栾城驿却寄常山张书记",
            "作者": "杜荀鹤",
            "内容": "一更更尽到三更，吟破离心句不成。\n\n数树秋风满庭月，忆君时复下阶行。"
        },
        {
            "标题": "旅感",
            "作者": "杜荀鹤",
            "内容": "白发根丛出，镊频愁不开。自怜空老去，谁信苦吟来。\n\n客路东西阔，家山早晚回。翻思钓鱼处，一雨一层苔。"
        },
        {
            "标题": "旅寓",
            "作者": "杜荀鹤",
            "内容": "暗算乡程隔数州，欲归无计泪空流。已违骨肉来时约，\n\n更束琴书何处游。画角引风吹断梦，垂杨和雨结成愁。\n\n去年今日还如此，似与青春有旧仇。"
        },
        {
            "标题": "旅寓书事",
            "作者": "杜荀鹤",
            "内容": "日日惊身事，凄凄欲断魂。时清不自立，发白傍谁门。\n\n中路残秋雨，空山一夜猿。公卿得见面，怀抱细难言。"
        },
        {
            "标题": "叙吟",
            "作者": "杜荀鹤",
            "内容": "多惭到处有诗名，转觉吟诗僻性成。度水却嫌船著岸，\n\n过山翻恨马贪程。如仇雪月年年景，似梦笙歌处处声。\n\n未合白头今已白，自知非为别愁生。"
        },
        {
            "标题": "秋宿栖贤寺怀友人",
            "作者": "杜荀鹤",
            "内容": "一宿三秋寺，闲忙与晓分。细泉山半落，孤客夜深闻。\n\n鹤去巢盛月，龙潜穴拥云。苦吟方见景，多恨不同君。"
        },
        {
            "标题": "自江西归九华",
            "作者": "杜荀鹤",
            "内容": "他乡终日忆吾乡，及到吾乡值乱荒。云外好山看不见，\n\n马头歧路去何忙。无衣织女桑犹小，阙食农夫麦未黄。\n\n许大乾坤吟未了，挥鞭回首出陵阳。"
        },
        {
            "标题": "秋晨有感",
            "作者": "杜荀鹤",
            "内容": "木叶落时节，旅人初梦惊。钟才枕上尽，事已眼前生。\n\n吟发不长黑，世交无久情。且将公道约，未忍便归耕。"
        },
        {
            "标题": "秋江雨夜逢诗友",
            "作者": "杜荀鹤",
            "内容": "故友别来三四载，新诗吟得百馀篇。\n\n夜来江上秋无月，恨不相逢在雪天。"
        },
        {
            "标题": "秋日卧病（一作秋日旅中）",
            "作者": "杜荀鹤",
            "内容": "浮世浮名能几何，致身流落向天涯。少年心壮轻为客，\n\n一日病来思在家。山顶老猿啼古木，渡头新雁下平沙。\n\n不堪吟罢西风起，黄叶满庭寒日斜。"
        },
        {
            "标题": "秋夕病中",
            "作者": "杜荀鹤",
            "内容": "坏屋不眠风雨夜，故园无信水云秋。\n\n病中枕上谁相问，一一蝉声槐树头。"
        },
        {
            "标题": "秋宿山馆",
            "作者": "杜荀鹤",
            "内容": "山馆坐待晓，夜长吟役神。斜风吹败叶，寒烛照愁人。\n\n蕴蓄天然性，浇讹世恶真。男儿出门志，不独为谋身。"
        },
        {
            "标题": "入关寄九华友人",
            "作者": "杜荀鹤",
            "内容": "坐床难稳露蝉新，便作东西马上身。醲酒却输耽睡客，\n\n好山翻对不吟人。无多志气禁离别，强半年光属苦辛。\n\n箧里篇章头上雪，未知谁恋杏园春。"
        },
        {
            "标题": "山寺老僧",
            "作者": "杜荀鹤",
            "内容": "草靸无尘心地闲，静随猿鸟过寒暄。\n\n眼昏齿落看经遍，却向僧中总不言。"
        },
        {
            "标题": "山中寄友人",
            "作者": "杜荀鹤",
            "内容": "深山多隙地，无力及耕桑。不是营生拙，都缘觅句忙。\n\n破窗风翳烛，穿屋月侵床。吾友应相笑，辛勤道未光。"
        },
        {
            "标题": "伤病马",
            "作者": "杜荀鹤",
            "内容": "此马堪怜力壮时，细匀行步恐尘知。骑来未省将鞭触，\n\n病后长教觅药医。顾主强抬和泪眼，就人轻刷带疮皮。\n\n只今筋骨浑全在，春暖莎青放未迟。"
        },
        {
            "标题": "伤硖石县病叟",
            "作者": "杜荀鹤",
            "内容": "无子无孙一病翁，将何筋力事耕农。\n\n官家不管蓬蒿地，须勒王租出此中。"
        },
        {
            "标题": "秋宿诗僧云英房因赠",
            "作者": "杜荀鹤",
            "内容": "贾岛怜无可，都缘数句诗。君虽是后辈，我谓过当时。\n\n溪浪和星动，松阴带鹤移。同吟到明坐，此道淡谁知。"
        },
        {
            "标题": "书事投所知",
            "作者": "杜荀鹤",
            "内容": "古陌寒风来去吹，马蹄尘旋上麻衣。虽然干禄无休意，\n\n争奈趋时不见机。诗思趁云从岳涌，乡心随雁绕湖飞。\n\n肯将骨肉轻离别，未遇人知未得归。"
        },
        {
            "标题": "泗上客思",
            "作者": "杜荀鹤",
            "内容": "痛饮复高歌，愁终不奈何。家山随日远，身事逐年多。\n\n没雁云横楚，兼蝉柳夹河。此心闲未得，到处被诗磨。"
        },
        {
            "标题": "送宾贡登第后归海东",
            "作者": "杜荀鹤",
            "内容": "归捷中华第，登船鬓未丝。直应天上桂，别有海东枝。\n\n国界波穷处，乡心日出时。西风送君去，莫虑到家迟。"
        },
        {
            "标题": "赠老僧",
            "作者": "杜荀鹤",
            "内容": "童子为僧今白首，暗锄心地种闲情。\n\n时将旧衲添新线，披坐披行过一生。"
        },
        {
            "标题": "赠老僧",
            "作者": "杜荀鹤",
            "内容": "众僧尊夏腊，灵岳遍曾登。度水手中杖，行山溪畔藤。\n\n心空默是印，眉白雪为棱。自得巡方道，栖禅老未能。"
        },
        {
            "标题": "送黄补阙南迁",
            "作者": "杜荀鹤",
            "内容": "得罪非天意，分明谪去身。一心贪谏主，开口不防人。\n\n自古有迁客，何朝无直臣。喧然公论在，难滞楚南春。"
        },
        {
            "标题": "送青阳李明府",
            "作者": "杜荀鹤",
            "内容": "善政无惭色，吟归似等闲。惟将六幅绢，写得九华山。\n\n求理头空白，离京债未还。仍闻猿与鹤，都在一船间。"
        },
        {
            "标题": "送人归淝上",
            "作者": "杜荀鹤",
            "内容": "巢湖春涨喻溪深，才过东关见故林。\n\n莫道南来总无利，水亭山寺二年吟。"
        },
        {
            "标题": "送人游江南",
            "作者": "杜荀鹤",
            "内容": "满酌劝君酒，劝君君莫辞。能禁几度别，即到白头时。\n\n晚岫无云蔽，春帆有燕随。男儿两行泪，不欲等闲垂。"
        },
        {
            "标题": "送人宰德清",
            "作者": "杜荀鹤",
            "内容": "乱世人多事，耕桑或失时。不闻宽赋敛，因此转流离。\n\n天意未如是，君心无自欺。能依四十字，可立德清碑。"
        },
        {
            "标题": "送人南游",
            "作者": "杜荀鹤",
            "内容": "凡游南国者，未有不蹉跎。到海路难尽，挂帆人更多。\n\n潮沙分象迹，花洞响蛮歌。纵有投文处，于君能几何。"
        },
        {
            "标题": "送僧归国清寺",
            "作者": "杜荀鹤",
            "内容": "吟送越僧归海涯，僧行浑不觉程赊。路沿山脚潮痕出，\n\n睡倚松根日色斜。撼锡度冈猿抱树，挈瓶盛浪鹭翘沙。\n\n到参禅后知无事，看引秋泉灌藕花。"
        },
        {
            "标题": "送舍弟",
            "作者": "杜荀鹤",
            "内容": "我受羁栖惯，客情方细知。好看前路事，不比在家时。\n\n勉汝言须记，闻人善即师。旅中无废业，时作一篇诗。"
        },
        {
            "标题": "赠友人罢举赴交趾辟命",
            "作者": "杜荀鹤",
            "内容": "罢却名场拟入秦，南行无罪似流人。纵经商岭非驰驿，\n\n须过长沙吊逐臣。舶载海奴镮硾耳，象驼蛮女彩缠身。\n\n如何待取丹霄桂，别赴嘉招作上宾。"
        },
        {
            "标题": "送韦书记归京（座主侍郎同举）",
            "作者": "杜荀鹤",
            "内容": "韦杜相逢眼自明，事连恩地倍牵情。闻归帝里愁攀送，\n\n知到师门话姓名。朝客半修前辈礼，古人多重晚年荣。\n\n从来有泪非无泪，未似今朝泪满缨。"
        },
        {
            "标题": "送吴蜕下第入蜀",
            "作者": "杜荀鹤",
            "内容": "下第言之蜀，那愁举别杯。难兄方在幕，上相复怜才。\n\n鸟径盘春霭，龙湫发夜雷。临邛无久恋，高桂待君回。"
        },
        {
            "标题": "送项山人归天台",
            "作者": "杜荀鹤",
            "内容": "因话天台归思生，布囊藤杖笑离城。不教日月拘身事，\n\n自与烟萝结野情。龙镇古潭云色黑，露淋秋桧鹤声清。\n\n此中是处堪终隐，何要世人知姓名。"
        },
        {
            "标题": "送姚庭珪",
            "作者": "杜荀鹤",
            "内容": "脱衣将换酒，对酌话何之。雨后秋萧索，天涯晚别离。\n\n人生无此恨，鬓色不成丝。未得重相见，看君马上诗。"
        },
        {
            "标题": "江上送韦彖先辈",
            "作者": "杜荀鹤",
            "内容": "不易为离抱，江天即见鸿。暮帆何处落，凉月与谁同。\n\n木叶新霜后，渔灯夜浪中。时难慎行止，吾道利于穷。"
        },
        {
            "标题": "送友人入关",
            "作者": "杜荀鹤",
            "内容": "此去青云莫更疑，出人才行足人知。况当朝野搜贤日，\n\n正是孤寒取士时。仙岛烟霞通鹤信，早春雷雨与龙期。\n\n我今不得同君去，两鬓霜欺桂一枝。"
        },
        {
            "标题": "赠友人罢举赴辟命",
            "作者": "杜荀鹤",
            "内容": "连天一水浸吴东，十幅帆飞二月风。好景采抛诗句里，\n\n别愁驱入酒杯中。渔依岸柳眠圆影，鸟傍岩花戏暖红。\n\n不是桂枝终不得，自缘年少好从戎。"
        },
        {
            "标题": "送友人游南海",
            "作者": "杜荀鹤",
            "内容": "南海南边路，君游只为贫。山川多少地，郡邑几何人。\n\n花鸟名皆别，寒暄气不均。相期早晚见，莫待瘴侵身。"
        },
        {
            "标题": "送友人宰浔阳",
            "作者": "杜荀鹤",
            "内容": "高兴那言去路长，非君不解爱浔阳。有时猿鸟来公署，\n\n到处烟霞是道乡。钓艇满江鱼贱菜，纸窑连岳楮多桑。\n\n陶潜旧隐依稀在，好继高踪结草堂。"
        },
        {
            "标题": "送友人牧江州",
            "作者": "杜荀鹤",
            "内容": "本国兵戈后，难官在此时。远分天子命，深要使君知。\n\n但遂生灵愿，当应雨露随。江山胜他郡，闲赋庾楼诗。"
        },
        {
            "标题": "送紫阳僧归庐岳旧寺",
            "作者": "杜荀鹤",
            "内容": "紫衣明主赠，归寺感先师。受业恩难报，开堂影不知。\n\n松风欹枕夜，山雪下楼时。此际无人会，微吟复敛眉。"
        },
        {
            "标题": "宿东林寺题愿公院",
            "作者": "杜荀鹤",
            "内容": "古寺沈沈僧未眠，支颐将客说闲缘。一溪月色非尘世，\n\n满洞松声似雨天。檐底水涵抄律烛，窗间风引煮茶烟。\n\n无由住得吟相伴，心系青云十五年。"
        },
        {
            "标题": "题花木障",
            "作者": "杜荀鹤",
            "内容": "不假东风次第吹，笔匀春色一枝枝。\n\n由来画看胜栽看，免见朝开暮落时。"
        },
        {
            "标题": "题江山寺",
            "作者": "杜荀鹤",
            "内容": "江上山头寺，景留吟客船。遍游销一日，重到是何年。\n\n沙鸟多翘足，岩僧半露肩。为诗我语涩，喜此得终篇。"
        },
        {
            "标题": "题江寺禅和",
            "作者": "杜荀鹤",
            "内容": "江寺禅僧似悟禅，坏衣芒履住茅轩。懒求施主修真像，\n\n翻说经文是妄言。出浦钓船惊宿雁，伐岩樵斧迸寒猿。\n\n行人莫问师宗旨，眼不浮华耳不喧。"
        },
        {
            "标题": "题觉禅和",
            "作者": "杜荀鹤",
            "内容": "少见修行得似师，茅堂佛像亦随时。禅衣衲后云藏线，\n\n夏腊高来雪印眉。耕地诫侵连冢土。伐薪教护带巢枝。\n\n有时问着经中事，却道山僧总不知。"
        },
        {
            "标题": "题会上人院",
            "作者": "杜荀鹤",
            "内容": "鼓角城中寺，师居日得闲。必能行大道，何用在深山。\n\n破衲新添线，空门夜不关。心知与眼见，终取到无间。"
        },
        {
            "标题": "题开元寺门阁",
            "作者": "杜荀鹤",
            "内容": "一登高阁眺清秋，满目风光尽胜游。何处画桡寻绿水，\n\n几家鸣笛咽红楼。云山已老应长在，岁月如波只暗流。\n\n唯有禅居离尘俗，了无荣辱挂心头。"
        },
        {
            "标题": "题庐岳刘处士草堂",
            "作者": "杜荀鹤",
            "内容": "仙境闲寻采药翁，草堂留话一宵同。若看山下云深处，\n\n直是人间路不通。泉领藕花来洞口，月将松影过溪东。\n\n求名心在闲难遂，明日马蹄尘土中。"
        },
        {
            "标题": "题田翁家",
            "作者": "杜荀鹤",
            "内容": "田翁真快活，婚嫁不离村。州县供输罢，追随鼓笛喧。\n\n盘飧同老少，家计共田园。自说身无事，应官有子孙。"
        },
        {
            "标题": "题汪明府山居",
            "作者": "杜荀鹤",
            "内容": "不似当官只似闲，野情终日不离山。方知薄宦难拘束，\n\n多与高人作往还。牛笛漫吹烟雨里，稻苗平入水云间。\n\n羡君公退归欹枕，免向他门厚客颜。"
        },
        {
            "标题": "题岳麓寺",
            "作者": "杜荀鹤",
            "内容": "一簇楚江山，江山胜此难。觅人来画取，到处得吟看。\n\n鹤隐松声尽，鱼沈槛影寒。自知心未了，闲话亦多端。"
        },
        {
            "标题": "题著禅师",
            "作者": "杜荀鹤",
            "内容": "大道本无幻，常情自有魔。人皆迷著此，师独悟如何。\n\n为岳开窗阔，因虫长草多。说空空说得，空得到维摩。"
        },
        {
            "标题": "题宗上人旧院",
            "作者": "杜荀鹤",
            "内容": "此院重来事事乖，半欹茅屋草侵阶。啄生鸦忆啼松枿。\n\n接果猿思啸石崖。壁上尘粘蒲叶扇，床前苔烂笋皮鞋。\n\n分明记得谈空日，不向秋风更怆怀。"
        },
        {
            "标题": "维扬春日再遇孙侍御",
            "作者": "杜荀鹤",
            "内容": "本为荣家不为身，读书谁料转家贫。三年行却千山路，\n\n两地思归一主人。络岸柳丝悬细雨，绣田花朵弄残春。\n\n多情御史应嗟见，未上青云白发新。"
        },
        {
            "标题": "投李大夫",
            "作者": "杜荀鹤",
            "内容": "自小僻于诗，篇篇恨不奇。苦吟无暇日，华发有多时。\n\n进取门难见，升沈命未知。秋风夜来急，还恐到京迟。"
        },
        {
            "标题": "下第投所知",
            "作者": "杜荀鹤",
            "内容": "若以名场内，谁无一轴诗。纵饶生白发，岂敢怨明时。\n\n知己虽然切，春官未必私。宁教读书眼，不有看花期。"
        },
        {
            "标题": "下第投所知",
            "作者": "杜荀鹤",
            "内容": "落第愁生晓鼓初，地寒才薄欲何如。不辞更写公卿卷，\n\n却是难修骨肉书。御苑早莺啼暖树，钓乡春水浸贫居。\n\n拟离门馆东归去，又恐重来事转疏。"
        },
        {
            "标题": "投江上崔尚书",
            "作者": "杜荀鹤",
            "内容": "此生何路出尘埃，犹把中才谒上才。闭户十年专笔砚，\n\n仰天无处认梯媒。马前霜叶催归去，枕上边鸿唤觉来。\n\n若许登门换鬐鬣，必应辛苦事风雷。"
        },
        {
            "标题": "途中春",
            "作者": "杜荀鹤",
            "内容": "年光身事旋成空，毕竟何门遇至公。人世鹤归双鬓上，\n\n客程蛇绕乱山中。牧童向日眠春草，渔父隈岩避晚风。\n\n一醉未醒花又落，故乡回首楚关东。"
        },
        {
            "标题": "途中春",
            "作者": "杜荀鹤",
            "内容": "马上览春色，丈夫惭泪垂。一生看却老，五字未逢知。\n\n酒力不能久，愁根无可医。明年到今日，公道与谁期。"
        },
        {
            "标题": "投郑先辈",
            "作者": "杜荀鹤",
            "内容": "匣中长剑未酬恩，不遇男儿不合论。闷向酒杯吞日月，\n\n闲将诗句问乾坤。宁辞马足劳关路，肯为渔竿忆水村。\n\n两鬓欲斑三百首，更教装写傍谁门。"
        },
        {
            "标题": "途中有作",
            "作者": "杜荀鹤",
            "内容": "无论南北与西东，名利牵人处处同。枕上事仍多马上，\n\n山中心更甚关中。川原晚结阴沈气，草树秋生索漠风。\n\n百岁此身如且健，大家闲作卧云翁。"
        },
        {
            "标题": "依韵次同年张曙先辈见寄之什",
            "作者": "杜荀鹤",
            "内容": "天上诗名天下传，引来齐列玉皇前。大仙录后头无雪，\n\n至药成来灶绝烟。笑蹑紫云金作阙，梦抛尘世铁为船。\n\n九华山叟惊凡骨，同到蓬莱岂偶然。"
        },
        {
            "标题": "晚春寄同年张曙先辈",
            "作者": "杜荀鹤",
            "内容": "莫将时态破天真，只合高歌醉过春。易落好花三个月，\n\n难留浮世百年身。无金润屋浑闲事，有酒扶头是了人。\n\n恩地未酬闲未得，一回醒话一沾巾。"
        },
        {
            "标题": "维扬冬末寄幕中二从事",
            "作者": "杜荀鹤",
            "内容": "闻道长溪尉，相留一馆闲。□□□□□，尚隔几重山。\n\n为旅春风外，怀人夜雨间。年来疏览镜，怕见减朱颜。"
        },
        {
            "标题": "维扬逢诗友张乔",
            "作者": "杜荀鹤",
            "内容": "天下方多事，逢君得话诗。直应吾道在，未觉国风衰。\n\n生计吟消日，人情醉过时。雅篇三百首，留作后来师。"
        },
        {
            "标题": "赠溧水崔少府",
            "作者": "杜荀鹤",
            "内容": "庭户萧条燕雀喧，日高窗下枕书眠。只闻留客教沽酒，\n\n未省逢人说料钱。洞口礼星披鹤氅，溪头吟月上渔船。\n\n九华山叟心相许，不计官卑赠一篇。"
        },
        {
            "标题": "戏题王处士书斋",
            "作者": "杜荀鹤",
            "内容": "先生高兴似樵渔，水鸟山猿一处居。石径可行苔色厚，\n\n钓竿时斫竹丛疏。欺春只爱和醅酒，讳老犹看夹注书。\n\n莫道无金空有寿，有金无寿欲何如。"
        },
        {
            "标题": "戏赠渔家",
            "作者": "杜荀鹤",
            "内容": "见君生计羡君闲，求食求衣有底难。养一箔蚕供钓线，\n\n种千茎竹作渔竿。葫芦杓酌春浓酒，舴艋舟流夜涨滩。\n\n却笑侬家最辛苦，听蝉鞭马入长安。"
        },
        {
            "标题": "下第东归将及故园有作",
            "作者": "杜荀鹤",
            "内容": "平生操立有天知，何事谋身与志违。上国献诗还不遇，\n\n故园经乱又空归。山城欲暮人烟敛，江月初寒钓艇归。\n\n且把风寒作闲事，懒能和泪拜庭闱。"
        },
        {
            "标题": "夏日登友人书斋林亭",
            "作者": "杜荀鹤",
            "内容": "暑天长似秋天冷，带郭林亭画不如。蝉噪槛前遮日竹，\n\n鹭窥池面弄萍鱼。抛山野客横琴醉，种药家僮踏雪锄。\n\n众惜君才堪上第，莫因居此与名疏。"
        },
        {
            "标题": "下第出关投郑拾遗",
            "作者": "杜荀鹤",
            "内容": "丹霄桂有枝，未折未为迟。况是孤寒士，兼行苦涩诗。\n\n杏园人醉日，关路独归时。更卜深知意，将来拟荐谁。"
        },
        {
            "标题": "下第东归道中作",
            "作者": "杜荀鹤",
            "内容": "一回落第一宁亲，多是途中过却春。心火不销双鬓雪，\n\n眼泉难濯满衣尘。苦吟风月唯添病，遍识公卿未免贫。\n\n马壮金多有官者，荣归却笑读书人。"
        },
        {
            "标题": "闲居即事",
            "作者": "杜荀鹤",
            "内容": "形觉清羸道觉肥，竹门前径静相宜。一壶村酒无求处，\n\n数朵庭花见落时。章句偶为前辈许，话言多被俗人疑。\n\n一枝仙桂如攀得，只此山前是老期。"
        },
        {
            "标题": "献长沙王侍郎",
            "作者": "杜荀鹤",
            "内容": "文星渐见射台星，皆仰为霖沃众情。天泽逼来逢圣主，\n\n辞林盛去得书生。云妆岳色供吟景，月浩湘流递政声。\n\n美化事多难讽诵，未如耕钓口分明。"
        },
        {
            "标题": "献钱塘县罗著作判官",
            "作者": "杜荀鹤",
            "内容": "还乡夫子遇贤侯，抚字情知不自由。莫把一名专懊恼，\n\n放教双眼绝冤仇。猩袍懒著辞公宴，鹤氅闲披访道流。\n\n犹有九华知己在，羡君高卧早回头。"
        },
        {
            "标题": "湘中秋日呈所知",
            "作者": "杜荀鹤",
            "内容": "四海无寸土，一生惟苦吟。虚垂异乡泪，不滴别人心。\n\n雨色凋湘树，滩声下塞禽。求归归未得，不是掷光阴。"
        },
        {
            "标题": "湘江秋夕",
            "作者": "杜荀鹤",
            "内容": "三湘月色三湘水，浸骨寒光似练铺。\n\n一夜塞鸿来不住，故乡书信半年无。"
        },
        {
            "标题": "塞上",
            "作者": "杜荀鹤",
            "内容": "旌旗鬣鬣汉将军，闲出巡边帝命新。沙塞旋收饶帐幕，\n\n犬戎时杀少烟尘。冰河夜渡偷来马，雪岭朝飞猎去人。\n\n独作书生疑不稳，软弓轻剑也随身。"
        },
        {
            "标题": "赠休粮僧",
            "作者": "杜荀鹤",
            "内容": "自言因病学休粮，本意非求不死方。徒有至人传道术，\n\n更无斋客到禅房。雨中林鸟归巢晚，霜后岩猿拾橡忙。\n\n争似吾师无一事，稳披云衲坐藤床。"
        },
        {
            "标题": "宿村舍",
            "作者": "杜荀鹤",
            "内容": "野人于我有何情，半掩柴门向月明。\n\n深夜欲眠眠未著，一丛寒木一猿声。"
        },
        {
            "标题": "雪中别诗友",
            "作者": "杜荀鹤",
            "内容": "酒寒无小户，请满酌行杯。若待雪消去，自然春到来。\n\n出城人迹少，向暮鸟声哀。未遇应关命，侯门处处开。"
        },
        {
            "标题": "友人赠舍弟依韵戏和",
            "作者": "杜荀鹤",
            "内容": "吾家此弟有何知，多愧君开道业基。不觉裹头成大汉，\n\n昨来竹马作童儿。还缘世遇兵戈闹，只恐身修礼乐迟。\n\n及见和诗诗自好，eh公不到更何时。"
        },
        {
            "标题": "御沟柳",
            "作者": "杜荀鹤",
            "内容": "律到御沟春，沟边柳色新。细笼穿禁水，轻拂入朝人。\n\n日近韶光早，天低圣泽匀。谷莺栖未稳，宫女画难真。\n\n楚国空摇浪，隋堤暗惹尘。如何帝城里，先得覆龙津。\n"
        },
        {
            "标题": "赠崔道士",
            "作者": "杜荀鹤",
            "内容": "四海兵戈无静处，人家废业望烽烟。\n\n九华道士浑如梦，犹向尊前笑揭天。"
        },
        {
            "标题": "赠秋浦张明府",
            "作者": "杜荀鹤",
            "内容": "君为秋浦三年宰，万虑关心两鬓知。人事旋生当路县，\n\n吏才难展用兵时。农夫背上题军号，贾客船头插战旗。\n\n他日亲知问官况，但教吟取杜家诗。"
        },
        {
            "标题": "赠张员外儿",
            "作者": "杜荀鹤",
            "内容": "张公一子才三岁，闻客吟声便出来。唤物舌头犹未稳，\n\n诵诗心孔迥然开。天生便是成家庆，年长终为间世才。\n\n月里桂枝知有分，不劳诸丈作梯媒。"
        },
        {
            "标题": "赠秋浦金明府长",
            "作者": "杜荀鹤",
            "内容": "倚郭难为宰，非君即有私。惟凭野老口，不立政声碑。\n\n苦甚求名日，贫于未选时。溪山竟如此，利得且吟诗。"
        },
        {
            "标题": "赠元上人",
            "作者": "杜荀鹤",
            "内容": "多少僧中僧行高，偈成流落遍僧抄。经窗月静滩声到，\n\n石径人稀藓色交。垂露竹粘蝉落壳，窣云松载鹤栖巢。\n\n煮茶童子闲胜我，犹得依时把磬敲。"
        },
        {
            "标题": "赠李蒙叟",
            "作者": "杜荀鹤",
            "内容": "在我成何事，逢君更劝吟。纵饶不得力，犹胜别劳心。\n\n凡事有兴废，诗名无古今。百年能几日，忍不惜光阴。"
        },
        {
            "标题": "赠临上人",
            "作者": "杜荀鹤",
            "内容": "不计禅兼律，终须入悟门。解空非有自，所得是无言。\n\n眼豁浮生梦，心澄大道源。今来习师者，多锁教中猿。"
        },
        {
            "标题": "赠聂尊师",
            "作者": "杜荀鹤",
            "内容": "诗道将仙分，求之不可求。非关从小学，应是数生修。\n\n蟾桂云梯折，鳌山鹤驾游。他年两成事，堪喜是邻州。"
        },
        {
            "标题": "赠庐岳隐者",
            "作者": "杜荀鹤",
            "内容": "自见来如此，未尝离洞门。结茅遮雨雪，采药给晨昏。\n\n古树藤缠杀，春泉鹿过浑。悠悠无一事，不似属乾坤。"
        },
        {
            "标题": "赠宣城麋明府",
            "作者": "杜荀鹤",
            "内容": "天下为官者，无君一轴诗。数联同我得，当代遇谁知。\n\n年齿吟将老，生涯说可悲。何当抛手板，邻隐过危时。"
        },
        {
            "标题": "长安冬日",
            "作者": "杜荀鹤",
            "内容": "近腊饶风雪，闲房冻坐时。书生教到此，天意转难知。\n\n吟苦猿三叫，形枯柏一枝。还应公道在，未忍与山期。"
        },
        {
            "标题": "长安春感",
            "作者": "杜荀鹤",
            "内容": "出京无计住京难，深入东风转索然。满眼有花寒食下，\n\n一家无信楚江边。此时晴景愁于雨，是处莺声苦却蝉。\n\n公道算来终达去，更从今日望明年。"
        },
        {
            "标题": "长林山中闻贼退寄孟明府",
            "作者": "杜荀鹤",
            "内容": "一县今如此，残民数不多。也知贤宰切，争奈乱兵何。\n\n皆自干戈达，咸思雨露和。应怜住山者，头白未登科。"
        },
        {
            "标题": "浙中逢诗友",
            "作者": "杜荀鹤",
            "内容": "到处有同人，多为赋与文。诗中难得友，湖畔喜逢君。\n\n冻把城根雪，风开岳面云。苦吟吟不足，争忍话离群。"
        },
        {
            "标题": "舟行即事",
            "作者": "杜荀鹤",
            "内容": "年少髭须雪欲侵，别家三日几般心。朝随贾客忧风色，\n\n夜逐渔翁宿苇林。秋水鹭飞红蓼晚，暮山猿叫白云深。\n\n重阳酒熟茱萸紫，却向江头倚棹吟。"
        }
    ],
    "对话内容": [
        {
            "Dialogue": "{\n    角色名:翰林学士 \n    动作:(微微颔首，神情凝重)\n    讲话:杜荀鹤先生，今日朝政纷扰，诸事皆需谨慎，然则我心中有一疑惑，关于当前重税之事，您以为当如何处理，以免百姓怨声载道？\n}\n{\n    角色名:杜荀鹤 \n    动作:(手指轻轻敲击桌面，眼神坚定)\n    讲话:在下愚以为，重税之事乃是害民之根本，若以苛捐杂税相逼，必将激起百姓的不满，民心若失，则国亦难保。陛下虽欲多取之于民，以充国库，但若不顾民生，恐怕反而使得国政愈加动荡，民众生计堪忧，唯有减轻税负，方可安抚人心，长远之计，须以民为本，方能稳固国家根基。然则，臣愿与诸位同僚共商良策，保国安民，方为上策。\n}"
        },
        {
            "Dialogue": "{\n    角色名:李白 \n    动作:(微微侧身，目光闪烁)\n    讲话:杜兄，今日山水相伴，诗酒共酌，不知您有何新作，愿与我共吟？\n}\n{\n    角色名:杜荀鹤 \n    动作:(微微一笑，举起酒杯)\n    讲话:李兄所言极是，今我恰有一首《春宫怨》愿与君共赏，诗中言道：“早被婵娟误，欲妆临镜慵。承恩不在貌，教妾若为容。”此乃我对美人情怀的无奈与思索，情感流转，似水般柔软，愿李兄以豪放之词相应，抒发心中之感，二人共此良宵，岂不快哉？\n}"
        },
        {
            "Dialogue": "{\n    角色名:杜甫 \n    动作:(翻阅信纸，神色平和)\n    讲话:杜兄近来安好否？我近日读到您新作《泾溪》，不禁思绪万千，唯愿与您共品诗文，分享彼此的创作之心得。您可否告知我更多，笔者所思之深处？\n}\n{\n    角色名:杜荀鹤 \n    动作:(握笔沉思，嘴角微扬)\n    讲话:杜甫兄，此信如沐春风，令我倍感欣慰。近来我虽身处官场，然心中对诗歌的热爱不减，特将新作《泾溪》附上，诗中写道：“泾溪石险人兢慎，终岁不闻倾覆人。”此乃对人世无常的一番感慨，愿与您共勉，互相指点，诗歌之路，携手同行。愿我俩能在诗文之中，探讨人生百态，情谊长存，岂不美哉？\n}"
        },
        {
            "Dialogue": "{\n    角色名:村民 \n    动作:(面露期待，眼神炯炯)\n    讲话:杜先生，您归来之际，村中小儿皆期待向您请教，您当传授我们诗词之道，如何写出动人的诗篇？\n}\n{\n    角色名:杜荀鹤 \n    动作:(微微一笑，展颜而语)\n    讲话:诸位乡亲，见尔等热情，心中甚是欣慰。诗词之道乃是心灵与自然的对话，灵感自然而生，非刻意强求。然则，写诗需有真情实感，方能感动读者。若与天地万物相通，便能觉察到那份细腻之美，正如小儿子们所言，诗中应有春日的温暖、秋日的凄凉，愿我教你们以心感物，共同领悟诗词之美，岂不快哉？\n}"
        },
        {
            "Dialogue": "{\n    角色名:王凝 \n    动作:(点头微笑，神态认真)\n    讲话:杜先生，您作为节度使判官，必是对地方治理有独到见解，今我欲加强税收管理，不知您对此有何高见？\n}\n{\n    角色名:杜荀鹤 \n    动作:(手掌轻触桌面，眉宇间透出沉思)\n    讲话:王先生，关于税收之事，臣以为，急于求成，恐将百姓生计置于水深火热之中，税收虽为国之根本，然若过度征收，民众必生怨恨，反而无益于长治久安。应当本着“以民为本”的原则，仔细斟酌，量入为出，唯有如此，方能得到民心，国之根基方得稳固。愿与王先生共议之，以期找到更加合适的治理之道。\n}"
        },
        {
            "Dialogue": "{\n    角色名:方干 \n    动作:(微微颔首，神情期待)\n    讲话:杜兄，今日山水间，您可分享对秋景的感悟，或许我也能有所启发，增添诗作之灵感？\n}\n{\n    角色名:杜荀鹤 \n    动作:(抬头望向远方，语气柔和)\n    讲话:方兄所言极是，此时秋日渐深，山水环绕，正是诗意盎然之时。今我有一首诗，称之《山中寡妇》，诗中写道：“夫因兵死守蓬茅，麻苎衣衫鬓发焦。”此乃对社会疾苦的深切关注，愿与方兄共议，寄情于诗，以此唤起世人对百姓苦难的关注，携手共创美好之明天，才不负此良辰美景。\n}"
        },
        {
            "Dialogue": "{\n    角色名:韦庄 \n    动作:(轻轻展开信纸，目光柔和)\n    讲话:杜兄，近日我寄上诗作，您可否告知我您的看法？我期待着您对我文字的真知灼见。\n}\n{\n    角色名:杜荀鹤 \n    动作:(握笔思索，微微颔首)\n    讲话:韦兄来信如沐春风，令我心中欢喜。我已细读您所寄之诗，字里行间透出对生活的深切感悟，令我倍感亲切。今我亦将新作《再经胡城县》附上，诗中写道：“去岁曾经此县城，县民无口不冤声。”透出我对民生之忧虑，愿以此交流诗意，共同探讨社会问题，期盼未来能携手共进，助力苍生之安宁，岂不美哉？\n}"
        },
        {
            "Dialogue": "{\n    角色名:家人 \n    动作:(围坐一处，神情温馨)\n    讲话:杜兄在外为官，名声日隆，然不知您身体可安？在诗文上成就斐然，家人倍感自豪，却也惧外边风雨，您何以自处？\n}\n}\n{\n    角色名:杜荀鹤 \n    动作:(微微一笑，目光温柔)\n    讲话:家人所言，我心中倍感温暖。外界虽有纷扰，然我始终牢记诗文之道，心中有火，便不惧凛冬。然则，身处官场，常有压力，然我仍愿以诗歌为伴，抒发心中所思，寄情于笔端，而家人的牵挂，正是我前行的动力。愿我们一家人常相聚，共诉心声，温馨相伴，岂不快哉？\n}"
        },
        {
            "Dialogue": "{\n    角色名:文人 \n    动作:(环顾四周，神情专注)\n    讲话:杜兄，今日在翰林院内，关于《唐风集》的编撰工作，您以为何种风格更能体现唐代之美？\n}\n}\n{\n    角色名:杜荀鹤 \n    动作:(指点书卷，眼神坚定)\n    讲话:诸位兄台，关于《唐风集》之编撰，须以唐代之繁荣与风采为核心，展现唐风之韵味，令后世铭记。应当融汇百家之长，兼容并蓄，展现唐诗的多样性与深邃，唯有如此，方能使后人感受到唐代之风貌，才不负此书之名。愿我与诸位同僚共商良策，开创唐风之新篇，岂不美哉？\n}"
        },
        {
            "Dialogue": "{\n    角色名:刘得仁 \n    动作:(眼中闪烁，微微一笑)\n    讲话:杜兄，今日在此茶馆中，您可否呈上新作，令我一睹为快？\n}\n}\n{\n    角色名:杜荀鹤 \n    动作:(微微一笑，举杯相邀)\n    讲话:刘兄所言甚是，我亦有新作欲与君共赏。今我朗诵《送人游吴》之句，语中写道：“烟笼寒水月笼沙，夜泊秦淮近酒家。”此诗描绘了游子的孤寂与思乡之情，愿与刘兄共品此中之味，二人对酌，畅谈诗词，岂不快哉？\n}"
        }
    ]
}