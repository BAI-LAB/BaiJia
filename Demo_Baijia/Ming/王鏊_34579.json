{
    "基本信息": {
        "姓名": "王鏊",
        "性别": "男",
        "出生年份": "1450",
        "死亡年份": "1524",
        "享年": "75",
        "朝代": "明",
        "家庭区分": "未详"
    },
    "亲属关系": [
        "王鏊的父是王琬",
        "王鏊的弟是王铨",
        "王鏊的子是王延",
        "王鏊的子是王延陵",
        "王鏊的子是王延索",
        "王鏊的六世孙;昆孙是王武",
        "王鏊的曾祖是王伯瑛",
        "王鏊的祖父是王惟道",
        "王鏊的父是王朝用",
        "王鏊的母是叶氏(王鏊母)",
        "王鏊的妻子是吴氏(王鏊妻)",
        "王鏊的兄是王铭",
        "王鏊的弟是王𨱇",
        "王鏊的曾祖是王伯英",
        "王鏊的子是王延昭",
        "王鏊的子是王延诘",
        "王鏊的子是王延喆"
    ],
    "其他关系": [
        "王鏊同年友的对象是宗钺",
        "王鏊同年友的对象是陈澜",
        "王鏊为陆粲之门人",
        "王鏊为徐缙之门人",
        "王鏊为陈音之学生",
        "王鏊为吴宽所著书作序",
        "王鏊为吴宽所著书作序",
        "王鏊为谭渊所著书作序",
        "王鏊为吴讷所著书作序",
        "王鏊为刘机所著书作序",
        "王鏊为席书所著书作序",
        "王鏊为邵寳所著书作序",
        "王鏊为皇甫仲和所著书作序",
        "王鏊为唐锦所著书作序",
        "王鏊为倪玑所著书作序",
        "王鏊为徐源所著书作序",
        "王鏊为郭经所著书作序",
        "王鏊为张奎所著书作序",
        "王鏊为黄𬀩所著书作序",
        "王鏊书序由霍韬所作",
        "王鏊墓志铭由邵宝所作",
        "王鏊为徐震作墓志铭",
        "王鏊为沈周作墓志铭",
        "王鏊为王恕作墓志铭",
        "王鏊为刘戬作墓志铭",
        "王鏊为刘戬作墓志铭",
        "王鏊为夏时正作墓志铭",
        "王鏊为姜昂作墓志铭",
        "王鏊为闵珪作墓志铭",
        "王鏊为闵珪作墓志铭",
        "王鏊为朱文作墓志铭",
        "王鏊为沈林作墓志铭",
        "王鏊为沈晖作墓志铭",
        "王鏊为林元甫作墓志铭",
        "王鏊为徐源作墓志铭",
        "王鏊为张翥作墓志铭",
        "王鏊为张黼作墓志铭",
        "王鏊为陈琦作墓志铭",
        "王鏊为陈璚作墓志铭",
        "王鏊为贺元忠作墓志铭",
        "王鏊为程材作墓志铭",
        "王鏊为靳贵作墓志铭",
        "王鏊为靳贵作墓志铭",
        "王鏊为赵宽作墓志铭",
        "王鏊为谈伦作墓志铭",
        "王鏊为王苹所著书作跋",
        "王鏊为刘缨作字说、名述",
        "王鏊传记作者为王守仁",
        "王鏊传记作者为王守仁",
        "王鏊传记作者为文征明",
        "王鏊为黄如金作传",
        "王鏊为姚广孝作传",
        "王鏊为杨翥作传",
        "王鏊为陈音作传",
        "王鏊为吴鋆作传",
        "王鏊为金问作传",
        "王鏊为施凤作传",
        "王鏊为俞士悦作传",
        "王鏊为张颐作传",
        "王鏊为夏原吉作传",
        "王鏊为吴宽作祭文",
        "王鏊为彭华作祭文",
        "王鏊为陈音作祭文",
        "王鏊为靳贵作祭文",
        "王鏊为靳贵作祭文",
        "王鏊为郑环作祭文",
        "王鏊祭文由陆粲所作",
        "王鏊祭文由王同祖所作",
        "王鏊祭文由祝允明所作",
        "王鏊为吴宽之书、画作跋",
        "王鏊为沈周之书、画作跋",
        "王鏊为文森作庙碑记",
        "王鏊为陈祚作庙碑记",
        "王鏊为李瀚作庙碑记",
        "王鏊为姜文魁作庙碑记",
        "王鏊为刘戬作临别赠言(送别诗、序)",
        "王鏊为林瀚作临别赠言(送别诗、序)",
        "王鏊为姜昂作临别赠言(送别诗、序)",
        "王鏊为姜昂作临别赠言(送别诗、序)",
        "王鏊为刘丙作临别赠言(送别诗、序)",
        "王鏊为刘大夏作临别赠言(送别诗、序)",
        "王鏊为刘大夏作临别赠言(送别诗、序)",
        "王鏊为刘春作临别赠言(送别诗、序)",
        "王鏊为毛纪作临别赠言(送别诗、序)",
        "王鏊为梁储作临别赠言(送别诗、序)",
        "王鏊为王嵩作临别赠言(送别诗、序)",
        "王鏊为宗钺作临别赠言(送别诗、序)",
        "王鏊为徐源作临别赠言(送别诗、序)",
        "王鏊为陈述作临别赠言(送别诗、序)",
        "王鏊为刘杲作临别赠言(送别诗、序)",
        "王鏊为刘震作临别赠言(送别诗、序)",
        "王鏊为陆简作哀辞",
        "王鏊为滕谧之家谱作序",
        "王鏊为顾佐作神道碑",
        "王鏊为张元祯作神道碑",
        "王鏊为王倬作神道碑",
        "王鏊为白圻作神道碑",
        "王鏊为朱𬤊鋢作神道碑",
        "王鏊为黎福作神道碑",
        "王鏊为薛远作神道碑",
        "王鏊为李承箕作墓表",
        "王鏊为李承芳作墓表",
        "王鏊为吴凯作墓表",
        "王鏊为吴凯作墓表",
        "王鏊为沈杰作墓表",
        "王鏊为沈杰作墓表",
        "王鏊为吴纶作墓表",
        "王鏊为俞荩作墓表",
        "王鏊为唐瑜作墓表",
        "王鏊为张弼作墓表",
        "王鏊为陈恺作墓表",
        "王鏊为盛俌作墓表",
        "王鏊为赵同鲁作墓表",
        "王鏊为倪岳作行状",
        "王鏊为傅瀚作行状",
        "王鏊为傅瀚作行状",
        "王鏊为白昂作行状",
        "王鏊为吴宽作画赞(画像记)",
        "王鏊为杨守阯作画赞(画像记)",
        "王鏊致书林俊",
        "王鏊致书林俊",
        "王鏊致书韩文",
        "王鏊致书陆完",
        "王鏊致书李充嗣",
        "王鏊致书李充嗣",
        "王鏊致书王德溢",
        "王鏊被致书由李东阳",
        "王鏊被致书由杨廉",
        "王鏊答谢迁书",
        "王鏊答王恕书",
        "王鏊答李充嗣书",
        "王鏊答尹旻书",
        "王鏊答邵寳书",
        "王鏊答邵寳书",
        "王鏊收到谢铎的答书",
        "王鏊赠诗、文的对象是林瀚",
        "王鏊赠诗、文的对象是林瀚",
        "王鏊赠诗、文的对象是王和",
        "王鏊赠诗、文的对象是毛珵",
        "王鏊赠诗、文的对象是毛珵",
        "王鏊赠诗、文的对象是毛珵",
        "王鏊赠诗、文的对象是伍希渊",
        "王鏊赠诗、文的对象是马璁",
        "王鏊赠诗、文的对象是徐缙",
        "王鏊赠诗、文的对象是徐琼",
        "王鏊赠诗、文的对象是谢绶",
        "王鏊题李充嗣之画作",
        "王鏊为徐有贞之建筑物题咏、记、命名",
        "王鏊为徐溥之建筑物题咏、记、命名",
        "王鏊为王鼎之建筑物题咏、记、命名",
        "王鏊为柯维熊之建筑物题咏、记、命名",
        "王鏊为邝璠之建筑物题咏、记、命名",
        "王鏊为何孟春作学记（书院记）",
        "王鏊为陈察作学记（书院记）",
        "王鏊为徐赞作学记（书院记）",
        "王鏊为闵珪作圹记",
        "王鏊为杨守陈所作诗文作序",
        "王鏊为杜琼所作诗文作序",
        "王鏊称道刘大夏之政绩",
        "王鏊称道陆完之政绩",
        "王鏊称道李充嗣之政绩",
        "王鏊称道马金之政绩",
        "王鏊称道陈锐之政绩",
        "王鏊称道庄禫之政绩",
        "王鏊为何鉴之书题词"
    ],
    "入仕信息": [
        {
            "入仕方式": "科举: 进士(笼统)",
            "入仕年份": "1475",
            "入仕年龄": "26"
        },
        {
            "入仕方式": "科举: 乡贡举人",
            "入仕年份": "1474",
            "入仕年龄": "未详"
        },
        {
            "入仕方式": "学校: 生员(庠生)",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "九峰主人",
            "别名类型": "室名、别号"
        },
        {
            "别名": "二",
            "别名类型": "行第"
        },
        {
            "别名": "守溪",
            "别名类型": "室名、别号"
        },
        {
            "别名": "守谿",
            "别名类型": "未详"
        },
        {
            "别名": "文恪",
            "别名类型": "谥号"
        },
        {
            "别名": "清之",
            "别名类型": "未详"
        },
        {
            "别名": "济之",
            "别名类型": "字"
        },
        {
            "别名": "震泽",
            "别名类型": "室名、别号"
        },
        {
            "别名": "震泽先生",
            "别名类型": "未详"
        }
    ],
    "任职信息": [
        {
            "官职": "殿试读卷官",
            "起始年份": "1499",
            "结束年份": "未详",
            "任职方式": NaN,
            "任职地点": NaN
        },
        {
            "官职": "副总裁",
            "起始年份": "1488",
            "结束年份": "未详",
            "任职方式": NaN,
            "任职地点": NaN
        },
        {
            "官职": "副总裁官",
            "起始年份": "1497",
            "结束年份": "未详",
            "任职方式": NaN,
            "任职地点": NaN
        },
        {
            "官职": "翰林院编修",
            "起始年份": "1475",
            "结束年份": "未详",
            "任职方式": NaN,
            "任职地点": NaN
        },
        {
            "官职": "翰林院编修",
            "起始年份": "1482",
            "结束年份": "1486",
            "任职方式": NaN,
            "任职地点": NaN
        },
        {
            "官职": "翰林院侍读学士",
            "起始年份": "1495",
            "结束年份": "1498",
            "任职方式": NaN,
            "任职地点": NaN
        },
        {
            "官职": "翰林院侍读学士",
            "起始年份": "1498",
            "结束年份": "1500",
            "任职方式": NaN,
            "任职地点": NaN
        },
        {
            "官职": "翰林院侍讲学士",
            "起始年份": "1487",
            "结束年份": "1491",
            "任职方式": NaN,
            "任职地点": NaN
        },
        {
            "官职": "户部尚书",
            "起始年份": "1506",
            "结束年份": "1509",
            "任职方式": NaN,
            "任职地点": NaN
        },
        {
            "官职": "会试考试官",
            "起始年份": "1496",
            "结束年份": "未详",
            "任职方式": NaN,
            "任职地点": NaN
        },
        {
            "官职": "会试考试官",
            "起始年份": "1508",
            "结束年份": "未详",
            "任职方式": NaN,
            "任职地点": NaN
        },
        {
            "官职": "经筵讲官",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "经筵日讲官",
            "起始年份": "1495",
            "结束年份": "未详",
            "任职方式": NaN,
            "任职地点": NaN
        },
        {
            "官职": "礼部尚书",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "吏部右侍郎",
            "起始年份": "1500",
            "结束年份": "1503",
            "任职方式": NaN,
            "任职地点": NaN
        },
        {
            "官职": "吏部右侍郎",
            "起始年份": "1505",
            "结束年份": "1506",
            "任职方式": NaN,
            "任职地点": NaN
        },
        {
            "官职": "吏部左侍郎",
            "起始年份": "1506",
            "结束年份": "未详",
            "任职方式": NaN,
            "任职地点": NaN
        },
        {
            "官职": "少傅",
            "起始年份": "1507",
            "结束年份": "未详",
            "任职方式": NaN,
            "任职地点": NaN
        },
        {
            "官职": "侍读",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "侍讲学士",
            "起始年份": "1495",
            "结束年份": "未详",
            "任职方式": NaN,
            "任职地点": NaN
        },
        {
            "官职": "侍讲学士",
            "起始年份": "1498",
            "结束年份": "未详",
            "任职方式": NaN,
            "任职地点": NaN
        },
        {
            "官职": "太傅",
            "起始年份": "未详",
            "结束年份": "未详",
            "任职方式": "赠",
            "任职地点": NaN
        },
        {
            "官职": "太子太傅",
            "起始年份": "1507",
            "结束年份": "未详",
            "任职方式": NaN,
            "任职地点": NaN
        },
        {
            "官职": "廷试读卷官",
            "起始年份": "1508",
            "结束年份": "未详",
            "任职方式": NaN,
            "任职地点": NaN
        },
        {
            "官职": "文渊阁大学士",
            "起始年份": "1506",
            "结束年份": "1507",
            "任职方式": NaN,
            "任职地点": NaN
        },
        {
            "官职": "武英殿大学士",
            "起始年份": "1507",
            "结束年份": "未详",
            "任职方式": NaN,
            "任职地点": NaN
        },
        {
            "官职": "乡试官",
            "起始年份": "1492",
            "结束年份": "未详",
            "任职方式": NaN,
            "任职地点": NaN
        },
        {
            "官职": "右春坊右谕德",
            "起始年份": "1491",
            "结束年份": "1495",
            "任职方式": NaN,
            "任职地点": NaN
        },
        {
            "官职": "詹事府少詹事",
            "起始年份": "1498",
            "结束年份": "1500",
            "任职方式": NaN,
            "任职地点": NaN
        },
        {
            "官职": "掌詹事府事",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "知贡举官",
            "起始年份": "1502",
            "结束年份": "未详",
            "任职方式": NaN,
            "任职地点": NaN
        },
        {
            "官职": "总裁官",
            "起始年份": "未详",
            "结束年份": "1509",
            "任职方式": NaN,
            "任职地点": NaN
        },
        {
            "官职": "纂修",
            "起始年份": "未详",
            "结束年份": "1491",
            "任职方式": NaN,
            "任职地点": NaN
        },
        {
            "官职": "左春坊左谕德",
            "起始年份": "1496",
            "结束年份": "未详",
            "任职方式": NaN,
            "任职地点": NaN
        },
        {
            "官职": "翰林院学士",
            "起始年份": "1506",
            "结束年份": "未详",
            "任职方式": NaN,
            "任职地点": NaN
        },
        {
            "官职": "詹事府少詹事",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        }
    ],
    "地理信息": [
        {
            "地名": "吴县",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "吴县",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "吴县",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "吴县",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "吴县",
            "地址类型": "户籍地",
            "开始年份": "未详",
            "结束年份": "未详"
        },
        {
            "地名": "吴县",
            "地址类型": "户籍地",
            "开始年份": "未详",
            "结束年份": "未详"
        },
        {
            "地名": "吴县",
            "地址类型": "户籍地",
            "开始年份": "未详",
            "结束年份": "未详"
        },
        {
            "地名": "吴县",
            "地址类型": "户籍地",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "震泽长语",
            "著述年份": "1499",
            "著述角色": "撰著者"
        },
        {
            "著述名称": "震泽纪闻",
            "著述年份": "1499",
            "著述角色": "未详"
        },
        {
            "著述名称": "姑苏志",
            "著述年份": "1506",
            "著述角色": "未详"
        },
        {
            "著述名称": "震泽集",
            "著述年份": "1499",
            "著述角色": "未详"
        },
        {
            "著述名称": "史余:一卷",
            "著述年份": "未详",
            "著述角色": "未详"
        },
        {
            "著述名称": "守溪笔记:二卷",
            "著述年份": "未详",
            "著述角色": "未详"
        },
        {
            "著述名称": "守溪长语",
            "著述年份": "未详",
            "著述角色": "未详"
        },
        {
            "著述名称": "性善论:一卷",
            "著述年份": "未详",
            "著述角色": "未详"
        },
        {
            "著述名称": "拟罪言",
            "著述年份": "未详",
            "著述角色": "未详"
        },
        {
            "著述名称": "春秩词命:三卷",
            "著述年份": "未详",
            "著述角色": "未详"
        },
        {
            "著述名称": "本草单方:八卷",
            "著述年份": "未详",
            "著述角色": "未详"
        },
        {
            "著述名称": "王文恪公笔记:一卷",
            "著述年份": "未详",
            "著述角色": "未详"
        },
        {
            "著述名称": "纪闻长语",
            "著述年份": "未详",
            "著述角色": "未详"
        },
        {
            "著述名称": "震泽稿",
            "著述年份": "未详",
            "著述角色": "未详"
        },
        {
            "著述名称": "震泽编:八卷",
            "著述年份": "未详",
            "著述角色": "未详"
        },
        {
            "著述名称": "震泽续纪闻:一卷",
            "著述年份": "未详",
            "著述角色": "未详"
        },
        {
            "著述名称": "王文恪公集:三十六卷",
            "著述年份": "1506",
            "著述角色": "未详"
        },
        {
            "著述名称": "㒩母传一卷",
            "著述年份": "未详",
            "著述角色": "撰著者"
        }
    ],
    "社会区分": [
        "诗人",
        "[为官者：文]",
        "博学之人",
        "工于文"
    ],
    "机构情况": [],
    "经历事件信息": [],
    "财富情况": [],
    "个人简介": [
        "王鏊（1450—1524）明代名臣、文学家。字济之，号守溪，晚号拙叟，学者称震泽先生，汉族，吴县（今江苏苏州）人。十六岁时国子监诸生即传诵其文，成化十一年进士。授编修，弘治时历侍讲学士，充讲官，擢吏部右侍郎，正德初进户部尚书、文渊阁大学士。博学有识鉴，有《姑苏志》、《震泽集》、《震泽长语》。 ► 王鏊的诗文(401篇)"
    ],
    "诗词文章内容": [
        {
            "标题": "亲政篇",
            "作者": "王鏊",
            "内容": "　　《易》之《泰》：“上下交而其志同。”其《否》曰：“上下不交而天下无邦。”盖上之情达于下，下之情达于上，上下一体，所以为“泰”。下之情壅阏而不得上闻，上下间隔，虽有国而无国矣，所以为“否”也。\n　　交则泰，不交则否，自古皆然，而不交之弊，未有如近世之甚者。君臣相见，止于视朝数刻；上下之间，章奏批答相关接，刑名法度相维持而已。非独沿袭故事，亦其地势使然。何也？国家常朝于奉天门，未尝一日废，可谓勤矣。然堂陛悬绝，威仪赫奕，御史纠仪，鸿胪举不如法，通政司引奏，上特视之，谢恩见辞，湍湍而退，上何尝治一事，下何尝进一言哉？此无他，地势悬绝，所谓堂上远于万里，虽欲言无由言也。\n　　愚以为欲上下之交，莫若复古内朝之法。盖周之时有三朝：库门之外为正朝，询谋大臣在焉；路门之外为治朝，日视朝在焉；路门之内为内朝，亦曰燕朝。《玉藻》云：“君日出而视朝，退视路寝听政。” 盖视朝而见群臣，所以正上下之分；听政而视路寝，所以通远近之情。汉制：大司马、左右前后将军、侍中、散骑诸吏为中朝，丞相以下至六百石为外朝。唐皇城之北南三门曰承天，元正、冬至受万国之朝贡，则御焉，盖古之外朝也。其北曰太极门，其西曰太极殿，朔、望则坐而视朝，盖古之正朝也。又北曰两仪殿，常日听朝而视事，盖古之内朝也。宋时常朝则文德殿，五日一起居则垂拱殿，正旦、冬至、圣节称贺则大庆殿，赐宴则紫宸殿或集英殿，试进士则崇政殿。侍从以下，五日一员上殿，谓之轮对，则必入陈时政利害。内殿引见，亦或赐坐，或免穿靴，盖亦有三朝之遗意焉。盖天有三垣，天子象之。正朝，象太极也；外朝，象天市也；内朝，象紫微也。自古然矣。\n　　国朝圣节、冬至、正旦大朝则会奉天殿，即古之正朝也。常日则奉天门，即古之外朝也。而内朝独缺。然非缺也，华盖、谨身、武英等殿，岂非内朝之遗制乎？洪武中如宋濂、刘基，永乐以来如杨士奇、杨荣等，日侍左右，大臣蹇义、夏元吉等，常奏对便殿。于斯时也，岂有壅隔之患哉？今内朝未复，临御常朝之后，人臣无复进见，三殿高閟，鲜或窥焉。故上下之情，壅而不通；天下之弊，由是而积。孝宗晚年，深感有慨于斯，屡召大臣于便殿，讲论天下事。方将有为，而民之无禄，不及睹至治之美，天下至今以为恨矣。\n　　惟陛下远法圣祖，近法孝宗，尽铲近世壅隔之弊。常朝之外，即文华、武英二殿，仿古内朝之意，大臣三日或五日一次起居，侍从、台谏各一员上殿轮对；诸司有事咨决，上据所见决之，有难决者，与大臣面议之；不时引见群臣，凡谢恩辞见之类，皆得上殿陈奏。虚心而问之，和颜色而道之，如此，人人得以自尽。陛下虽身居九重，而天下之事灿然毕陈于前。外朝所以正上下之分，内朝所以通远近之情。如此，岂有近时壅隔之弊哉？唐、虞之时，明目达聪，嘉言罔伏，野无遗贤，亦不过是而已。"
        },
        {
            "标题": "游湖",
            "作者": "王鏊",
            "内容": "游遍南湖又北湖，画船随处宿菰蒲。青深著雨山如染，绿净无风水似铺。\n玉带蟒衣争快睹，凤笙龙管醉相扶。轻桡又转东湖去，何似当年范蠡图。"
        },
        {
            "标题": "咏并蒂莲三首 其一",
            "作者": "王鏊",
            "内容": "阴阴夏木草堂幽，不尽閒情独倚楼。风捲绿衣初却暑，露垂红粉解迎秋。\n午眠隔岸鸳鸯稳，晚浴澄波翡翠羞。遥忆故人池上乐，新凉鼓棹重淹留。"
        },
        {
            "标题": "赠朱相之分司芜湖",
            "作者": "王鏊",
            "内容": "芜湖小院驻皇华，江上青山正对衙。此地知君非久住，庭前石竹为谁花。"
        },
        {
            "标题": "饮横山吴氏醒酣亭",
            "作者": "王鏊",
            "内容": "孤云落日鱼龙界，横山又在孤云外。一朝坐我横山中，回顾反觉人寰隘。\n就中最爱吴家亭，浪花堆里一点青。干山在南绍山北，亭山正直中间停。\n天风飘飘吹我袂，自觉蓬瀛不难至。安得刘伶李白共此举瑶觞，百川吸尽无由醉。"
        },
        {
            "标题": "凤雏行赠毛锡朋",
            "作者": "王鏊",
            "内容": "凤兮凤兮，何睹之艰。一出于虞廷，再鸣于岐山。迩来三四千年间，寂寥兮不闻不见，徒闻凡鸟声间间。\n梧桐兮萋萋，竹实兮离离。迟尔之来兮，览德辉而下之。\n一鸣兮使我朝廷清，法度贞，三台明润无搀枪。再鸣兮使我四海平，礼俗成，百蛮朝贡无甲兵。\n鸟中之凤人中豪，河东之薛隆中庞。谢家池上名俱高，毛翁之鸣当云霄。\n有雏丹穴文九苞，龙文燕颔谁可曹。毛生毛生真凤毛，一鸣兮再鸣兮，吾将侧耳听尔于明盛之朝。"
        },
        {
            "标题": "白髭叹",
            "作者": "王鏊",
            "内容": "我年三十九，白髭有一茎。当时初见之，妻子殊为惊。\n今年四十二，白者日益多。朝来明镜中，对之不复嗟。\n人生天地间，老去会不免。犹胜严终辈，终身不得见。"
        },
        {
            "标题": "咏并蒂莲三首 其二",
            "作者": "王鏊",
            "内容": "林塘雨过纳凉时，箕踞平台手一卮。影故相依心最苦，丝仍不断意俱迟。\n新妆双照梧桐月，斗艳低垂杨柳枝。城上乌啼人未睡，凭阑欲寄美人思。"
        },
        {
            "标题": "送陈郎中一夔录囚",
            "作者": "王鏊",
            "内容": "西曹社友多分散，独有夫君又别离。雨露九天疏滞狱，关河千里赴襟期。\n篇章自爱陈无已，经义多推隽不疑。他日归朝敷奏罢，解装还有几篇诗。"
        },
        {
            "标题": "咏并蒂莲三首 其三",
            "作者": "王鏊",
            "内容": "疏竹萧萧风乍凉，看花宾客满华堂。六郎醉后誇新宠，二妺朝回斗晚妆。\n草种宜男应减色，花开多子不闻香。主人只恐朱英老，遮莫题诗恋夕阳。"
        },
        {
            "标题": "六十三初度君谦以词为寿和之 其二 皂罗袍",
            "作者": "王鏊",
            "内容": "且作山中宰相，依然玉带蟒绣为袍。扁舟范蠡去迢迢。\n五湖烟景无人要。金庭玉柱，傲彼伊皋。清风明月，卑他管萧。\n洞天福地谁曾到。"
        },
        {
            "标题": "六十三初度君谦以词为寿和之 其一 一封书",
            "作者": "王鏊",
            "内容": "悬弧又诞朝。六十三年鹿覆蕉。勋名紫阁高。起何迟，归独早。\n玉堂近日无宣召。且是山中卧得牢。治如虞圣如尧。\n洗耳还容由与巢。"
        },
        {
            "标题": "六十三初度君谦以词为寿和之 其四 清江引",
            "作者": "王鏊",
            "内容": "古来富贵谁长保。早是抽身好。裴相午桥庄，疏傅都门道。\n到如今，尚瞻高节操。"
        },
        {
            "标题": "水仙花",
            "作者": "王鏊",
            "内容": "藐姑射之神人，携汉滨之二女。俨仙袂之飘飖，涉沧波而齐步。\n怅交甫以莫从，攀桂枝兮延伫。"
        },
        {
            "标题": "梁州序 过太湖",
            "作者": "王鏊",
            "内容": "东山如画，西山如黛，七十峰峦映带。白银堆里，分明涌出楼台。\n最喜微风不起，明月高悬，万顷玻璃碎。始知世上，也有蓬莱。\n濯足船头好快哉。笳鼓闹，管弦沸。看画船摇曳人初醉。\n千载后，定谁继。"
        },
        {
            "标题": "梁州序 吴惟谦同年寿词",
            "作者": "王鏊",
            "内容": "投簪前日，悬弧今旦，节值中秋刚半。玉山回首，升沈眼见多般。\n幸有丹崖翠壑，明月清风，天与吾人管。任他荣贵也高眠，无喜无忧便是仙。\n攀桂侣，曲江宴。看英雄三百纷消散。年七十，几人健。"
        },
        {
            "标题": "碧螺峰",
            "作者": "王鏊",
            "内容": "俨双峰兮亭亭，忽雾绕兮云横。冈峦纷兮离合，涧壑黯兮峥嵘。\n望夫人兮不远，路杳杳兮难征。"
        },
        {
            "标题": "广成子寿图",
            "作者": "王鏊",
            "内容": "青山重重，白石齿齿。长松阴阴，濯濯清泚。中有至人，绿发方瞳。\n似广成子，降于崆峒。群仙何来，蓬莱之岛。酌彼琼浆，后天难老。\n愿分馀沥，及此下民。吴门之隐，僖敏之孙。七十年间，阴功在人。\n翱翔艺苑，及今白首。何以祝之，冈陵山阜。"
        },
        {
            "标题": "六十三初度君谦以词为寿和之 其三 驻马听",
            "作者": "王鏊",
            "内容": "镇日逍遥。过去韶华不可招。幸有还丹大药，绝胜盐梅金鼎和调。\n百年过半总劳劳。奔名逐利何时了。慨彼时豪。东门黄犬，徒增烦恼。"
        },
        {
            "标题": "梁州序 贺秉之授经府",
            "作者": "王鏊",
            "内容": "山林岑寂，官曹喧闹，吏隐中间最妙。圣恩隆重，天书一纸亲教。\n管领西湖风月，南国烟霞，尽与舒吟啸。清朝鹓鹭，似总贤劳。\n输与伊人一著高。莲幕俊，玉堂老。宴高楼日日笙歌绕。\n尘世梦，几人觉。"
        },
        {
            "标题": "纪梦",
            "作者": "王鏊",
            "内容": "有菀者树，其石惟磐。有二道士，对坐俨然。而我何为，亦参其坐。\n有一道士，顾而贻我。非药非石，错落璀瑳。或从取之，我食其一。\n觉而甘香，我病如失。仰睇道士，云山邈然。安得从之，终身周旋。"
        },
        {
            "标题": "相城谣",
            "作者": "王鏊",
            "内容": "东南地下，众水赴之。厥有大海，维水之归。谁为曲防，水失其性。\n奔轶横流，为厥民病。原田每每，隰乃汤汤。咫尺之间，有丰有凶。\n邵侯下车，咨我民瘼。首议除之，众议乃格。众言汹汹，侯为不闻。\n怨斯我任，惠归尔民。防之未决，水不由正。一郡之忧，百夫则幸。\n防之既决，水逝其沛。百夫之咨，一郡斯快。频年吴下，岁乃大丰。\n岁乃大丰，郡侯之功。相城鼓舞，白茆企而。白茆相城，利害百之。\n维行不疑，维功不隳。邵侯去矣，谁其嗣之。"
        },
        {
            "标题": "六十初度自寿四首 其三 渔家傲",
            "作者": "王鏊",
            "内容": "宝月天边光未缺。昨宵才过中秋节。大官酒馔年年设。\n今年别。寿筵开处依林樾。"
        },
        {
            "标题": "贺林冢宰二首 其二 踏莎行",
            "作者": "王鏊",
            "内容": "天运终还，皇图孔厚。一朝公道明如昼。冰山忽倒倩谁扶，诛流窜殛嗟何咎。"
        },
        {
            "标题": "满江红 寿徐少傅",
            "作者": "王鏊",
            "内容": "自昔君臣，信际会、风云有数。看圣节、才过又值，生申初度。\n金鼎调元亲手付，十年海内归陶铸。听童谣、好个太平朝，贤宰辅。"
        },
        {
            "标题": "贺林冢宰二首 其一 南乡子",
            "作者": "王鏊",
            "内容": "盗弄朝权。群佞争趋走欲颠。蝇蚁纷纷何所慕，腥膻。\n一疏真能障百川。"
        },
        {
            "标题": "六十初度自寿四首 其二 阮郎归",
            "作者": "王鏊",
            "内容": "行年六十鬓斓斑。皇恩特放还。高堂设席对青山。\n秋来正未閒。"
        },
        {
            "标题": "寿徐少傅",
            "作者": "王鏊",
            "内容": "今日是何日，六日中元过未久。人言此际每生贤，莱公在前公在后。\n不知麒麟天上有种无，抱送千年还姓徐。天生贤俊固有意，风骨自与凡人殊。\n宛如明月出海底，侧射万顷澄波湖。木天瀛海人莫到，十年读尽中秘书。\n朝承密旨暮赐宴，一时恩宠谁能如。经筵手持五色线，要补山龙华虫黼黻之华裾。\n今日刍荛有语烦听取，愿公一日登台辅。汉丙魏，唐房杜，宋司马欧韩范富。\n愿公事业与此数公者争先驱，然后归作睢阳五老图。"
        },
        {
            "标题": "六十初度自寿四首 其一 浪淘沙",
            "作者": "王鏊",
            "内容": "今日是生时。满座亲知。都来上寿把金卮。百岁人生今过半，好共开眉。"
        },
        {
            "标题": "六十初度自寿四首 其四 踏莎行",
            "作者": "王鏊",
            "内容": "紫阁黄扉，蟒衣玉带。功名至此人人爱。挂冠一日赋归来，閒情又在功名外。"
        },
        {
            "标题": "阳山大石联句",
            "作者": "王鏊",
            "内容": "峻极惟崧高，尝闻吉甫诵。石今者何为，势若与之共。\n偶来试春衣，暂尔解尘鞚。登原路屡回，入门树争滃。\n叠处譬为山，呀然忽成洞。横陈类涅槃，分峙譬翁仲。\n啾啾猿度悲，贴贴鸟飞恐。跃治祥金流，黝垩圣铁冻。\n化工孰燃炉，气机潜理综。一整还一欹，谁迎复谁送。\n阳山划中开，虎阜凛旁从。灵壁岂同侪，岐阳真异种。\n仰窥天阙低，侧压坤维重。蹲猊怒将齧，奔马猛难控。\n有并若肩随，或分如斗讼。龙象整法筵，鼪鼯失家巷。\n凿须神禹功，炼待娲皇用。岩岩挹孟轲，侃侃立子贡。\n洲边楼碎槌，江上城卧瓮。凭焉或言晋，砰尔倏霄宋。\n五丁安能驱，百神互相奉。负戴赖鲲鲸，点化谢铅汞。\n支倾力已疲，任大材堪中。攫拿鬼亦惊，秀杰天所纵。\n好事来重寻，佳句时一讽。宁能辞脚茧，且得愈头痛。\n秦禅偶遗吴，汉封当始雍。扛非九鼎雄，富比八珍供。\n咄叱起老羝，搏拊来仪凤。太湖隐见微，远山朝挹众。\n沈船露危樯，败屋横折栋。苔古积成衣，藤枯倒穿缝。\n赑屃下倒悬，嵌空旁或拥。凌兢步难移，瑟缩心屡动。\n幔亭危冠颠，梵宇巧补空。举酒欲浩歌，援琴时一弄。\n云生殿阁浮，风发钟磬䃔。上帝关九重，下界市一閧。\n目中无全吴，胸次有云梦。便当结幽庐，采撷当月俸。"
        },
        {
            "标题": "石湖阻冰联句",
            "作者": "王鏊",
            "内容": "西首恋松楸，扁舟乘晓发。行行抵斯湖，望望指巨缺。\n曾水塞长河，流澌截轻筏。大块噫馀威，玄冥令仍冽。\n帆集比鱼鳞，岸妥蜕龙骨。人断越城桥，雁杳尧峰齾。\n嵯峨峙玉山，璀璨恍银阙。或碎若彫锼，或铦如斧钺。\n或垂如玉钗，或拄若象笏。鳌足欹莫支，鹏背负如阏。\n造烦鲁遽工，解倩师襄掣。夏虫语应疑，宵狐涉还歇。\n戒自履霜初，藏岂凌阴节。山腰助谽谺，泽腹增嵽嵲。\n上下眩坤乾，东西混吴粤。王祥鲤莫持，孟宗笋堪掘。\n国忠信难倚，灵均未须淈。进如狼跋胡，行乃车无軏。\n舟子立招招，行人忧忽忽。一苇那能航，五丁未渠伐。\n飞渡谅斯难，来归怪时咄。况当阳生辰，正值春王月。\n谁乘浮海桴，莫借凌波袜。行止岂偶然，聊歌记颠蹶。"
        },
        {
            "标题": "月夜与客饮千人石",
            "作者": "王鏊",
            "内容": "千人石上来多矣，岂知月夜尤奇伟。纤尘不动万籁寂，冷然一片潇湘水。\n平铺宝簟光莹滑，脚踏白云飞不起。又如蓝田种玉生未齐，璆琳琅玕高复低。\n楼台林影互亏蔽，恍如龙象如狻猊。众宾兴起歌且舞，持杯互劝行相携。\n歌声上遏行云断，舞袖翩跹影凌乱。僧房有客窃睨之，疑是群仙降霄汉。\n生公说法今安在，巨石低头向人拜。一方明月还可庭，空色元来本无坏。\n举杯问月月不言，剑池龙化石依然。吴王已去那复管，付与吾人一醉眠。"
        },
        {
            "标题": "昌平道中大风联句",
            "作者": "王鏊",
            "内容": "夜闻海潮声，大地汹若动。败叶俄填坑，顽云总归洞。\n噌吰万窍呼，凛列百泉冻。野旷鸣枯桑，原低偃长葑。\n阴霾接混茫，噫气来倥倊。冷助玄冥威，狂招韩愈讼。\n雷轰号令严，天转机轴空。易水仍萧萧，燕山殊瞢瞢。\n不知怒何为，所喜散堪用。倏往捕亦难，逆来受须共。\n有时稍纡徐，忽地还放纵。再作疑催诗，横奔惊失鞚。\n卑飞争堕鸢，弯卧早藏蝀。沙漠号狐狸，岐山噤鸾凤。\n披襟谁敢当，落帽众相哄。点也妨咏归，卢其忧病中。\n远应经土囊，细或入石缝。眯目尘簸糠，拂须冰织综。\n迸裂沙成河，盘旋城抵瓮。星好怪维箕，鹢飞书乃宋。\n拔木周籥缄，扬波越裳贡。汉歌怀沛台，楚赋想云梦。\n庐舍遭倾摧，陵园起哀恸。前瞻巧趋跄，后逐遥饯送。\n历块势尤颠，下坡力如壅。八极御可游，五湖桴莫从。\n先登贲育雄，鏖战邹鲁閧。胡马依北嘶，鲲鱼徙南羾。\n天工无乃劳，吾意因尔讽。愧乏吉甫才，穆如难继颂。"
        },
        {
            "标题": "题西湖春景",
            "作者": "王鏊",
            "内容": "吴山下瞰西湖水，山外青山相对起。前朝遗迹何处寻，高下亭台花雾里。\n又闻西域灵鹫峰，飞堕西湖东岸东。穿花映柳隐复见，游人如在锦绣之丛中。\n上天竺，下天竺，三十六峰如立玉。钱塘潮涌雪山来，海门巨浪高如屋。\n我生山水夙所好，咫尺钱塘未曾到。未曾到，神先游。\n画里见山如旧识，前身已似到杭州。何当一日命小舟，载我西湖湖上头。\n遍览东风十二楼。"
        },
        {
            "标题": "寄韩司徒",
            "作者": "王鏊",
            "内容": "我昔游京华，贤豪并驰骋。所睎稷契辈，肯顾绛灌等。\n一朝事势异，云散江湖迥。翛然卧一丘，百念付灰冷。\n死生离合间，我志久已冥。有如河东公，在念独耿耿。\n公如玄酒樽，澹泊中隽永。世途亦堪怜，汲短废脩绠。\n忆忝剡荐初，对判尚书省。我言公弗猜，公意我先领。\n公如剑就硎，我若弓受㯳。退食多赓酬，官居无造请。\n杂篇束碎金，欲和辄羞郢。岂徒灭坎窞，固已绝畦町。\n深情独先饫，苦节众尤警。从宦四十年，一室每悬罄。\n中年已鳏居，不惑先杨秉。曾无菅蒯从，况乃粉黛靓。\n吏人抱衾裯，一灯照孤影。朝饤具三韭，夕设或脯脡。\n鲁山与阳城，异世可同境。啜醨彼何人，众醉嘲独醒。\n谦谦君子心，当事尤骨鲠。率众叩天阍，群邪期尽屏。\n傍观何脉脉，独立殊挺挺。嗟天独奚为，事变在俄顷。\n逆阉据津要，威福恣所逞。平生相许志，一旦成画饼。\n亟褫乃所甘，酷罚独何"
        },
        {
            "标题": "除夕喜雪联句",
            "作者": "王鏊",
            "内容": "忽忽岁云除，纷纷雪仍积。玉楼冻鳞皴，红炉光歘赫。\n潇潇泻竹声，灿灿映空色。势欲减镫明，威能消酒力。\n才看拥庭除，斗觉摧屋脊。林风助飘飖，檐溜增淅沥。\n战陈惊六花，农家验三白。已见散成杯，还忧大如席。\n帐忆党家斟，履存东郭迹。撒盐我何才，授简君谁敌。\n端木夜仍飞，灵蓂晦全易。遥思大廷贺，谁问穷檐唶。\n把酒待新春，题诗永今夕。"
        },
        {
            "标题": "石湖联句",
            "作者": "王鏊",
            "内容": "兹地屡经行，孤亭坐寥阔。今来悚具瞻，画栋映轇轕。\n久闻玉川史，新表石湖嶭。缅怀文穆公，弗剪越城茇。\n穹庐受书争，劲气凛莫敚。岷峨开府议，高标藐谁剟。\n阜陵借褒贲，益国推挺拔。天镜阁澄泓，玉雪坡达蘖。\n甫辞狼胡疐，尚说虎须捋。因人地逾重，怀古心尤渴。\n岁事荐蘋蘩，登庸绍衣钵。乡里重衣冠，邦君事袒割。\n君功已奏成，我冗敢辞拨。方愁积潦深，忽见阴霾豁。\n天公如有待，我兴其可阏。舟借花边维，道屏松下喝。\n未获从骏奔，犹幸瞻屦"
        },
        {
            "标题": "游穹窿山",
            "作者": "王鏊",
            "内容": "十年林下无羁绊，吴水吴山饱探玩。穹窿至近高且险，欲至靡由辄兴叹。\n喜闻地主有嘉招，春服初成杂童冠。画船载酒出胥口，略绰湖稍旋抵岸。\n民淳地僻客至稀，老少相扶出门看。吴王种香泾尚存，岁岁采香多女伴。\n我闻且欲登香山，雨脚忽来行涣散。明朝雨势止复作，世路阴晴那可算。\n文侯岂失虞人期，勇往前行赖明断。篮舆旋泞那复辞，逦迤青山开四畔。\n前山云接后山云，似是山灵显奇观。嵚崎荦确路登登，山腹盘回转危栈。\n诸峰一望皆下风，始信阳山才抵半。买臣驳落读书台，曾是樵夫终佐汉。\n丈夫出处会有时，不记当年愚妇讪。清泉一脉甘且寒，肝肺尘埃得湔浣。\n山头咫尺不得升，甘被同行讥老愞。兹行虽胜兴未厌，斜日归途几留盼。\n回头一笑谢地主，他日重来殊未晏。"
        },
        {
            "标题": "偶成",
            "作者": "王鏊",
            "内容": "一日日已去，一年年复来。来者如黄河之源滔滔而不竭，去者如长江之水滚滚而不回。\n人生百年复何有，来者去者摧相仍。麒麟阁上几时画，蓬莱顶上何时登。\n我闻九州之外有九州，又闻天上五城十二楼。安得挟彼安期羡门钟吕辈，乘风驭气同遨游。\n下视人世如浮沤。"
        },
        {
            "标题": "怀恃卷为归仁赋",
            "作者": "王鏊",
            "内容": "人皆有母而我独无，嗟我之生曾不如彼慈乌。慈乌有母能反哺，我养不逮独饮泣以踌躇。\n人皆有子而母独亡，嗟母之生曾不如彼空桑。空桑有子能返顾，母年不待独饮泣以彷徨。"
        },
        {
            "标题": "毛给事玉高祖母刘曾祖母魏双节诗",
            "作者": "王鏊",
            "内容": "姑孀居，妇孀居。姑誓不负夫，妇誓不负姑。艰危颠踣交相扶，两心炯炯冰玉如。\n寒灯照影相映孤，床头遗息声呱呱。喣濡抱负夜辟纑，迄今有立非所图。\n山南崔家大且都，天道耿耿良不诬。天道耿耿良不诬。"
        },
        {
            "标题": "禽言 其二",
            "作者": "王鏊",
            "内容": "摘笆看火，摘笆看火。汝身不自全，更管人间火。李斯佐秦亡，林甫炽唐祸。\n摘笆看火。"
        },
        {
            "标题": "茅山巧石亭",
            "作者": "王鏊",
            "内容": "太湖有奇峰，倚插半天里。风雷忽失之，何年飞堕此。"
        },
        {
            "标题": "和林见素次苏子卿见寄之韵四首 其四",
            "作者": "王鏊",
            "内容": "昔我游艺苑，吸露漱奇芳。及今志乃吞，敢望作者堂。\n一编谁所授，来自闽之乡。读之增壮气，字挟风与霜。\n忽然造冲澹，苏李同翱翔。借问何能尔，上池饮奇方。\n凫鹤各有分，谁复计短长。蒹葭望伊人，宛见水中央。\n秘之在箧笥，时时吐晶光。"
        },
        {
            "标题": "唐子畏临李成群峰霁雪图",
            "作者": "王鏊",
            "内容": "吾闻西域之西雪山高，六月积雪犹不消。今之尽图无乃是，是何山势汹涌如波涛。\n大山崔嵬小山耸，万壑千岩光欲动。营丘化去五百年，遗踪一见人皆竦。\n六如胸次蟠轮囷，戏梭碎玉散作千嶙峋。一重一掩分向背，营丘似是君前身。\n隆楼杰阁争相向，美人正醉销金帐。岂知洛阳城中僵卧者，门外无人雪一丈。"
        },
        {
            "标题": "禽言 其一",
            "作者": "王鏊",
            "内容": "摘笆看火，摘笆看火。星星早不灭，炎炎炽其那。吴宫已成灰，阿房亦焦土。\n摘笆看火。"
        },
        {
            "标题": "毛都宪七十邵二泉以前韵为寄复次之",
            "作者": "王鏊",
            "内容": "纷纷才俊登台阁，谁伴幽人住岩壑。龙骧万斛横巨川，商家欲济须渠作。\n当今人物有如公，胸蟠经济谁能同。世人重腊不重玉，居然弃置中吴中。\n臣门如市心如水，崇也当年亦如此。平生意气小杨修，碌碌谁能数馀子。\n力田终不羡逢年，熟读参同内外篇。七十年来髯似漆，人言真是地行仙。\n篯彭八百不为久，壶中自制长生酒。金华玉液分剂停，鹤发饮之成黑首。\n世途宦海足风波，钟吕日久相经过。黄芽白雪行已熟，日月跳丸奈尔何。"
        },
        {
            "标题": "闻尚书泉山林公讣",
            "作者": "王鏊",
            "内容": "俯仰天地间，我生殊已晚。古人不及见，前辈亦渐远。\n昔年忝朝列，三五齐手板。入参议帷幄，出翱翔艺苑。\n两心无猜疑，终始共推挽。岂知一朝异，分散东西征。\n群才飞刺天，林立盈彤庭。三五各天涯，相映如晨星。\n嚄唶时所背，空负海内名。有如林泉公，宿德众尤向。\n词林三十年，缜密见涵养。操履冰玉清，文章台阁样。\n荣名势利途，众竞独退让。皋比坐成均，六馆无孟浪。\n道傍推大宅，寒士俱挟纩。保釐向南都，百僚同倚仗。\n平生事藏密，临事何慨忼。大奸弄朝权，士气纷沮丧。\n群蚁赴腥膻，正色疏独抗。浩然赋归来，高卧青山云。\n弘开绿野堂，宾客引白申。广德车尚悬，疏傅金不贫。\n行年八十馀，龙马富精神。人言天所留，复起承华勋。\n方期会老堂，杯酒道情素。讣音忽然闻，风前泪如注。\n安得延陵剑，挂向闽山树。"
        },
        {
            "标题": "伤庭梧",
            "作者": "王鏊",
            "内容": "庭前两梧桐，肤寸手所掇。岁月曾几何，直上殊挺拔。\n峨峨双幡幢，云汉相摩戛。谓言召南棠，百岁辞剪伐。\n独嫌清秋夜，障我中天月。星辰互蔽亏，胸次不得豁。\n意欲稍去之，惜此方薆郁。飓风忽西来，势倒沧海竭。\n屋瓦尽飞扬，行道多颠蹶。挺然与风争，倔强蛟龙跋。\n终然不自持，划若崩山坼。杜陵惜楠树，我意亦恍惚。\n信哉昌黎言，木高风必折。勿言势崔嵬，蝼蚁中潜穴。\n似闻崇明沙，滨江马陀窟。万室随江流，老少多漂没。\n公胡久彷徨，为此良咄咄。翻惜堂搆初，不种松与柏。"
        },
        {
            "标题": "和林见素次苏子卿见寄之韵四首 其三",
            "作者": "王鏊",
            "内容": "驱车远行迈，中道忽自疑。章甫资之越，无乃非所宜。\n凉飔撼庭柯，絺绤已凄其。归来洞庭野，茹糗勿复辞。\n椒兰亦已变，稂莠能无滋。四时纷代谢，彼此各一时。\n独卧茅檐下，无为浪多思。"
        },
        {
            "标题": "题任月山饮饲图",
            "作者": "王鏊",
            "内容": "韩生画马不画骨，月山七马何峍崒。世俗纷纷方举肥，谁收冀北空群物。\n连钱凿蹄黄金羁，圉人饮饲勤莫辞。一朝拂拭横门道，逐电追风君始知。"
        },
        {
            "标题": "和林见素次苏子卿见寄之韵四首 其二",
            "作者": "王鏊",
            "内容": "夜光忽暗投，按剑知无因。倾盖苟如旧，异世为同人。\n昔君向远谪，可赎人百身。纷纷燕蝠辈，相争错晨昏。\n对面不相见，肥瘠越与秦。所愿崇明德，皓首期日新。\n物理有相感，波间跃蕤宾。嗟嗟皇甫规，岂是中州人。\n谁云闽吴远，眄睐心所亲。"
        },
        {
            "标题": "瓦屋山歌",
            "作者": "王鏊",
            "内容": "瓦屋山，瓦屋山，乃在邛崃九折平羌间。上有搀天壁立之孤峰，下有奔流赴壑之惊湍。\n神光夜现普贤相，紫气昼满玄元关。娑罗花开锦绣斑，蒙芽紫竹长琅玕。\n谁云风俗混髳蛮，世途险巇乃独安。武陵桃源在人间，丹厓万丈谁能攀。\n君今此去何当还。长洲父老翘首日西望，愿君少住慰我吴下之羁鳏。"
        },
        {
            "标题": "延素藏李嵩画因题其上",
            "作者": "王鏊",
            "内容": "吾闻须弥之西兴林国，中有仙山人未识。频伽献果龙象参，有女跏趺常面壁。\n终年面壁何所玩，山月松风为我伴。湛然大定本来空，要證菩提登彼岸。\n当年生长本王宫，锦袍错落真珠红。生身在欲不染欲，浊水秀出青芙蓉。\n姻亲眷属弃如土，璚楼玉宇皆苓通。一朝弃喧思习静，白雀丛林去修性。\n至人有念天不违，孽火虽狂中自定。镆邪干将段段坏，身纵沦亡性常在。\n岂知千古尸多林，天遣重生在人界。从今不涉生死关，六通四智正觉还。\n摩尼珠露灵光发，优钵花开本性圆。九重药王须眼手，眼手于吾复何有。\n乃知忍辱有仙人，手眼不嗔随所取。两手去，千手生，两眼亡，千眼现。\n世人不识惊皆眩。千叶金莲绕坐生，亿丈豪光放皆遍。\n吁嗟流浪阎浮人，欲海曾无解脱因。李嵩妙迹传千古，稽首空悲虮虱臣。"
        },
        {
            "标题": "七月三日大风",
            "作者": "王鏊",
            "内容": "去年七月飓风作，驾海驱山势何恶。沿江滨海万人家，一半漂流喂蛟鳄。\n今年七月仍飓风，驱山驾海势略同。人家有备幸多免，禾偃木拔岁则凶。\n我闻有道唐虞世，风不鸣条雨沾块。休徵五事来应时，百谷用成民用乂。\n当今公道如天开，金縢既启群公来。宾贤养老天子圣，风伯尔独胡为哉。"
        },
        {
            "标题": "次石田松石图",
            "作者": "王鏊",
            "内容": "长松落落，白石凿凿。根株联蜷皮驳荦。悬厓倒挂蛟龙僵，干云直上雷风作。\n仲圭死，石田生，后先意匠同经营。想拈秃笔快一扫，势与碣石争峥嵘。\n堂堂十八公，冰霜阅雄俊。巍巍石丈人，不缁亦不磷。\n两翁抱奇节，结交亦相近。我非米南宫，每见思拜之。\n我非陶隐居，听此心自怡。方今大厦连云起，柱础明堂独须此。\n纷纷匠石正求材，胡为弃置深山里。胡为弃置深山里。"
        },
        {
            "标题": "送王守会试",
            "作者": "王鏊",
            "内容": "双珠出南国，光曜珊瑚枝。一入天府选，一嗟沧海遗。\n连城总无价，韫椟亦有时。雁行先后耳，去去勿复疑。"
        },
        {
            "标题": "和林见素次苏子卿见寄之韵四首 其一",
            "作者": "王鏊",
            "内容": "向晚心不怡，中庭立徘徊。群雅竞鸣噪，孤鸿独无依。\n无依亦何恨，禀气与时乖。物情逐时好，志士多苦怀。\n咄哉贾太傅，厝薪胡独悲。黄竹有遗歌，至今令人哀。\n笼鸟望云端，自伤翅翎摧。海滨有大老，何时当来归。\n知音苟不存，五弦徒自挥。怅望武夷云，我身安得飞。"
        },
        {
            "标题": "白岩歌为乔希大司马赋",
            "作者": "王鏊",
            "内容": "太行西来势如翔，两崖忽断纷开张。中间沃衍散耕牧，至今风俗馀陶唐。\n白岩嶕峣森立玉，疑贮白云千万斛。又疑天山雪不消，六月悬崖挂飞瀑。\n长松矹硉偃虬龙，磐石坐送孤飞鸿。朝看白岩横，暮看白岩纵。\n幅巾芒屦长松下，白岩处处长相逢。一朝还为苍生起，坐镇留都惟隐几。\n江东烟树晚重重，回首白岩云万里。苻坚入寇不须惊，隐然人倚如长城。\n围棋似是谢安石，断靷谁为郭子横。只将忠赤佐天子，不管白璧来青蝇。\n青蝇青蝇何为哉，我思白岩归去来。"
        },
        {
            "标题": "慰东冈失子",
            "作者": "王鏊",
            "内容": "生子秀而文，灿然琼树枝。岂独立门户，且欲承裘箕。\n一朝忽摧折，天也真难期。纵使铁石肠，谁能不哀斯。\n哀之倘可生，哀也理亦宜。号天天不闻，扣地地不知。\n肝肠为尔裂，齿发为尔衰。死者竟不返，生者空自隳。\n两伤复何益，不悟真成痴。我有一药方，授之竺乾师。\n能治迷罔疾，愿君试服之。茫茫大化中，万物皆寄而。\n贤愚与贵贱，趋死同一岐。虽有寿与夭，同尽无等衰。\n彭聃安在哉，孔孟亦若兹。况区区所立，毕竟何足施。\n譬如空中华，妄作喜与悲。倏然还变灭，岂足仍追惟。\n所以东门吴，无儿如有儿。众生缠爱贼，有如雀黏黐。\n卓哉古达人，弃去如唾洟。爱河苟不乾，苦海终无涯。\n天道有翻覆，人事多参差。自古每如此，吁嗟奈何其。\n颜渊仁且夭，不闻路也羸。子夏泣丧明，但为后人嗤。\n追亡建负鼓，嗟哉空尔为。劝君急返棹，收泪举一卮。"
        },
        {
            "标题": "悯松",
            "作者": "王鏊",
            "内容": "洞庭古寺名翠峰，山门夹道皆长松。苍皮鳞皴根诘屈，风动十里闻笙镛。\n团栾下荫翠羽葆，夭矫上耸苍髯龙。不知当年谁手植，云是宋家三百年前之旧物。\n每当赤日坐其下，时有清风吹鬓发。因思古人不可见，重是甘棠无剪伐。\n兹来忽见怪且惊，倒卧道路纵复横。可怜堂堂十八公，尽与官家充践更。\n神咷鬼趡竞遮护，崖摧壑陷难支撑。我伤嘉树因久立，封殖有怀何所及。\n颠僵力与风雷争，昏暗如闻龙象泣。龙象泣，何所为，县官催租如火急。\n伊昔秦皇法最苛，犹有封爵来山阿。如何今日值劫数，大斧长锯交撝呵。\n深山更深无处避，岂若社栎长婆娑。年来征税总类此，谁采野老民风歌。"
        },
        {
            "标题": "木石居士为叶文节赋",
            "作者": "王鏊",
            "内容": "山头一片石，石畔几株树。下有幽居人，结庐与同住。\n木石不解语，亦复何所知。相看两不厌，终岁还自怡。\n石吾甚爱之，千古无缁磷。木有岁寒心，冰霜见苍润。\n二物岂吾徒，对之德堪进。方今构明堂，傍求柱础材。\n夫君久居此，乃独胡为哉。"
        },
        {
            "标题": "次邵侍郎国贤见寿之韵",
            "作者": "王鏊",
            "内容": "杖藜晓上清风阁，北望云山渺云壑。怀公不见诵公诗，清庙朱弦为谁作。\n晨星落落今数公，平生出处将无同。我生与世早多忤，乞身归卧湖山中。\n伻来远致两罂水，风致年来那有此。品题未拟桑苧翁，煎法曾傅玉川子。\n力田自好任逢年，陇云寄我山中篇。汉庭共诧大人赋，那知山泽非臞仙。\n与公周旋亦云久，不饮每酣公瑾酒。子牟魏阙本江湖，公也那能忘黔首。\n我心古井终不波，杞人之忧忧岂过。缄诗远寄惠山下，问公究竟其如何。"
        },
        {
            "标题": "双湖诗为佥宪谢廷柱作",
            "作者": "王鏊",
            "内容": "嵯峨灵峰岭，苍茫寓国山。两湖分映东西间。两湖相去无十里，龟龙天池相对起。\n朝游长林暮小沚，荡舟欲行行且止。君非渭川叟，公侯封已晚。\n又非鸱夷子，烟波去不返。要知钓徒非钓徒，敕赐散仙在江湖。"
        },
        {
            "标题": "虎丘",
            "作者": "王鏊",
            "内容": "谁云虎丘小，我觉虎丘大。尝疑海上峰，涌起自天外。\n忽坠平野中，万劫翠不坏。夫差昔霸王，猛气亦已汰。\n神斧凿巉岩，泂勺银河派。双崖削未平，呀呷势将嘬。\n灵湫湛寒碧，剑气溢光怪。银海雁飞沉，冰岩松倒挂。\n前朝百战争，今为梵王界。吴侬得游观，时节纷綷䌨。\n我老犹爱山，兴至时独迈。聿登浮屠颠，坐觉三吴隘。\n云梦如可吞，八九无蒂芥。千人石上眠，把酒向天酹。\n不知开辟来，曾见几兴败。天风忽然生，万窍同一噫。\n满山松竹吟，破浪恣砰湃。平生磊块胸，至此殊一快。\n升沉世上名，琐屑真癣疥。我生本优游，幸脱轩冕械。\n甘为愚公愚，不受蔡叔蔡。愿言从乐天，一年十二届。"
        },
        {
            "标题": "秉之六十初度",
            "作者": "王鏊",
            "内容": "昔我与子兮弟南兄北，看云望月兮思其有极。每怀一晤语兮路远而不得。\n兹余乞告来归兮子亦辞此郡章，大衾与长枕兮日夕聚此一堂。\n胡为乎限一衣带之水兮欲济而无梁，一年不十会兮怅中心以皇皇。\n喜献岁之发春兮将上元节，闹花灯高烧兮弦管噭噪。\n嗟耳顺之华年兮亦人生之难到。子春秋逴逴以日高，余岂能乎无眊。\n羌世上之浮名兮曾不可以与谋，彼器溢而餗覆兮乐曾不免乎忧。\n谋人国而不善兮宁颠蹶之愆尤，进阳阿之妙舞兮发南国之新讴。\n歌舞洋洋而迭进兮曾不知岁月之遒，年年岁岁乐复乐兮与子同寿乎千秋。"
        },
        {
            "标题": "东菑诗",
            "作者": "王鏊",
            "内容": "君岂东菑人，而事东菑役。带经和雨锄，抱砚临溪涤。\n非菑安有畬，不耕固无穫。他年看秋成，千钟岂谋食。"
        },
        {
            "标题": "偶成",
            "作者": "王鏊",
            "内容": "生世七十年，回看如一日。中间事万变，或喜或忧戚。\n得失与升沉，其事固非一。杳然如梦中，无复留彷佛。\n前者既已尔，后来亦当必。所贵寸心虚，翛然不留物。\n俯仰天地间，无愧亦无慄。"
        },
        {
            "标题": "东湖书院为吴献臣都宪赋",
            "作者": "王鏊",
            "内容": "东湖烟水空复空，乃在武昌之西、嘉鱼之东。气吞长江捲七泽，闻有至人昔年隐居渔钓于其中。\n迩来一百四十载，九疑联绵竟谁在。岂知苍梧万里云，山中亦有东湖俨相待。\n浔江漓江左右流，落霞孤䳱长悠悠。閒来朅登大云岭，霜露郁郁愁松楸。\n主人自是身许国，到此谁能忘首丘。此亦一东湖，彼亦一东湖，乾坤万里云飞孤。\n愿君慷慨终许国，致君尧舜始作范蠡扁舟图。"
        },
        {
            "标题": "庭梧七首 其四",
            "作者": "王鏊",
            "内容": "秋夜忽已凉，风叶何萧骚。露坐不知久，月挂梧桐梢。"
        },
        {
            "标题": "庭梧七首 其七",
            "作者": "王鏊",
            "内容": "冬夜不成眠，寒灯听骚屑。天明惊皑皑，梧桐枝上雪。"
        },
        {
            "标题": "读击壤集效其体 其三",
            "作者": "王鏊",
            "内容": "我爱东冈一老人，百年长作太平民。无忧无喜亦无愧，有酒有诗兼有宾。\n接树灌花为活计，游山玩水总天真。我生亦是悠悠者，愿得东西永作邻。"
        },
        {
            "标题": "庭梧七首 其六",
            "作者": "王鏊",
            "内容": "长夜梦初回，雨来山之北。何由知雨来，梧桐声淅沥。"
        },
        {
            "标题": "庭梧七首 其三",
            "作者": "王鏊",
            "内容": "暑夜卧常迟，摇摇动轻箑。仰啸取天风，风在梧桐叶。"
        },
        {
            "标题": "庭梧七首 其五",
            "作者": "王鏊",
            "内容": "长夜梦初回，月上山之厓。何由知月上，梧桐影横斜。"
        },
        {
            "标题": "庭梧七首 其一",
            "作者": "王鏊",
            "内容": "庭梧曾手植，忽已逼苍穹。清夜长闻雨，晴朝惯惹风。\n旌幢惊对峙，琴瑟讶中空。凤鸟何年至，吾生尚尔逢。"
        },
        {
            "标题": "庭梧七首 其二",
            "作者": "王鏊",
            "内容": "春朝起常迟，欲觉还偃仰。隔窗幽鸟声，日照梧桐上。"
        },
        {
            "标题": "读击壤集效其体 其二",
            "作者": "王鏊",
            "内容": "二气阴阳相荡摩，不知真宰意云何。三王二帝时节少，五季六朝丧乱多。\n仓琅又见歌赤燕，翠釜还闻羞紫驼。近事天高何处问，牛女今宵方渡河。"
        },
        {
            "标题": "素履诗",
            "作者": "王鏊",
            "内容": "考祥元视履，厥初慎元咎。纷华非所忻，贞靖自吾守。\n遂止谅不能，欲进夫岂苟。黼黻焕彰施，白贲乃其旧。"
        },
        {
            "标题": "怀泉",
            "作者": "王鏊",
            "内容": "泉之流兮汤汤，我之怀矣与泉偕逝而无忘。泉之鸣兮泠泠，我之怀矣与泉偕滴而无声。\n山下出泉兮于彼幽谷，我种我橘兮于山之麓。泉橘相依兮其阴日繁以沃。\n橘之香兮泉之冽，病者饮之兮浣彼肝肺。泉之甘兮橘之香，病者饮之兮荡彼胃肠。\n疫疠消亡兮神明内融，济人利物兮前人之功。吾虽不及前之人兮，心与前人之心同。\n我愿橘香兮不绝，泉兮不竭。我心亦然，前与兹泉终古而不歇。"
        },
        {
            "标题": "读击壤集效其体 其一",
            "作者": "王鏊",
            "内容": "林下老人何所求，求非拜相非封侯。所求海内民生遂，所愿朝廷圣德修。\n工鲧人人崇礼让，羌夷永永罢戈矛。熙然万载雍熙治，林下老人何所求。"
        },
        {
            "标题": "四月九日与弟秉之进之过通安桥顾氏因偕玄敬登阳山绝顶次日过虎山桥七宝泉至灵岩山而还得诗三首 其一",
            "作者": "王鏊",
            "内容": "阳山高哉几千丈，箭缺遥瞻在天上。一朝置我箭缺傍，坐觉诸山皆退让。\n太湖汀滢平于杯，夫椒包山近相并。山腰鸟道何盘盘，十步九折行且叹。\n昌黎正逢衡岳霁，太白休歌蜀道难。夫差悔悟苦不早，公孙白骨缠荒草。\n子胥伯嚭两丘墟，天地茫茫人易老。划然长啸来悲风，一杯敬酬浮丘公。\n何时借我绿玉杖，从此拄过扶桑东。诗成西日下山去，回视山椒但烟雾。"
        },
        {
            "标题": "酬鸣阳苦热韵",
            "作者": "王鏊",
            "内容": "皇天分四时，夏也独可畏。北陆迎炎曦，当午势逾炽。\n衰年苦侵凌，袒跣时露臂。絺帏可屋张，竹床聊假寐。\n溽暑亦多情，不饮乃似醉。黄昏稍露坐，噆暗蚊莫避。\n缅怀东冈翁，本自彊人意。翛然松竹林，清凉异人世。\n锦箨许裁冠，惠我有新制。广厦几时成，帡幪赖馀庇。"
        },
        {
            "标题": "览黄省曾明水集",
            "作者": "王鏊",
            "内容": "勉之生也少，所负良崎嵚。虽从诸生游，而怀物外心。\n赋诗何所师，泠泠秋涧琴。钟生去我久，谁复赏此音。\n不见昭代士，丽藻映词林。元间与大吕，一鸣喙皆瘖。\n青紫俯首拾，为国希世琛。"
        },
        {
            "标题": "秉之齿落有诗且羡予齿之牢和其韵以慰之且自慰云耳",
            "作者": "王鏊",
            "内容": "兄弟一气耳，谁强谁独衰。弟齿齾更落，予发白且蓰。\n朝来览明镜，鬅鬙乱如茨。咄哉此二疾，自古谁能医。\n太公口含两，张苍一无之。年皆过百岁，天岂云独私。\n人生真大梦，世事如奕棋。社栎散乃寿，自全本支离。\n兄弟幸在告，为乐当今兹。湖山共追逐，杖藜未须支。\n头童与齿豁，韩公浪云悲。西山朝气爽，不妨拄空颐。"
        },
        {
            "标题": "追思慈爱堂为武定侯郭勋赋",
            "作者": "王鏊",
            "内容": "苍梧云黯燕云湿，北堂燕山空掩泣。江湖漠漠山重重，高堂人远何嗟及。\n忆昔前人佐真主，金戈百战开茅土。山河带砺誓始终，奸蠹潜萌中龃龉。\n床前学语藐诸孤，抱向阊阖闻呱呱。天门九重不可问，十年泣血纷涟如。\n饮冰齧檗老益坚，中宵抱恨常悁悁。金石可移心不改，茹苦衔哀重吁天。\n精诚动天天为顾，茆土还加旧名数。金书铁券古元勋，櫜兜戟纛新开府。\n圣恩重处慈恩深，玉带腰悬自循抚。古云死易立孤难，程婴杵臼犹摧残。\n谁知女妇伸大义，坐令荀息生厚颜。昊天有极恩罔极，回望燕云长太息。"
        },
        {
            "标题": "赠况山人",
            "作者": "王鏊",
            "内容": "姑苏入国朝，守也谁第一。况侯江右来，经纬气郁硉。\n薙顽境界清，减税茕嫠殖。所以吴下人，至今感至骨。\n空山掩关卧，有士叩蓬荜。云是况家孙，兼邃青乌术。\n洞庭白沙间，为我卜窀穸。茫茫彼云山，莫此云最吉。\n侯政自堪思，生意尤款密。胡能终偃蹇，命车还一出。\n我生本悠悠，世事仍咄咄。生前且莫料，身后谁能诘。\n青松白石间，与子坐终日。勿言身后事，且尽杯中物。"
        },
        {
            "标题": "入仙献寿图",
            "作者": "王鏊",
            "内容": "今日何日春昼长，祥云五色如盖幢。玄元俨在云中央，群仙杂遝进寿觞。\n凤麟为脯琼为浆，弹八琅璈舞霓裳。玄元既醉悦且康，授以长生不老之药方，我公之寿三千霜。"
        },
        {
            "标题": "飞仙图",
            "作者": "王鏊",
            "内容": "若有人兮来自天，云为冠帔星为钿。九霞袂带霓辎軿，幡幢缭绕笙箫阗。\n双成拥后飞琼前，绰约似是瑶池仙。玉山之南半山主，主人已去有贤姥。\n冰霜之操节独苦，精诚动天天应许。有桃如斗枣如瓜，纷天仙兮以媵女。\n九还七返仙家丹，坐令白发回朱颜，贤姥之寿齐南山。"
        },
        {
            "标题": "东山图寄同年谢少傅",
            "作者": "王鏊",
            "内容": "谢公昔隐东山阿，其如海内苍生何。谢公今隐东山上，海内其若苍生望。\n东山何在云悠悠，乃在会稽东海之东头。朝攀扶桑枝，夕饮严滩流。\n谢公昔日登临处，今日公来还钓游。林间世事阅来久，自信忠贞能不朽。\n蜃嘘楼阁倏当空，世上浮名亦何有。嗟予壮岁每从公，公之心事吾能通。\n嘉谟动得明主顾，劲气直犯奸邪锋。奸邪作奸今亦已，中外望公犹未起。\n老松眠壑无万牛，大材为用真难耳。平生不识五侯鲭，屈铁为钩非所能。\n谗烟谤燄久自熄，不烦桓伊仍抚筝。"
        },
        {
            "标题": "二月真适园梅花盛开四首 其一",
            "作者": "王鏊",
            "内容": "万株香雪立东风，背倚斜阳晕酒红。把酒花间花莫笑，风光还属白头翁。"
        },
        {
            "标题": "二月真适园梅花盛开四首 其三",
            "作者": "王鏊",
            "内容": "香雪千山煖不消，我行处处踏琼瑶。绝胜破帽骑驴客，风雪寻诗过灞桥。"
        },
        {
            "标题": "二月十二日雪",
            "作者": "王鏊",
            "内容": "正德九载春，开岁始十日。青天忽闻雷，远近惊辟易。\n雷声甫云收，大雪忽盈尺。连阴二月中，节候过惊蛰。\n春分晴复雨，雨后雪仍积。柳条压将摧，梅萼冻全坼。\n园林诸草树，勾萌吐仍郁。颇闻春秋书，又览月令说。\n从来天人际，茫昧固难诘。寄语傅岩翁，谁欤秉调燮。"
        },
        {
            "标题": "石公山",
            "作者": "王鏊",
            "内容": "石公幽处无来迹，亦有人家散阡陌。我船欲开还不开，爱此孱颜苍雪色。"
        },
        {
            "标题": "二月真适园梅花盛开四首 其二",
            "作者": "王鏊",
            "内容": "花间小坐夕阳迟，香雪千枝与万枝。自入春来无好句，杖藜到此忽成诗。"
        },
        {
            "标题": "石公山石洞",
            "作者": "王鏊",
            "内容": "石公之景殊不恶，巨石悬空欹不落。争知不是补陀山，中有仙人俨缨络。"
        },
        {
            "标题": "二月真适园梅花盛开四首 其四",
            "作者": "王鏊",
            "内容": "春来何处能奇绝，金谷梁园俱漫说。谁信吾家五亩园，解贮千株万株雪。"
        },
        {
            "标题": "石公山试剑石",
            "作者": "王鏊",
            "内容": "悬崖峭壁立千尺，有洞虚明忽中坼。吴王宝剑乌能然，恐是巨灵神斧劈。"
        },
        {
            "标题": "林屋洞口古井",
            "作者": "王鏊",
            "内容": "闻有紫隐泉，閟在灵仙境。金庭不可扣，且此汲寒井。\n洞口有深井，云浆湛虚空。我来携一罂，会与仙源通。"
        },
        {
            "标题": "还至维亭",
            "作者": "王鏊",
            "内容": "早潮时去晚潮回，陆市巴城逦迤来。咫尺维亭看又过，人生行止信悠哉。"
        },
        {
            "标题": "送马良佐学士还南京",
            "作者": "王鏊",
            "内容": "白门柳色罢啼莺，归拥金莲院吏惊。北地主人供案立，庐江太守傍车行。\n家传易学无笺注，驿递诗筒有课程。潇洒玉亭谁复到，竹间为认旧题名。"
        },
        {
            "标题": "将游毛公坛宿包山寺明日雨不克往",
            "作者": "王鏊",
            "内容": "毛公已去有仙坛，眼见亭台欲到难。翠壑苍厓增惝恍，玉芝瑶草长阑干。\n洞无金钥谁能闯，井有灵砂尚可餐。传语仙翁莫终弃，当时鸡犬从刘安。"
        },
        {
            "标题": "与谢宪副德温游阳山箭缺至半山寺而止",
            "作者": "王鏊",
            "内容": "箭缺搀天知几重，半山聊复憩吾慵。孤臣何处埋幽愤，高阁閒来坐晏舂。\n深院潺湲鸣剖竹，悬崖矹硉偃长松。回船又过枫桥去，卧听寒山寺里钟。"
        },
        {
            "标题": "三月六日庭前柏树有露如脂其味如饴或曰甘露或曰非也作诗纪之",
            "作者": "王鏊",
            "内容": "一树珑璁冻欲流，碎攒红玉上枝头。香分醽醁春谁酿，光映珊瑚夜未收。\n端谢仙人云外掌，思沾暍者道傍喉。不知造化真何意，独凭阑干玩未休。"
        },
        {
            "标题": "洞庭新建厅事柱下获一瓮中有钱曰太平喜而口占",
            "作者": "王鏊",
            "内容": "一钱清白承先哲，八柱高明应宰司。天赐不多良自贺，国家重建太平基。"
        },
        {
            "标题": "避暑傅氏山庄次陆学士廉伯韵二首 其二",
            "作者": "王鏊",
            "内容": "北来燕赵旧山川，平野苍茫海色连。客子行游非素约，野人墟落自成廛。\n寻凉有马能知路，吊古无碑可问年。九日忙时閒一日，新诗莫惜被人传。"
        },
        {
            "标题": "避暑傅氏山庄次陆学士廉伯韵二首 其一",
            "作者": "王鏊",
            "内容": "偶然携酒作郊行，才出尘中眼校明。岁月几何新景象，河山百二旧神京。\n初凉道上行人影，斜日村中打麦声。一片渴心何处写，辘轳金井上银瓶。"
        },
        {
            "标题": "送陈指挥蕃迁浙江都司",
            "作者": "王鏊",
            "内容": "朝廷又起故将军，浙水吴山阃外分。禹穴千年通御气，狼山比日熄妖氛。\n骠姚方略今谁敌，郤縠诗书旧有闻。楚蜀干戈犹未定，早看幕府策奇勋。"
        },
        {
            "标题": "避暑傅氏山庄次陆学士廉伯韵",
            "作者": "王鏊",
            "内容": "偶然携酒作郊行，才出尘中眼校明。岁月几何新景象，河山百二旧神京。初凉道上行人影，斜日村中打麦声。一片渴心何处写，辘轳金井上银瓶。"
        },
        {
            "标题": "病中五适 其五 布被",
            "作者": "王鏊",
            "内容": "青绫非所便，芦花亦已寒。木棉足轻柔，病寝梦自安。\n幸非公孙氏，客至当何言。"
        },
        {
            "标题": "昌平刘谏议祠",
            "作者": "王鏊",
            "内容": "荒湾野木古城隅，何处昌平是旧庐。气带幽并多感慨，策如晁董亦迂疏。同时下第谁云屈，此外求言总是虚。不尽怀贤千古意，执鞭无路欲何如。"
        },
        {
            "标题": "壬子校文南畿得诗十二首 其十二 陈朝旧城",
            "作者": "王鏊",
            "内容": "江东天险天削成，长江为堑山为城。南朝天子慎封守，城外筑城随地形。\n盘盘青山出复没，筑城密补青山缺。龙潭起至金川门，百里绵延城不绝。\n青山四绕城四周，雁飞不过神鬼愁。北兵纵健无羽翼，礼乐兵刑何用修。\n益州楼船夜飞渡，虽有金汤没人戍。"
        },
        {
            "标题": "宿卢氏芝秀堂留别师邵师陈二首 其一",
            "作者": "王鏊",
            "内容": "越来溪上思悠悠，斜日门前一繫舟。水若有情随我去，山虽无语为君留。\n梅花红褪墙头雪，麦叶青回垄上秋。一曲沧浪人去远，平湖万顷接天流。"
        },
        {
            "标题": "宿卢氏芝秀堂留别师邵师陈二首 其二",
            "作者": "王鏊",
            "内容": "清溪一曲浸山根，溪上人家两两分。久要正逢徐孺子，同声兼枉沈休文。\n兴非剡上嗟空返，谈比庐山得未闻。醉卧不知乘夜发，画船摇破一川云。"
        },
        {
            "标题": "邵二泉点易亭右得泉有诗次其韵",
            "作者": "王鏊",
            "内容": "酷怜螭吻泻寒泉，百里曾烦乞剩涓。绕舍双鱼惊岸跃，调符单马罢邮传。\n不愁海若卑秋水，会见宣尼叹逝川。大易无言原有象，定应天一在亭前。"
        },
        {
            "标题": "林见素自吴过二泉二泉有作次其韵 其二",
            "作者": "王鏊",
            "内容": "千寻磥砢慧岩松，历尽冰霜有好容。二叟共谈泉上石，孤帆三宿海边峰。\n渊然叔度难为挹，老矣冯唐岂愿逢。盛世皋夔方并入，巢由自可遂疏慵。"
        },
        {
            "标题": "林见素自吴过二泉二泉有作次其韵 其一",
            "作者": "王鏊",
            "内容": "旟旐翩翩动复延，几回翘首太湖天。一生面会知何日，千里神交积有年。\n载酒未过扬子宅，抱衾同上鄂君船。知音自昔称难遇，第二泉头拨五弦。"
        },
        {
            "标题": "故顺庵骆先生挽词",
            "作者": "王鏊",
            "内容": "泮水从游处，重来尚宛然。古台犹有柏，坏沼已无莲。\n讲授春风地，弦歌夜雨天。四方多弟子，深愧表新阡。"
        },
        {
            "标题": "六月苦热壬子日得雨喜甚",
            "作者": "王鏊",
            "内容": "幢幢淅淅又萧萧，两月炎威一夕消。酷似甑山扬火帜，快如银汉泻天瓢。\n乖龙久郁苍生望，淑气潜回赤土焦。林下老人忘帝力，有年还听路傍谣。"
        },
        {
            "标题": "题画牛 其四 刘宽",
            "作者": "王鏊",
            "内容": "轭牛解去旋来归，惭负富轩罪莫违。楚国有弓谁得失，骊黄宁辨是耶非。"
        },
        {
            "标题": "春日山行三首",
            "作者": "王鏊",
            "内容": "胜事春来日日忙，梅花才褪杏花香。莫愁此后芳菲少，又报东风到海棠。"
        },
        {
            "标题": "春日应制 其二",
            "作者": "王鏊",
            "内容": "宫阙沉沉昼漏长，步从黄道坐青阳。六龙整驭天行健，万象含晖地道光。\n雨足渐台杨柳色，风回合殿杏花香。太平有象群方乐，宵旰虽勤也不妨。"
        },
        {
            "标题": "春日应制 其一",
            "作者": "王鏊",
            "内容": "奉天朝罢晓曈昽，敕使传宣籞苑东。好雨晴时三月里，銮舆遥过百花中。\n东皇默运无言化，南国新收不战功。归坐明堂还布德，豫游分与万方同。"
        },
        {
            "标题": "春日山行三首 其一",
            "作者": "王鏊",
            "内容": "风软波平一鉴开，湖山重叠见楼台。万株晴雪悬厓里，只为梅花也合来。"
        },
        {
            "标题": "金泽僧辨如海年八十九矣手制莼菜并诗见贻因和之",
            "作者": "王鏊",
            "内容": "玉盘急足送莼丝，风味鲜辛慰所思。金泽老禅三昧手，当时张翰未曾知。"
        },
        {
            "标题": "舟次直沽别沈方伯次其韵",
            "作者": "王鏊",
            "内容": "好水好山吾已渎，况值秋风橘林绿。南来十日谋北辕，不语岑岑怨林木。\n使人行处何所为，廪人继粟庖人肉。蓬窗阒寂却成愁，恰似苏子居无竹。\n其间文史岂不翻，无味纷纷成故牍。家山回首频入梦，欲去未能惭薄禄。\n德州城下斜月昏，万里河来失平陆。舟中夜静闻吴音，惊问谁欤曰南牧。\n心期乃是夙所亲，倒屣过从忘仆仆。联舟会晤迭主宾，百里风帆岸相逐。\n自移画省大江西，恺悌民间歌旱麓。公馀亦不废吟哦，历历诗书载其腹。\n高词往往逼古人，叉手而成如构宿。往年赠我石兰篇，每向荆溪望林屋。\n谓言他日片帆过，便风径访愚公谷。世情多厌屈原醒，宦路尤欺魏其秃。\n多君佳句屡见投，过望平生非所卜。天津桥下水留人，去住人生有迟速。\n回思联舰那可再，食野呦呦怨鸣鹿。夕阳沽水丁字流，白草茫茫人去独。"
        },
        {
            "标题": "和刘司马失子二首 其一",
            "作者": "王鏊",
            "内容": "公退朝房独掩门，寒灯无燄月昏昏。手书虽在难重读，家事从前得细论。\n客枕有怀眠少著，老人无泪恨常吞。漆园傲吏能齐物，妙语闻之洛诵孙。"
        },
        {
            "标题": "和刘司马失子二首 其二",
            "作者": "王鏊",
            "内容": "死生难得似东门，泪眼逢春转觉昏。顿悟要从迷处得，浮生须著梦中论。\n雪迎炽炭愁方却，月近顽云势易吞。嬴博有封那复记，庭前苦竹已生孙。"
        },
        {
            "标题": "题夏正夫游石湖虎丘诗卷",
            "作者": "王鏊",
            "内容": "石湖烟水虎丘雨，上国还从卷里看。高人过作十日饮，故事留与他年观。\n亦知南国有西子，谁谓东山无谢安。更欲相从寻胜处，高崖磨认墨痕残。"
        },
        {
            "标题": "次韵文徵明见赠之作",
            "作者": "王鏊",
            "内容": "十年稳卧碧山阿，姓字无缘落谏坡。江上野凫元自佚，日边威凤况云多。\n正逢圣理方更化，岂谓温纶亦漫波。几度怀恩思自效，蹇疲难进欲如何。"
        },
        {
            "标题": "次韵杨维立初入史馆",
            "作者": "王鏊",
            "内容": "东角门前十馆开，史家自昔总难才。病容野客随行入，远喜诸公取次来。气合每联朝食坐，事多长后午朝回。扬雄识字今谁及，疑义须烦一一裁。"
        },
        {
            "标题": "次韵玉汝春寒有感",
            "作者": "王鏊",
            "内容": "世事惟将冷眼看，病身药物不离丸。七年尚及三年艾，一日其如十日寒。\n却老有方须指授，觅心无处倩谁安。春来是物争新巧，古井依然不作澜。"
        },
        {
            "标题": "次韵玉汝谢橘",
            "作者": "王鏊",
            "内容": "洞庭自是君家果，霜落晴洲色渐深。收子未储千颗玉，封侯宁抵万株金。\n不移淮北生生意，相馈燕南岁岁心。莫怪野人芹自美，江陵千树不同林。"
        },
        {
            "标题": "次韵玉汝五老会",
            "作者": "王鏊",
            "内容": "三三两两坐成行，忘却燕南是异乡。福德正临吴分野，风流殊异晋高阳。\n丹心旧许同忧国，清话时闻一哄堂。俨若庐山山上见，不才深愧接馀芳。"
        },
        {
            "标题": "八月十六夜匏庵携酒过宜晚轩 其二",
            "作者": "王鏊",
            "内容": "月夕花朝送酒频，朱周李赵陆徐陈。十年亦是须臾事，对月今宵只二人。"
        },
        {
            "标题": "八月十六夜匏庵携酒过宜晚轩 其一",
            "作者": "王鏊",
            "内容": "新开竹径贮秋多，携酒烦公每见过。月出未高公已去，夜深其奈月明何。"
        },
        {
            "标题": "送杨尚絅杨名甫毛贞甫陆全卿四进士归省 其四 全卿",
            "作者": "王鏊",
            "内容": "文章一见一回妍，玉树分明在眼前。记得陆机年二十，亲看贾谊策三千。\n杏花燕月人俱远，枫叶吴霜思独悬。南去河流乾欲断，关津先放彩衣船。"
        },
        {
            "标题": "送杨尚絅杨名甫毛贞甫陆全卿四进士归省 其二 名甫",
            "作者": "王鏊",
            "内容": "南宫笔势见翩翩，固也平生意岂然。不伐子甘为孟后，虚名吾自愧卢前。\n杏花燕市春随马，枫叶钱塘夜泊船。旧日和凝今老矣，登庸衣钵尚须传。"
        },
        {
            "标题": "送杨尚絅杨名甫毛贞甫陆全卿四进士归省 其一 尚絅",
            "作者": "王鏊",
            "内容": "朱书华烛夜纵横，忽见篇章眼独明。暗里投珠人莫顾，空中悬鉴我何情。\n相逢一笑平生友，此去重来几日程。路指娄江东下急，夷亭斜日暮潮生。"
        },
        {
            "标题": "送杨尚絅杨名甫毛贞甫陆全卿四进士归省 其三 贞甫",
            "作者": "王鏊",
            "内容": "接官长傍驿边河，来往君家较独多。已向交情知鲍叔，岂因笔势误东坡。\n还乡未觉关河远，感旧无如岁月何。南望吴门君独去，西风落木洞庭波。"
        },
        {
            "标题": "杜允胜偕陆子潜兄弟携酒至园亭",
            "作者": "王鏊",
            "内容": "寻山何用过城西，屋后巉岩且共跻。高柳暖风初罢絮，曲阑疏雨不成泥。\n洛中雅自推三嘏，王所端宁止一齐。独乐有围今共乐，不妨诗酒日相携。"
        },
        {
            "标题": "贺李谕德子阳五十得子",
            "作者": "王鏊",
            "内容": "一颗名珠入掌中，世间万事总堪空。啼声惯试非凡种，瑞气先占隐若虹。\n梁灏科名犹可绍，窦家世泽未应穷。莫嫌五十为人父，比似尧夫尚可同。"
        },
        {
            "标题": "登缥缈峰",
            "作者": "王鏊",
            "内容": "仄径盘空艰复艰，快哉七十二孱颜。星辰可摘九天上，吴粤平分一水间。\n日转林梢看鸟背，烟横谷口辨人寰。居然自可小天下，谁道吴中无泰山。"
        },
        {
            "标题": "登毗卢阁",
            "作者": "王鏊",
            "内容": "忙身抽得且閒游，天上回瞻十二楼。百战昔悲燕赵地，万年今作帝王州。\n天花散漫金光烂，野树苍茫水墨稠。指点云间吴会近，扁舟湖上几时浮。"
        },
        {
            "标题": "游治平寺登吴王郊台",
            "作者": "王鏊",
            "内容": "朝发石湖濆，暮抵太湖岸。青山亦多情，供我船中玩。\n船行山亦行，一路青不断。白云渺渺山重重，不知何处昔是吴王宫。\n越来溪边越城在，夫差受困云在兹山中。今朝扣禅关，访古寻幽踪。\n僧言事往那能识，钟鼓声中度朝夕。郊台漠漠麋鹿游，茶磨团团蔓荆棘。\n不须吊古伤怀抱，且欲凭高纵吾眺。人家历历新郭里，川渎沄沄胥口道。\n吴江塔影昆山城，一览因之发长啸。天风万里天际来，吴王郊祀昔日登斯台。\n千乘万骑湖上下，祗今安在唯见山崔嵬。船来船去湖西畔，青山无言人自换。\n来来去去世无穷，莫学牛山独兴叹。"
        },
        {
            "标题": "次韵板屋二适 其一 负暄",
            "作者": "王鏊",
            "内容": "茅檐有冬日，可爱乃易落。为公独迟迟，怜渠能灼灼。\n退朝坐蒲团，嗒然效南郭。时维春冬交，正值阴阳搏。\n屋头上阳乌，篱边鸣冻雀。方知黄绵袄，绝胜青绫幕。\n暖入支体舒，懒任傍人谑。及晨卯酒酣，正昼蜂衙作。\n玄冥顿无威，阳春真有脚。一室不愿馀，四大殊能著。\n自谙此中趣，经书亦可阁。持欲献吾君，未许专此乐。"
        },
        {
            "标题": "归自西洞庭阻风登鼋山绝顶",
            "作者": "王鏊",
            "内容": "亲朋挽衣留不住，逆风舟向平滩驻。滩头寂寞谁与言，青鞋飞纵颠厓步。\n鼋头戴山山不崩，东望东海西吴兴。群峰罗列七十二，如拱如立如奔腾。\n我行天下亦多矣，所至有山或无水。其间有水却无山，何处能兼山水美。\n苍茫万顷浮孱颜，惟有海上三神山。杳然可望不可到，不如此地日夕随我往与还。\n胡为十年才一到，风乎尔知吾所好。"
        },
        {
            "标题": "河桥舟发归途作",
            "作者": "王鏊",
            "内容": "伐鼓侵星发，吴门此日还。断澌溪涨阔，融雪陇痕斑。\n剑井来寒树，铜棺失暮山。衰年仍事役，翻羡白鸥閒。"
        },
        {
            "标题": "狄梁公祠次匏庵韵",
            "作者": "王鏊",
            "内容": "歌中妩媚亦诚豪，覆体何人脱御袍。鍊石有方天可补，檿弧无验鬼空号。\n参苓入笼还为用，稂莠当阶不受薅。南望河阳如在眼，青山无限白云高。"
        },
        {
            "标题": "谢郭长洲惠橘二首 其一 朱橘",
            "作者": "王鏊",
            "内容": "雕柈红玉写累累，四月江南见亦稀。只讶蜂房输与蜜，谁将猩血染为衣。\n饤来客座惊三绝，种向家园待十围。他日洞庭修橘谱，便应书作郭公绯。"
        },
        {
            "标题": "雨中对梨花四首 其二",
            "作者": "王鏊",
            "内容": "谁道园中少物华，桃花开尽到梨花。霏微小雨添颜色，不用人家锦障遮。"
        },
        {
            "标题": "雨中对梨花四首 其四",
            "作者": "王鏊",
            "内容": "佳人默默立春寒，细雨轻风缟袂单。玉质似嫌脂粉涴，残妆净洗觅人看。"
        },
        {
            "标题": "雨中对梨花四首 其三",
            "作者": "王鏊",
            "内容": "空庭香雪夜生辉，除却梅花见总非。一种风情还自别，始知西子胜杨妃。"
        },
        {
            "标题": "雨中对梨花四首 其一",
            "作者": "王鏊",
            "内容": "一年花事又阑珊，自笑閒官不得閒。小巷梨花三日雨，一枝犹得举杯看。"
        },
        {
            "标题": "耳鸣",
            "作者": "王鏊",
            "内容": "耳内真何有，年来解作声。磬乎时殷殷，蝇也只营营。\n稍向喧中息，知从甚处生。天应怜寂寞，将尔当箫笙。"
        },
        {
            "标题": "二月雪",
            "作者": "王鏊",
            "内容": "一冬天气暖如春，雪到春来见却频。令敚东皇增料峭，冻含西岳献嶙峋。\n郊原润洽晴为雨，窗户虚明夜向晨。三白丰年称上瑞，如何宫柳漫含颦。"
        },
        {
            "标题": "与道卿鸣阳辈同游法海寺循平岭涉杨家坞还饮偃月冈",
            "作者": "王鏊",
            "内容": "忽忽春归不可攀，且乘高兴看湖山。回旋翠壑丹厓里，小憩青松白石间。\n为爱韶华连日醉，历观宦海几人还。风尘楚蜀干戈地，举酒何缘一破颜。"
        },
        {
            "标题": "半舫斋种竹",
            "作者": "王鏊",
            "内容": "谁分碧玉两三枝，爱护先教槿作篱。我欲醉移须有日，客从径造却无时。\n未分嶰谷阴阳管，先和淇园瑟僩诗。多少世间凡草木，岁寒时节始应知。"
        },
        {
            "标题": "橘荒叹",
            "作者": "王鏊",
            "内容": "我行洞庭野，万木皆葳蕤。就中柑与橘，立死无孑遗。\n借问何以然，野老为予说。前年与今年，山中天大雪。\n自冬徂新春，冰冻太湖彻。洞庭苦无田，种橘充田租。\n霜馀树树金，寄此万木奴。悠悠彼苍天，三白望为瑞。\n如何为橘灾，斩伐如剑利。饤饾索宾筵，贡篚缺王事。\n曾闻后皇树，不过淮之郊。他处岂独无，洞庭号珍苞。\n衢州徒菌蠢，湘潭亦寥梢。地气信有偏，天灾曷仍遭。\n物贵固难成，难成复易槁。遂令洞庭人，为计恨不早。\n从今原隰间，只种桑与枣。"
        },
        {
            "标题": "饮云龙山放鹤亭",
            "作者": "王鏊",
            "内容": "把酒高亭迟日晴，青山无限赴彭城。地横西楚英雄气，水泻南徐感慨声。\n燕子楼前春草合，虎牢关外暮云生。不知放鹤人何在，辽海茫茫万里情。"
        },
        {
            "标题": "山行三首 其三 灵岩怀古",
            "作者": "王鏊",
            "内容": "夫差霸业今何在，香径琴台鹿自游。天际青山还故国，夜深明月有荒丘。\n涛声不尽英雄恨，草色犹含粉黛羞。莫为吴宫多怅望，今来古往总悠悠。"
        },
        {
            "标题": "石田学蒙泉阁老画蒲萄",
            "作者": "王鏊",
            "内容": "虬髯诘屈干鳞皴，二老含毫斗出新。试看山亭秋雨里，不知若个得渠真。"
        },
        {
            "标题": "寄题拱北楼",
            "作者": "王鏊",
            "内容": "紫微华盖拥宸居，拱北楼成势有馀。沽水绕城斜作字，人家滨海半为渔。\n草间狐鼠收妖气，天上风云贺宠除。记得泊舟衰草岸，月明槐树影疏疏。"
        },
        {
            "标题": "登阳山大石",
            "作者": "王鏊",
            "内容": "阳山从西来，勇气正咆勃。联峰划中断，散作石突兀。\n不知开辟初，谁刬造化窟。偶来陟其椒，未步先欲蹶。\n俨如大廷朝，冠冕森万笏。又如羽林军，戈剑罗劲卒。\n抉开混沌窍，截断防风骨。谽谺唇吻张，璀璨鼻眼突。\n尝疑地生痏，又恐天坠孛。嵌岩亦通透，轩敞且崷崒。\n梯空路不穷，补缺屋将杌。沮洳滴玲珑，丰茸眠腽肭。\n缝生藓驳斑，罅卧松彊倔。手摩畏狰狞，足履愁臲卼。\n灵湫瞰潜虬，危巢俯栖鹘。佳处诚悠悠，怪事良咄咄。\n鍊疑娲皇遗，堕恐共工揬。神禹凿难平，夸娥推欲没。\n太湖杯汀滢，绝顶箭恍惚。作诗继前游，归兴殊忽忽。"
        },
        {
            "标题": "至太仓欲观海不遂",
            "作者": "王鏊",
            "内容": "我欲乘桴从鲁叟，一观出日恨无由。扶桑只在船窗外，怅望娄江日夜流。"
        },
        {
            "标题": "辛巳新春有感",
            "作者": "王鏊",
            "内容": "山林朝市本无干，怪事惊心欲遣难。金谷多藏还作祟，鹿门计拙却为安。\n始知晏子辞弼殿，岂是王晞爱冷官。天与百年双老眼，可堪看遍世途艰。"
        },
        {
            "标题": "次木斋阁老见寄之韵 其一",
            "作者": "王鏊",
            "内容": "行年七十又加三，俯仰乾坤幸免惭。世有篯铿方我老，坐无鲍叔共谁谈。\n夕阳溪壑翠尤茜，晓雨园林绿正覃。还拟西湖为胜集，已拚沽酒典朝衫。"
        },
        {
            "标题": "次木斋阁老见寄之韵 其二",
            "作者": "王鏊",
            "内容": "才说迎春又送春，纷纷红紫几番新。谁云海内无知己，且喜尊中有圣人。\n瘦似维摩还示病，乐如原宪不妨贫。山人自合山中老，出处无烦问大钧。"
        },
        {
            "标题": "登楼诸山忽不见盖为云雾所隐",
            "作者": "王鏊",
            "内容": "蜃嘘台阁倏然生，鳌背蓬壶流不住。我家楼子岂亦然，点点遥峰天际露。\n朝来一望忽失之，极目苍苍但烟雾。当时何处忽飞来，夜半何人偷负去。"
        },
        {
            "标题": "胡人归朝歌",
            "作者": "王鏊",
            "内容": "儿胡儿，女胡女，女嫁胡儿娶胡妇。唯有老身从汉来，椎结毡裘作胡语。当时从驾土木间，匈奴驱我不得还。朝看鹞儿岭，暮宿木叶山。昔闻青冢今始睹，几过苏卿持节处。胡风猎猎胡霜飞，听罢胡笳泪如注。胡中洵乐汉自亲，呼韩犹作南朝宾。款关不用通事语，三十年前我汉人。奉天殿前拜天子，封爵归来认邻里。南街北巷争聚观，家人见我还惊起。男袭冠裳女绣襦，今日汉入昨日胡。回思李陵并卫律，漠北高坟空突兀。"
        },
        {
            "标题": "过邓尉山题天真上人新开禅院",
            "作者": "王鏊",
            "内容": "手斸嵌岩邓尉濆，五湖风月自平分。钟声夜扣林间雨，蜃气朝横岭上云。\n慧眼又传新法嗣，幔幢曾折古魔君。我来亦是寻常事，信息谁教野鹿闻。"
        },
        {
            "标题": "过西洞庭徐氏",
            "作者": "王鏊",
            "内容": "早从胥口望巃嵷，舟入青溪曲曲通。一片湖山归手内，万家烟火隔云中。\n范公忧莫关廊庙，楚客音还爱土风。林屋有田吾欲老，岂因一水限西东。"
        },
        {
            "标题": "过黄墅沈氏阻风望洞庭甚近而不能至",
            "作者": "王鏊",
            "内容": "茅堂宛在碧山腰，山下行人不受招。梁作虹蜺应可渡，水如衣带却成遥。\n清风入夜生蘋末，细雨扶春上柳条。不是休文能醉我，平生磊块仗谁浇。"
        },
        {
            "标题": "余断送迎久矣内翰严维中奉使三湘还过吴治具邀余过虎丘余不能辞也赋诗一笑",
            "作者": "王鏊",
            "内容": "看遍苍梧山外山，吴中仍爱小孱颜。如何地主翻为客，多少荣途未得閒。\n张席坐隈新竹粉，题诗劖破古苔斑。夕阳共下山门去，处处停桡未拟还。"
        },
        {
            "标题": "秋日斋居值雨已而大雪呈韩亚卿二首 其二",
            "作者": "王鏊",
            "内容": "愁霖何富晴，怪雪忽已积。狂飞九月晦，无乃太急迫。\n宁当大庭贺，终作虚檐滴。不知堆为盐，但未大于席。\n为祥或为灾，众口纷籍籍。已闻半月前，何论一日隔。\n愁吟欲附火，块坐惟面壁。得无袁安僵，除是张华识。\n饱食亦已多，敢恨斋房寂。"
        },
        {
            "标题": "归省过太湖",
            "作者": "王鏊",
            "内容": "十年尘土面，一洗向清流。山与人相见，天将水共浮。\n落霞渔浦晚，斜日橘林秋。信美仍吾土，如何不少留。"
        },
        {
            "标题": "送白主事辅之还任南京",
            "作者": "王鏊",
            "内容": "采菱江上忆曾经，百里人传聚德星。报政三年还过阙，闻诗一月正趋庭。\n马家群从眉多白，豸府中丞鬓尚青。他日同朝桥梓并，应烦圣主赐云屏。"
        },
        {
            "标题": "胡太守孝思奉诏存问过太湖有作次其韵 其一",
            "作者": "王鏊",
            "内容": "东南巨浸茫无外，吴越交争向此中。漠漠雁飞愁欲堕，冥冥帆远若乘空。\n楼台倒影星河动，花木交阴岛屿通。倘沐皇恩分一曲，他年请爵太湖公。"
        },
        {
            "标题": "胡太守孝思奉诏存问过太湖有作次其韵 其二",
            "作者": "王鏊",
            "内容": "林屋峰前受一廛，渚凫汀鹭住相连。久尘殿阁三台地，归占东南一洞天。\n诏下屡沾新雨露，林间还与旧云烟。自从白傅来游后，直到君侯两似仙。"
        },
        {
            "标题": "东冈隐士筑亭于松竹之间名曰款相意以为予予不敢当而有也为易曰来贤八月二十四日初会亭上口占一律",
            "作者": "王鏊",
            "内容": "竹间新筑小亭低，草色花香醉不迷。安乐窝中人略似，逍遥公后世谁齐。\n莫因徐孺悬陈榻，时许王猷过剡溪。愿得时和边燧息，赋诗携酒日同跻。"
        },
        {
            "标题": "壬子校文南畿得诗十二首 其三 过扬子江",
            "作者": "王鏊",
            "内容": "燕南倦客江东去，一见澄江眼为开。红日远疑从地起，青山近欲傍人来。\n中流击楫空怀志，南国持衡独愧才。渐觉故乡风物近，十年一到思悠哉。"
        },
        {
            "标题": "乙亥新正十日过陈湖二绝 其一",
            "作者": "王鏊",
            "内容": "漠漠湖光隐碛沙，陈湖东畔是君家。春来十日无人见，一树寒梅已著花。"
        },
        {
            "标题": "乙亥新正十日过陈湖二绝 其二",
            "作者": "王鏊",
            "内容": "年来身世总悠悠，漫作陈湖两日游。东望烟波云万里，逝将吾道付沧洲。"
        },
        {
            "标题": "吴禹畴副使使便还吴江觐省",
            "作者": "王鏊",
            "内容": "重明瞻丽正，弘治建初元。圣作群方睹，星流使节奔。\n费蒙颁道里，便喜过家门。书日方三接，寒暄岂一言。\n趋庭尝独立，加饭为平反。王事真无暇，亲恩亦未谖。\n银鱼羞笠泽，彩鹢动湘沅。石建裙方涤，王延被未温。\n法冠惊豸立，官诰讶鸾鶱。乡里恩光满，人生乐事繁。\n莼香莫留恋，厩吏候行轩。"
        },
        {
            "标题": "过长江",
            "作者": "王鏊",
            "内容": "微风细浪平如席，金山焦山才咫尺。群山簇簇天际浮，点染长江好颜色。"
        },
        {
            "标题": "送李端彝端行昆仲还嘉鱼 其一",
            "作者": "王鏊",
            "内容": "二李高风挽不回，巫山衡岳漫崔嵬。凭将一掬怀人泪，洒向黄公旧钓台。"
        },
        {
            "标题": "海虾图",
            "作者": "王鏊",
            "内容": "茫茫大海浮穹壤，日月升沉鳌背上。其间物怪何所无，海马天吴大如象。有鱼如屋鲎如帆，虾最细微犹十丈。鬇鬡怒气须如戟，力战洪涛欲飞出。江湖鱼蟹总蜉蝣，畜眼平生未曾识。画工何处写汝真，梦中曾到长须国。黑风吹海浪如山，鱼龙变化须臾间。从龙愿作先驱去，去上青天生羽翰。"
        },
        {
            "标题": "调韩侍郎",
            "作者": "王鏊",
            "内容": "空斋不用辟寒金，一任浮云结瞑阴。杨秉一生三不惑，鲁山千古两同心。\n风摇径竹鸿孤梦，雪冻江梅蝶敢寻。海上归来持节使，黎涡何事动微吟。"
        },
        {
            "标题": "韩侍郎庭中芍药盛开",
            "作者": "王鏊",
            "内容": "露浥红香湿未乾，绿阴深静护彫阑。频来未许重门掩，色重谁将碎锦攒。\n剪伐无心还比召，带围有兆亦同韩。道人自是忘情者，莫作当年侍史看。"
        },
        {
            "标题": "题四皓图",
            "作者": "王鏊",
            "内容": "蒲轮应召出商颜，汉嗣濒危即日安。若使四翁终羽翼，肯教雌雉变凰鸾。"
        },
        {
            "标题": "送戚时望佥宪之湖广",
            "作者": "王鏊",
            "内容": "逢君未久送君行，十载同窗几日情。平狱旧推于定国，按刑新过汉阳城。雁回千里书须寄，春到三湘草自生。收拾楚材归药笼，湖南宾客总知名。"
        },
        {
            "标题": "试院赠外帘吕推官",
            "作者": "王鏊",
            "内容": "棘垣深锁夜厌厌，每听钟声识外帘。咫尺相看成不语，两心对越幸无嫌。\n青镫晃晃官曹接，白战沉沉号令严。一月春光人不见，归来庭草落红纤。"
        },
        {
            "标题": "东冈有只愁风雨似今朝之句走笔次韵荅之",
            "作者": "王鏊",
            "内容": "太湖高处望夫椒，佳节登临不惮遥。折简故人先有约，定知风雨不崇朝。"
        },
        {
            "标题": "和林都宪见素侍用见寄之韵三首 其三",
            "作者": "王鏊",
            "内容": "夔蚿谁欠复谁馀，门掩青山过雨初。独树春归花意闹，九天云尽月轮虚。\n怀人不见颐空拄，得句无言手自书。寂寂荒村断来屦，洞天真作野人居。"
        },
        {
            "标题": "胡太守再次前韵复荅之 其一",
            "作者": "王鏊",
            "内容": "太湖三万六千顷，七十二峰烟雨中。万壑奔流秋野阔，孤松倒挂寒潭空。\n恍疑灵境与凡隔，岂谓人寰有路通。画船五宿澄波里，千古风流始属公。"
        },
        {
            "标题": "胡太守再次前韵复荅之 其二",
            "作者": "王鏊",
            "内容": "洞庭东西双玉峙，物外地脉相勾连。雨后人耕陇上陌，月明犬吠洞中天。\n红蒸远岫上朝日，暝入孤村生暮烟。渔郎再到忽迷路，错比桃源道是仙。"
        },
        {
            "标题": "韩亚卿贯道见示屠冢宰诸公倡和之作",
            "作者": "王鏊",
            "内容": "零落诸公几束金，纷然抱示惬初心。风流自可怀前辈，倥偬何曾得寸阴。\n馀韵已高那可跂，旧盟虽冷尚堪寻。萧萧风叶厢房晚，索莫空为拥鼻吟。"
        },
        {
            "标题": "次韵廉伯庶子昼寝",
            "作者": "王鏊",
            "内容": "世情不合独醒然，午思腾腾只欲眠。有约周公多邂逅，无情庄叟漫联牵。\n梨花院落春云里，芳草池塘夕照边。世事从来俱是梦，北窗风月不须钱。"
        },
        {
            "标题": "和见素尚书得谢之韵二首 其一",
            "作者": "王鏊",
            "内容": "把袂枫桥忆去年，旋闻廷论几扶颠。尚方甫听尚书履，春水忙归野渡船。\n冠盖便应倾洛社，经筵不道少伊川。从今乌石冈头巘，付与希夷自在眠。"
        },
        {
            "标题": "和见素尚书得谢之韵二首 其二",
            "作者": "王鏊",
            "内容": "云补衣裳竹补亭，亭中高卧一人醒。匣涵温室金泥紫，饭煮仙家玉糁青。\n自信逆鳞无忌讳，亦缘磨蝎有神灵。何当万仞浯溪石，鲁国颜公与刻铭。"
        },
        {
            "标题": "和杨侍读介夫得子",
            "作者": "王鏊",
            "内容": "生男自好况怜才，杏子生仁菜有台。阿大喜多犹未老，之无识遍尚云孩。\n科名十二看重拾，家帙三千取次开。说与眉山诸草木，苏家秀气数应回。"
        },
        {
            "标题": "和周少宰伯常得孙",
            "作者": "王鏊",
            "内容": "贺缄云锦织天孙，庆与徐卿异日论。眼底诗书先付托，膝前啼笑赖温存。\n名驹汗血元无价，丽水生金信有源。四世五公看盛事，于家何必更为门。"
        },
        {
            "标题": "和秉之塘桥郊居自适之韵",
            "作者": "王鏊",
            "内容": "山人本自爱山居，南望家山咫尺如。香玉满场收晚稻，银丝绕箸荐溪鱼。\n水东父老还为主，城里交亲好寄书。适意且潜潜且起，人生何必问其馀。"
        },
        {
            "标题": "自横山归洞庭",
            "作者": "王鏊",
            "内容": "漠漠轻风不满帆，小船载酒舳舻衔。陶朱事业今安在，皮陆才情两不凡。\n白鸟斜飞惊鼓吹，青山倒影动松杉。却怜范老江湖上，犹自忧讥与畏谗。"
        },
        {
            "标题": "送张时学知遂安任叔顺知定海",
            "作者": "王鏊",
            "内容": "五色依然过眼迷，常时文彩映玻瓈。谁能灭没空骊牡，又是连蜷赋彩霓。\n七里滩摇江月冷，四明山压海天低。自惭未得为知己，临别新诗亦漫题。"
        },
        {
            "标题": "湖心亭",
            "作者": "王鏊",
            "内容": "莫釐下瞰湖波水，周垣忽向湖心起。茫然万顷银涛中，幻出楼台信奇伟。\n坐疑阆苑与蓬莱，飞堕君家亭子里。长堤花柳青复红，曲阑直槛东西通。\n龟跳鱼泳鸥鹭集，相忘如在江湖中。石梁倒影卧水底，无乃下占冯夷宫。\n桑田沧海须臾变，高下帆樯墙外见。鸱夷一去那复来，五湖风月谁家擅。\n我今无事身自由，良辰佳节长来游。观鱼为谢臧僖伯，看竹时同王子猷。\n长风萧萧起天末，浪捲平湖半湖雪。归来还约中秋时，把酒青天看明月。"
        },
        {
            "标题": "题画牛 其二 牛弘",
            "作者": "王鏊",
            "内容": "背卧斜阳龀短刍，箭锋犹带血模糊。家人不用惊相报，且读床头一卷书。"
        },
        {
            "标题": "题画牛 其一 李密",
            "作者": "王鏊",
            "内容": "牛背蒲鞯稳若舟，吾伊声里触前驺。当时项羽成何事，能使郎君读未休。"
        },
        {
            "标题": "题画牛 其三 丙吉",
            "作者": "王鏊",
            "内容": "问喘轩车驻道周，不因群斗少迟留。若言燮理成虚语，试问齐王觳觫牛。"
        },
        {
            "标题": "和秉之再到京口有怀别时之作",
            "作者": "王鏊",
            "内容": "长江不断流今古，客子重游感岁时。白发催人来有信，青山笑我去无期。\n城边灯火孤舟梦，天末楼台远道思。风物依然人不见，月明双雁起前陂。"
        },
        {
            "标题": "辽城怀古（二首）",
            "作者": "王鏊",
            "内容": "小桥氵虢氵虢空流水，往事悠悠只断垣。冠盖六州皆石晋，河山百战又金源。黍离不尽行人恨，木叶空归杜宇魂。千古登临成一慨，幽燕今日是中原。"
        },
        {
            "标题": "九月二日登高",
            "作者": "王鏊",
            "内容": "重阳未到便登高，万里天风触锦袍。山色湖光兼雨暝，诗怀酒思入秋豪。\n丹砂漫贮千年药，白雪先尝九月糕。北雁联翩音信杳，怀人无语首频搔。"
        },
        {
            "标题": "次韵东冈十咏 其十",
            "作者": "王鏊",
            "内容": "耕桑时有暇，风物亦登临。自是逃虚子，谁同击壤吟。\n简编中对古，冠服外随今。一勺源头水，泠然洗我心。"
        },
        {
            "标题": "己巳正月十三日夜分献星辰二坛作",
            "作者": "王鏊",
            "内容": "钟声忽断燎烟升，玉履西来甲士层。蓦地灵风生綵旆，满天凉月浸华灯。\n夜阑仙乐闻三奏，老去崇阶试再登。愿得繁禧均海㝢，老臣何以助灵承。"
        },
        {
            "标题": "匏庵约山行以秉之弟初至不赴",
            "作者": "王鏊",
            "内容": "西山尝向梦中登，骑马相从却未能。春日山行应更好，新诗莫惜借人誊。"
        },
        {
            "标题": "寄福建戴方伯",
            "作者": "王鏊",
            "内容": "东南士子说先生，风裁森严鉴赏精。再顾市中烦伯乐，一言堂下识鬷明。\n台中自后人难继，吴下于今俗顿更。东望三山云万里，春风朔雪不胜情。"
        },
        {
            "标题": "寄萧给事文明",
            "作者": "王鏊",
            "内容": "高榆叶落汉关秋，独抱经纶老一丘。海内至今誇草圣，燕南从此减诗邮。\n琐闱多疏怀遗直，虎阜扁舟忆旧游。七十古稀今正健，黄花应复插盈头。"
        },
        {
            "标题": "寄隐者",
            "作者": "王鏊",
            "内容": "隐君家居何所有，绕屋二百青琅玕。香烟一炷坐清晓，读罢黄庭秪内观。"
        },
        {
            "标题": "荆溪杂兴六首 其四 张公洞",
            "作者": "王鏊",
            "内容": "万山环合中独虚，世传内有神明墟。侧身俯视惊怪吁，老眼不辨云模糊。\n巉岩渐下势渐舒，石坛坡陀席可铺。恍如身入佛老庐，四壁汹涌青红殊。\n天吴紫凤坼海图，鼋鼍䁑睒虎豹狙。罘罳梁柱相拄扶，灵官岌嶪高冠裾。\n神媪相将行步徐，七宝炫耀穹浮屠。石床横陈丹灶孤，玄门有路忽若无。\n藓磴登降我仆痡，通明有穴寻归途。不知造化开辟初，谁此镌刻谁剜刳。\n颇闻孙氏纪赤乌，霹雳下劈山之隅。人间始得窥仙都，又闻有路通太湖。\n金庭玉柱严禹书，自惭骨凡气浊粗。欲往不得将何如，欲往不得将何如。"
        },
        {
            "标题": "送唐子畏之九仙山祈梦",
            "作者": "王鏊",
            "内容": "人生出处天难问，闻有灵山试扣之。三月裹粮真不易，一生如梦复何疑。\n天台雁荡归时路，秋月春风别后思。我亦有疑烦致问，苍生帖息定何时。"
        },
        {
            "标题": "久旱喜雨",
            "作者": "王鏊",
            "内容": "五月炎熇炽若焚，西来一夜雨翻盆。欲知远近欢多少，白满陂塘绿满村。"
        },
        {
            "标题": "九月晦日玉延亭看菊",
            "作者": "王鏊",
            "内容": "秋尽燕南菊有华，品题犹自待诗家。酒浇屈子醒魂杳，灯晃西施醉影斜。\n九日风光今已负，百年世事亦无涯。升堂细碎还堪撷，杜老无庸晚见嗟。"
        },
        {
            "标题": "酒熟志喜",
            "作者": "王鏊",
            "内容": "常年送酒愧诸邻，斗觉今年富十分。水法特教担柳毅，曲材先已谢桐君。床头夜滴晴阶雨，瓮面香浮暖阁云。莫笑陶公巾自漉，年来正策醉乡勋。"
        },
        {
            "标题": "谢郭长洲惠橘二首 其二 佛手柑",
            "作者": "王鏊",
            "内容": "谁从天竺到闽南，移得秪园别样柑。灌顶醍醐虽少液，兜罗绵色尚馀甘。\n一拳不减商颜趣，十指分明佛手纤。歌利不须矜节解，最无嗔恨是瞿昙。"
        },
        {
            "标题": "朱天成寄酒味变",
            "作者": "王鏊",
            "内容": "橘林细"
        },
        {
            "标题": "韩文公勘书图",
            "作者": "王鏊",
            "内容": "墟落新凉对勘书，士龙临此意何如。江南亦有韩熙载，到处人传夜宴图。"
        },
        {
            "标题": "朱半山挽词 其二",
            "作者": "王鏊",
            "内容": "几回折简荷招要，八月西风看弄潮。今日稽山无贺老，画船空指半山桥。"
        },
        {
            "标题": "次韵板屋二适 其二 看雪",
            "作者": "王鏊",
            "内容": "吾闻老农言，一冬见三白。来年定有年，无烦问诸易。\n寒日翳翳明，暮雪漼漼积。时闻洒窗棂，兼恐摧屋脊。\n平铺瓦沟满，低压墙檐侧。纤纤谁所裁，逐逐若相逼。\n庭空印鹤趾，裘弊欺狐腋。况当板屋看，稍若朱帘隔。\n柳弱不胜扶，藤重那能掷。旋扫入茶垆，复取映书册。\n缄诗忽何来，冻手呵自拆。惟嫌独醒醒，羊羔谁与适。"
        },
        {
            "标题": "韩文公蓝关图",
            "作者": "王鏊",
            "内容": "韩公不信佛，肯信世有仙。牡丹花上谁所赋，一朝雪拥蓝田关。\n阿湘幻化有如此，神仙灼灼在眼前。使公一语稍低屈，携手同行良非难。\n胡为骑马浪自苦，祗令收骨江之边。乃知此公胸中屼峍有壮气，抵死不肯从湘言。\n当时果州有谢女，白昼居室生云烟。须臾上升众所见，公谓魑魅物怪其逢旃。\n后来儒者颇好异，遂令末世坎离龙虎纷纷传。乃知韩公不可及，泰山北斗不独文章然。"
        },
        {
            "标题": "送彭阁老还江西",
            "作者": "王鏊",
            "内容": "白麻新拜内尚书，黄阁沉沉仰步趋。四海谢安何日起，一年司马要人扶。\n相门北阙存衣钵，祖帐东门入画图。知有寸心犹捧日，不殊廊庙与江湖。"
        },
        {
            "标题": "十一绝句",
            "作者": "王鏊",
            "内容": "赓歌千载盛明良，宸翰如今更炜煌。漫衍鱼龙看未了，梨园新部出《西厢》。"
        },
        {
            "标题": "辽城怀古二首 其一",
            "作者": "王鏊",
            "内容": "并马寻凉过远郊，偶从野叟问前朝。雨摧故垒逢遗镞，月暗荒台梦堕翘。\n千古河山还王气，一时胡虏忆金辽。如何宋纪年三百，独让周师过瓦桥。"
        },
        {
            "标题": "辽城怀古二首 其二",
            "作者": "王鏊",
            "内容": "小桥㶁㶁空流水，往事悠悠秖断垣。冠盖六州皆石晋，河山百战又金源。\n黍离不尽行人恨，木叶空归杜宇魂。千古登临成一慨，幽燕今日是中原。"
        },
        {
            "标题": "再游林屋洞",
            "作者": "王鏊",
            "内容": "蓬山有路那能到，林屋无扃可数来。宝笈石函难复见，金庭玉柱为谁开。\n秪愁黯黮浑无地，又恐砰鍧忽有雷。不是隔凡凡自隔，重门欲叩更徘徊。"
        },
        {
            "标题": "林屋洞次傅水部韵",
            "作者": "王鏊",
            "内容": "隔凡深处禹书存，尚有神灵为守门。穴底玉泉流作汞，岩前璧月过留痕。\n燕飞尚验晴为雨，龙战犹疑数在坤。闻说遥遥天汉接，胸中云梦几须吞。"
        },
        {
            "标题": "和林都宪见素侍用见寄之韵三首 其一",
            "作者": "王鏊",
            "内容": "止足平生不愿馀，肯将道义负心初。诗传元白邮应困，门引邹枚席尚虚。\n甲第又承三世学，皂囊曾草万言书。交游海内知多少，尺牍何人问隐居。"
        },
        {
            "标题": "和林都宪见素侍用见寄之韵三首 其二",
            "作者": "王鏊",
            "内容": "俯仰乾坤思有馀，民风渐降已非初。东都气节真堪重，西晋风流好是虚。\n慷慨有怀公揽辔，残生无用我耽书。七闽风月谁收管，多在云庄一亩居。"
        },
        {
            "标题": "灵岩山",
            "作者": "王鏊",
            "内容": "天末遥瞻塔影层，今朝携酒试同登。吴中信是佳山水，人世依然感废兴。\n草满琴台微有字，鸟啼禅院寂无僧。悬崖斧凿纷如雪，何处题诗记我曾。"
        },
        {
            "标题": "次韵施东冈喜雨",
            "作者": "王鏊",
            "内容": "酷暑今年直破秋，固应宋玉厌荷稠。一朝雨势翻天至，两月炎威掠地收。\n陋巷谁知颜氏乐，清时空抱杞人忧。漳滨好在刘公干，何日青山烂漫游。"
        },
        {
            "标题": "哭同年刘景元谕德三首 其二",
            "作者": "王鏊",
            "内容": "落日船头见素帷，梦中昨夜哭君时。交游四海今谁在，心事平生我最知。\n博失郑侨疑莫问，直怀叔向泪空垂。临终老眼犹能视，免得区区谏用尸。"
        },
        {
            "标题": "虎丘陆羽泉埋没荒翳久矣高君尹长洲始命疏浚且作亭其上以表之予贺兹泉之遭也赋诗纪之",
            "作者": "王鏊",
            "内容": "翠壑无声涌碧鲜，品题谁许惠山先。沈埋断础颓垣里，搜剔松根石罅边。\n雪乳一杯分沆瀣，天光千丈落虚圆。向来弃置行多恻，好谢东山悟道泉。"
        },
        {
            "标题": "王应爵侍御家园八景 其四 友石亭",
            "作者": "王鏊",
            "内容": "岩岩太湖石，与结终身契。勿学市道交，风波起平地。"
        },
        {
            "标题": "听人弹琴",
            "作者": "王鏊",
            "内容": "薰风长日庭院深，有人危坐弦鸣琴。悽其始作履霜操，划然忽造崩山音。\n大弦春温小廉折，大小廉温无间歇。月斜窗户鸿飞高，秋入园林蝉语咽。\n抚弦按指忽变之，袅袅馀音如欲绝。欲绝不绝还丁丁，幽谷幽禽饥啄雪。\n黄昏风雨势振天，天青雨歇山娟娟。衣冠相对坐终日，日与文王孔子相周旋。\n烦君试作南薰调，去和虞韶向廊庙。"
        },
        {
            "标题": "壬子校文南畿得诗十二首 其八 场中初九夜有感",
            "作者": "王鏊",
            "内容": "复阁周垣深复深，重门鱼钥夜沉沉。海潮忽涌嚣声动，山雨横来笔阵侵。\n镜出秦楼怜我沗，马空冀野定谁任。悠悠淮水东边月，十九年前此夜心。"
        },
        {
            "标题": "病中五适 其三 曲几",
            "作者": "王鏊",
            "内容": "久眠即不能，久坐仍未得。半眠半坐间，唯尔我为适。\n寄语柳仪曹，何伤此为直。"
        },
        {
            "标题": "游吴城西诸山四首 其三 一云",
            "作者": "王鏊",
            "内容": "乱石槎枒几折旋，畏途历尽是平川。高林细点催诗雨，深屋方塘悟道泉。\n僧为知名如旧识，地疑曾到岂前缘。万竿修竹苍烟外，欲借琅玕纪岁年。"
        },
        {
            "标题": "荆溪杂兴六首 其三 罨画溪",
            "作者": "王鏊",
            "内容": "两岸青山随画船，清溪十里中洄沿。侍郎桥畔柳窣地，任昉台边花满川。\n南国胜境有如此，东坡卜居岂徒然。谁云罨画画不得，恐有仙源莫浪传。"
        },
        {
            "标题": "匏庵作板屋诗以落之",
            "作者": "王鏊",
            "内容": "竹楼颇高寒，茆亭复卑下。卑高两适宜，无如板屋者。\n制朴体势牢，费省工力寡。虽然立四柱，乃不施片瓦。\n无阶安碝磩，有壁谢垩赭。方可横二弓，低莫旋疋马。\n石几浅作台，蒲团小为坐。有如卧车厢，又似泛船舸。\n深温最宜冬，爽垲仍便夏。可以舒简编，可以陈盏斝。\n谁能善丹青，为予备模写。写示五侯家，相校何如也。"
        },
        {
            "标题": "三月二十三日赏牡丹秉之不至有诗来次其韵",
            "作者": "王鏊",
            "内容": "老去那能复种花，姚黄魏紫亦诚嘉。岂知洛下平章宅，还到吴中野老家。\n粉艳纷披晴堕雪，红香缭绕晚生霞。扬州芍药何如此，空色于人岂有涯。"
        },
        {
            "标题": "奉次杨靳二阁老见寿之韵",
            "作者": "王鏊",
            "内容": "只今廊庙有居州，野渡宜横一叶舟。月上东山成独饮，花明西苑共谁游。\n杜陵卧病伤今雨，宋玉怀人感暮秋。多谢新诗寄林下，寿筵无地献觥筹。"
        },
        {
            "标题": "和邵二泉申诏许终养韵",
            "作者": "王鏊",
            "内容": "青门幸有种瓜田，出处无烦更问天。自是皇恩深眷恋，非关臣赋有奇偏。\n情同令伯陈情表，志在高平乐志篇。愿得王阳长在位，且教贡禹过年年。"
        },
        {
            "标题": "过南夫内翰于玉延亭",
            "作者": "王鏊",
            "内容": "雨过池面鱼应乐，秋入林间鸟不惊。亭上主人何处去，我来门径觉全生。"
        },
        {
            "标题": "送欧阳子履董广东学政",
            "作者": "王鏊",
            "内容": "六一风流殊未远，一门双璧价能齐。超升同日司文柄，洗濯多年出字溪。\n凤沼挥毫奎宿逼，羊城按节瘴云低。朔南此去应渐被，声教行看到四黎。"
        },
        {
            "标题": "赠石湖卢隐君伯常",
            "作者": "王鏊",
            "内容": "吴山青，越溪碧，吴越兴亡两安适。千年事往那复知，溪上人家自如织。\n人家两岸青粉墙，其间特起是为卢家芝秀之高堂。\n昔年芝秀产溪上，顾非卢家此瑞谁能当。卢家有翁不求仕，年可六十须眉苍。\n朝翻经，暮翻史，不使声华出闾里。生儿唯愿充耘耔，自比唐家玉川子。\n人言笔港如笔长，二儿自小工文章。大儿文采珊瑚耀，泥金帖子前宵到。\n小儿笔势仍翩翩，他日科名美岂专。从此溪山两增重，乃翁无事日读逍遥篇。\n溪可湘，山可采，千古溪山镇长在。愿翁之寿如溪山长不改。"
        },
        {
            "标题": "陪夏宪副正夫游石湖",
            "作者": "王鏊",
            "内容": "东风湖上试春衫，树杪飞桥破石岩。废宅草深悲往事，断碑苔没认馀劖。\n上方云影层层塔，震泽波光隐隐帆。吊古登高兴无限，归途西日在松杉。"
        },
        {
            "标题": "弃妇怨",
            "作者": "王鏊",
            "内容": "妾命薄，妾命薄，妾命自薄君不恶。玉颜自昔误主恩，得奉馀光侍帷幄。\n兔丝横倒附青松，岂谓青松久难托。前时糟与糠，妾与君同怡。\n今日粱与肉，知君惟对谁。君如大江水，妾如水底石。\n江水日夜流不回，石抵狂澜终不易。哭城城亦圮，洒竹竹亦斑。\n土木犹可感，君心终不还。终不还，妾命薄，妾命自薄君不恶。"
        },
        {
            "标题": "和钱元抑投赠",
            "作者": "王鏊",
            "内容": "虞人雅自重齐旌，小奏由来止一成。蕙帐久孤黄鹤怨，蓼滩先赴白鸥盟。\n春山乞竹眠思荫，晓井担泉吸爱清。旧日著书今亦懒，且从静处看浮生。"
        },
        {
            "标题": "送吴汝器下第归吴江",
            "作者": "王鏊",
            "内容": "羊家裙上墨如新，兄弟才名自昔均。二鸟出为南国瑞，一枝回羡曲江春。\n战场有作还推子，当局多迷莫笑人。笠泽湖边平望里，且将书卷伴丝纶。"
        },
        {
            "标题": "送周民则同知袁州",
            "作者": "王鏊",
            "内容": "匡鼎谈诗总不如，春风下第独惭吾。谁云伯乐能知马，可是齐王只好竽。\n建业当时同折桂，宜阳此日独分符。人生得失应难料，一命谁当是大夫。"
        },
        {
            "标题": "病中五适 其四 絺帏",
            "作者": "王鏊",
            "内容": "朝蝇不胜祛，暮蚊不胜拍。仗尔为驱除，安然睡通昔。\n寄谢石季伦，锦步复何益。"
        },
        {
            "标题": "重阳前二日东冈人来约登高之处诗以报之",
            "作者": "王鏊",
            "内容": "风风雨雨重阳近，肯向东篱漫举杯。阙下每叨黄纸问，林间还喜白衣来。\n五湖烟月容兼管，百岁风光许独陪。老眼欲舒何处好，与君携酒上崔嵬。"
        },
        {
            "标题": "恩赐玉带麒麟服 其一",
            "作者": "王鏊",
            "内容": "宝月团团甫琢成，老臣何德比琼英。蟠惊夜室流虹影，行眩天街积雪明。\n芍药献围曾有兆，蒹葭倚坐若为荣。皇恩锡处如山重，肯换秦家十五城。"
        },
        {
            "标题": "恩赐玉带麒麟服 其二",
            "作者": "王鏊",
            "内容": "锦袍错落绣轮困，天上恩光借近臣。一角获怜西畤陋，九章制爱尚方新。\n文明有象昭皇化，报称无能愧病身。拜赐归来人尽羡，好将勋业画麒麟。"
        },
        {
            "标题": "秋日斋居值雨已而大雪呈韩亚卿二首 其一",
            "作者": "王鏊",
            "内容": "玄冥敚秋令，穷阴黯如积。厢房三日斋，正值霖霪迫。\n谁将千万愁，化作日夜滴。晨厨无炊烟，昼枕多警席。\n檐花添霏微，庭草恣狼籍。亦知官曹尊，咫尺千里隔。\n仍闻穷檐下，无复四壁立。人事岂偶然，天意亦难识。\n惟应伫高谈，庶用破愁寂。"
        },
        {
            "标题": "登万寿寺佛阁",
            "作者": "王鏊",
            "内容": "吴城第一好山川，半醉来登意豁然。天际云开双塔影，城头日出万家烟。\n宋朝故老空遗宅，吴下丛林不记年。今日双凫同眺望，分明身现宰官前。"
        },
        {
            "标题": "匏庵因菜根之句复次前韵和之",
            "作者": "王鏊",
            "内容": "龋齿生憎玉蔗浆，短齑真称腐儒肠。若论滋味风皆下，便说酸寒理亦当。\n千里远陪吴下豉，多年何用禹馀粮。康侯去后谁为赏，耕织还须问当行。"
        },
        {
            "标题": "六月十九日避暑偃月冈",
            "作者": "王鏊",
            "内容": "酷暑人间无处避，短舆侵晓过东冈。方塘曲涧清泉激，翠竹苍松白日凉。\n苔色便教铺枕席，藤枝聊可挂冠裳。渴心两月今朝写，玉斗无烦劝蔗浆。"
        },
        {
            "标题": "送张学士廷祥之南京",
            "作者": "王鏊",
            "内容": "除书一纸墨淋漓，同向彤廷舞蹈时。实录两朝无字愧，高名四海是人知。\n东山强为君恩起，南国多因母老移。门对钟峰无一事，日高睡起好题诗。"
        },
        {
            "标题": "入阁次仲山见寄之韵",
            "作者": "王鏊",
            "内容": "云窗雾阁隐楼台，梦里依稀似到来。异数极知蒙帝力，凡躯深讶住天台。\n承明召数晨先入，阊阖归迟晚特开。正是商家调燮地，盐梅独愧傅岩材。"
        },
        {
            "标题": "闰中秋观月仍两度生辰喜而有作",
            "作者": "王鏊",
            "内容": "一年最好中秋月，岂谓今年两见之。玉宇洗空如有待，冰轮出海本无期。\n尧阶影展新蓂叶，蟾窟光添古桂枝。举酒向天还酹月，年年初度得如斯。"
        },
        {
            "标题": "胡太守冬季存问谢之",
            "作者": "王鏊",
            "内容": "退傅閒居正稳眠，忽闻优诏下林泉。玄纁束帛皇恩重，驷马旌旄太守虔。\n三代引年闻有礼，閒身报国愧无缘。独怜葵藿心犹在，愿得回光遍海堧。"
        },
        {
            "标题": "三十五初度",
            "作者": "王鏊",
            "内容": "人生七十古来少，嗟我如今已半之。来日更添如许久，馀生能得几多时。\n功名似鹢长遭退，学问如船逆上迟。万事悠悠只如此，青山能负白云期。"
        },
        {
            "标题": "坐法华寺后石上望横山人家历历可数寄王元德",
            "作者": "王鏊",
            "内容": "午烟孤起碧山崖，屋瓦参差影日斜。只隔盈盈衣带水，不知何处是君家。"
        },
        {
            "标题": "荆溪杂兴六首 其五 善权洞",
            "作者": "王鏊",
            "内容": "湖海有洞名张公，天造伟丽非人功。善权气势更若雄，奔流下瞰如惊虹。\n洞门有地平且丰，孤石涌起何巃嵷。高厓绝壁青复红，恍如身入天帝宫。\n幡幢宝盖陈西东，虺隤巨象披蒙茸。狻猊张吻吞豹熊，亭亭玉柱立当中。\n银山对峙如屏风，盐堆突兀米廪崇。畎畎畎亩水所钟，石梁交贯空复空。\n人言此去路莫穷，东至扶桑西崆峒。我疑二洞俱仙踪，地下有路应潜通。\n前堂后宇相始终，不然气象胡乃同。灵山福地神所封，嗟我欲往将焉从，嗟我欲往将焉从。"
        },
        {
            "标题": "送王懋伦佥事之蜀",
            "作者": "王鏊",
            "内容": "君不见唐永贞、宋熙宁，国权盗弄威恣行。扶奸党秽摈异己，蛮荒瘴徼多公卿。\n又不见唐元和、宋元祐，天开公道明如昼。海滨沦落皆来归，群小仓皇侣蛇狖。\n人生行止岂偶然，宵人纷纷空作奸。当时只诧鬼谋秘，今日那知天道还。\n送君此语君应笑，剑阁峨眉好登眺。"
        },
        {
            "标题": "内阁赏芍药四首 其一",
            "作者": "王鏊",
            "内容": "玉殿东头紫阁阴，仙葩香煖五云深。栽培尚荷宣皇力，开落聊观造化心。\n香蘤受风红婑堕，柔条上雨绿侵寻。谢公诗好难为和，绕砌空阶尽日吟。"
        },
        {
            "标题": "内阁赏芍药四首 其四",
            "作者": "王鏊",
            "内容": "紫泥封后未言归，半下朱帘昼漏稀。郑国由来歌芍药，卫人何用采葑菲。\n开齐似剪霞添色，盛极惟愁月减围。闻说花时多胜集，阁门向晚尚留扉。"
        },
        {
            "标题": "内阁赏芍药四首 其二",
            "作者": "王鏊",
            "内容": "养花天气半晴阴，紫艳看看逐日深。南国浪夸金作步，广平曾是铁为心。\n芙蓉江上色堪并，桂子月中香莫寻。回首扬州那可到，凭阑休作越人吟。"
        },
        {
            "标题": "内阁赏芍药四首 其三",
            "作者": "王鏊",
            "内容": "东皇倩汝送将归，小雨花间密复稀。色映凤池分晓润，香薰芸阁撷春菲。\n金盘露滴九重迥，玉盌风欹一尺围。不似江南三月见，萧萧篱落野人扉。"
        },
        {
            "标题": "十一绝句",
            "作者": "王鏊",
            "内容": "安化跳梁即日平，中原群盗敢纵横。鸿都造乱谁堪使，除是君王自领兵。"
        },
        {
            "标题": "十一绝句",
            "作者": "王鏊",
            "内容": "缚得踪王气转雄，凯歌声里拥元戎。发纵不用萧丞相，合与官家第一功。"
        },
        {
            "标题": "十一绝句",
            "作者": "王鏊",
            "内容": "三顾频繁亦未闲，金陵东下是金山。分明铁瓮头边路，载得贤人与共还。"
        },
        {
            "标题": "十一绝句",
            "作者": "王鏊",
            "内容": "二水三山入豫游，八方无事更何忧。秦淮流水悠悠在，好与官家造酒楼。"
        },
        {
            "标题": "十一绝句",
            "作者": "王鏊",
            "内容": "彭蠡风帆一箭收，九江安庆是安流。说与藩王徐送款，亲臣无数要封侯。"
        },
        {
            "标题": "十一绝句",
            "作者": "王鏊",
            "内容": "少年天子重边功，乌帽戎衣手角弓。行遍渔阳并上谷，并无虏骑到云中。"
        },
        {
            "标题": "十一绝句",
            "作者": "王鏊",
            "内容": "赵普元为社稷臣，君臣鱼水更何人。难虚雪夜相逢意，海错犹堪佐酒巡。"
        },
        {
            "标题": "十一绝句",
            "作者": "王鏊",
            "内容": "燕云漠漠锁重楼，八骏驱驰正未休。莫道十旬犹不返，金陵原是帝王州。"
        },
        {
            "标题": "送石邦彦知汜水",
            "作者": "王鏊",
            "内容": "春雨南宫夜，双珠得并收。科名夸大宋，茂宰说中孚。\n亦县前朝事，清河近日讴。折腰君莫厌，凫舄岂淹留。"
        },
        {
            "标题": "李学士释服诸公有诗趣入史馆因次",
            "作者": "王鏊",
            "内容": "东观含毫有所思，公输旁睨已多时。汗青头白非无日，齿录牙绯岂所期。\n书到商家真灏灏，心同鲁国去迟迟。集贤诸老心如渴，早雨公田及我私。"
        },
        {
            "标题": "次韵东冈十咏 其二",
            "作者": "王鏊",
            "内容": "洞天连福地，闭户养吾真。世降民风古，春归景象新。\n鸡豚同作社，鱼鸟自相亲。借问谁相似，羲皇以上人。"
        },
        {
            "标题": "修书馆秋晚白莲一朵忽开",
            "作者": "王鏊",
            "内容": "埋盆若个便为池，玉蘤亭亭有一枝。不以格高知者少，幸因开晚谢还迟。\n庭前晓日自相媚，江上秋风空尔为。我欲举杯同此赏，天高露下月明时。"
        },
        {
            "标题": "荆溪杂兴六首 其六 善权寺",
            "作者": "王鏊",
            "内容": "兹山信有神灵护，栋宇传闻自太和。雷篆天书犹可辨，星坛月馆递相过。\n颠崖桧偃苍龙蜕，坏藏经翻白马驮。应笑重来王相国，不将玉带系山阿。"
        },
        {
            "标题": "鼠须笔",
            "作者": "王鏊",
            "内容": "顾兔猩猩两秃翁，时来鼠辈亦成功。临池脱颖偏宜我，凭社为妖且贯戎。\n觅伴好依居默氏，册勋应作管城公。太仓纵是无忧地，争似流芳汗简中。"
        },
        {
            "标题": "次韵林都宪待用蜀中行师二首 其二",
            "作者": "王鏊",
            "内容": "单骑曾先万马群，绿林诸盗伏斜曛。要令孟获怀诸葛，又见曹军怯赵云。\n千里仁风行若偃，三年炎毒坐如焚。平生丰采倾朝野，蠢尔羌夷岂不闻。"
        },
        {
            "标题": "次韵林都宪待用蜀中行师二首 其一",
            "作者": "王鏊",
            "内容": "草檄军前立马鞍，寄当分阃肯辞难。城高白帝休番戍，路绕乌蛮费折盘。\n妖祲潜消边日煖，阵云低压瘴江寒。何当奏凯归朝署，还整当年旧豸冠。"
        },
        {
            "标题": "第三泉亭联句",
            "作者": "王鏊",
            "内容": "凿开孤嶂一痕青，洞勺还来漱玉亭。霜落丹枫秋欲老，池涵宝剑气如腥。\n煎从桑苧传三昧，饮对离骚喜独醒。却怪又新多浪语，独于扬子诧中泠。"
        },
        {
            "标题": "宜兴张氏双桂堂",
            "作者": "王鏊",
            "内容": "曾闻天上桂华孤，不似君家有两株。千里燕吴还接叶，一门金玉本连跗。\n阴功信有栽培力，学海宁忘灌溉劬。从此郗林谁复羡，荆溪金紫有先圩。"
        },
        {
            "标题": "王应爵侍御家园八景 其五 水月轩",
            "作者": "王鏊",
            "内容": "明月堕流水，流光终不定。寒潭彻底清，乃见本来性。"
        },
        {
            "标题": "送刑部员外郎王存敬省祖",
            "作者": "王鏊",
            "内容": "风飘飘，绶若若，游子东归乐复乐。桃花流水思天台，季父有书夜到来。\n我今不去胡为哉。世上何人年百岁，天厚吾人岂无意。\n从今百岁又几何，来日苦少去日多。假令就有黄金百，已去光阴谁买得。\n百岁千金买不回，一日三公换应直。白玉为浆麟作脯，子拜父前父拜祖。\n邻人拥满墙头看，何用长安为好官。"
        },
        {
            "标题": "送高良新知归州",
            "作者": "王鏊",
            "内容": "江上青山识秭归，江边吊古驻岩昪。梦中马耳先曾到，行处人烟亦已稀。屈子宅空江渺渺，昭君村在雨霏霏。使君抚字知多术，夔府如今正阻饥。"
        },
        {
            "标题": "送吴禹畴之任广东兼柬仲山",
            "作者": "王鏊",
            "内容": "曲江看花三百俱，谁其厚者吴与徐。岂惟乡邦语音合，亦似道义心情孚。\n流光转盼一十九，反覆中间无不有。京师再到是姻家，岭峤同行作寮友。\n君才俊发不可当，利刀切玉如切肪。声名朝到暮腾发，依然迟尔双来翔。"
        },
        {
            "标题": "送李端彝端行昆仲还嘉鱼 其四",
            "作者": "王鏊",
            "内容": "武昌西去是嘉鱼，纵有鱼来不寄书。林屋天高无去雁，他年何处问何如。"
        },
        {
            "标题": "送李端彝端行昆仲还嘉鱼 其二",
            "作者": "王鏊",
            "内容": "自楚来吴几千里，五湖风月得同游。片帆明日人何处，怅望长江日夜流。"
        },
        {
            "标题": "送李给事贯使占城",
            "作者": "王鏊",
            "内容": "海外谁云更九州，明时还比古诸侯。麒麟赐锦王人出，孔翠包茆职贡脩。\n鼍鼓八更惊永夜，鲸波万顷变安流。举头南斗分明近，奇绝平生是此游。"
        },
        {
            "标题": "送袁进士翱纂修",
            "作者": "王鏊",
            "内容": "杏花才见曲江春，珥笔还看被命新。江上故人唯有子，周南外史岂无人。\n多方采问劳行李，当局编摩愧后薪。莫向云间久留滞，过家张翰不缘莼。"
        },
        {
            "标题": "送李端彝端行昆仲还嘉鱼 其三",
            "作者": "王鏊",
            "内容": "乌林有鸟不安巢，闻有搀天赤壁高。我欲因之访遗迹，侧身南望首频搔。"
        },
        {
            "标题": "送刘御史还蜀（规）",
            "作者": "王鏊",
            "内容": "浮世功名何有哉，茅斋元住少城隈。逢人老去腰难折，念母秋来首重回。古柏祠前伤草色，浣花溪上觅桤栽。临邛父老如相过，不似当时负弩来。"
        },
        {
            "标题": "送吴县簿董仁之任鄞丞",
            "作者": "王鏊",
            "内容": "自顷权奸偷国柄，一时在位贪相竞。剥民膏血输权门，廉耻扫地宁复存。\n谁知小官之中乃有吴县簿，守法廉平独如故。三年佐县民爱深，视金如土民如金。\n每言吴人穷到骨，吾此朘削吾何心。吴县簿，真难得，我欲言之顾非职。\n一朝擢官向宁波，于乎奈此吴民何。"
        },
        {
            "标题": "送毛百朋之北京应举",
            "作者": "王鏊",
            "内容": "几年白下避车尘，此去争誇脱颖新。桂子已传蟾府种，杏花还醉曲江春。\n题名早觉光生里，捧檄悬知喜为亲。八月南来鸿雁便，音书寄我莫嫌频。"
        },
        {
            "标题": "送倪尚书之南京",
            "作者": "王鏊",
            "内容": "暂携堂印过江东，冢宰权分位望同。留守地当分陕重，为官谁在故乡中。家传旧有尚书履，保副新加太子宫。半世趋朝今少憩，钟山闲对黑头公。"
        },
        {
            "标题": "癸未春予送女至京口至之明日为上元节是夜宴邃庵杨少傅第少傅悬灯于山灿烂奇甚",
            "作者": "王鏊",
            "内容": "良辰胜事古难齐，此夕鳌峰喜共跻。远岫流煇星上下，曲池倒影月东西。\n临风玉树遥喷雪，出水青莲不染泥。铁瓮城高如白日，归途马上听晨鸡。"
        },
        {
            "标题": "送周院判原已还任南京得杲字",
            "作者": "王鏊",
            "内容": "前年送君城东亭，今年送君城南道。年年长作送行人，每见君归被君恼。\n君生何好只好诗，稛载东归揔诗草。玉延半舫最留连，共月庵前亦倾倒。\n醉中劝我不如归，只说金陵山水好。人生出处谁得知，世路东西难自保。\n难自保，云冥冥，日杲杲。"
        },
        {
            "标题": "送僧归洞庭",
            "作者": "王鏊",
            "内容": "好古多游寺，怀山喜见僧。此来成北道，好去问南能。\n施饭逢溪滤，函经被雨腾。谁同西崦里，竹屋夜深镫。"
        },
        {
            "标题": "寄严守邵文敬",
            "作者": "王鏊",
            "内容": "一麾出守还为郡，我欲留君愧未能。空使思南歌召父，定从江上谒严陵。\n吴山越水多相入，政事文章合并称。若到郡斋逢北雁，为拈秃笔扫溪藤。"
        },
        {
            "标题": "送吴大章还宜兴（编修克温父）",
            "作者": "王鏊",
            "内容": "试罢彤廷便乞还，不教名字落人间。小团龙凤春前雨，罨画楼台水面山。文彩传来多似舅，功名老去只如闲。洞庭东望无多路，楚颂亭成有旧颜。"
        },
        {
            "标题": "送尤宗阳进士之京 其二",
            "作者": "王鏊",
            "内容": "吴中世德纪延之，喜见春风入彀时。莫怪崔公多自诧，美庄三百在于斯。"
        },
        {
            "标题": "送尤宗阳进士之京 其一",
            "作者": "王鏊",
            "内容": "南宫昔日谬持衡，笔势曾惊古战场。今日林间还送别，九霄一鹗看高翔。"
        },
        {
            "标题": "送杨侍读维立之南京",
            "作者": "王鏊",
            "内容": "二月南宫看柳条，知君已上秣陵桡。杨家制作多传后，苏子文章合在朝。梦草池边歌郢雪，雨花台上望江潮。谁知东上门前路，此后行来分外遥。"
        },
        {
            "标题": "谢人送杨梅",
            "作者": "王鏊",
            "内容": "高林乍摘杨家果，风叶翛翛玉露寒。染指忽惊猩血紫，饤筵争爱鹤头丹。\n谁将物产修为谱，多谢山翁馈满槃。却忆退朝门下赐，美芹思献自知难。"
        },
        {
            "标题": "送玉汝使长沙",
            "作者": "王鏊",
            "内容": "李官新许著绯袍，仗节东行命岂叨。共月吟盟频岁冷，长沙归轴几时膏。\n万言书在还思贾，五字诗成好和陶。南北江山归眺览，周南太史愧如匏。"
        },
        {
            "标题": "送苏伯诚编修佥江西宪司提学",
            "作者": "王鏊",
            "内容": "严生久厌承明直，杨亿俄成乞外书。庭内九皋伤局趣，驾前千里范驰驱。\n润身岂必文章事，妙悟多从点化初。榱桷栋梁他日事，长安索米却惭予。"
        },
        {
            "标题": "送同年何汝玉知赣州府",
            "作者": "王鏊",
            "内容": "琼林宴罢岁频更，世事悠悠亦可惊。黄草峡西哦月上，白蘋洲畔看潮生。\n直言自许能扶国，循吏仍知不近名。章贡今朝人尽喜，廉泉先已为君清。"
        },
        {
            "标题": "送赵栗夫归省吴江",
            "作者": "王鏊",
            "内容": "秋入吴江一叶飞，归来游子着朝衣。乡人始识文章贵，仕路休嫌定省稀。宝带桥边舟泛泛，白云司里树依依。路经震泽人应问，太史周南胡不归。"
        },
        {
            "标题": "送钟钦礼还会稽",
            "作者": "王鏊",
            "内容": "会稽山人其姓钟，丹青之外诗仍工。若耶溪上弄云水，谁将姓字彻九重。文华殿前见天子，受釐三日居斋宫。东厢落笔风雨疾，指盼屡得回重瞳。重瞳一一分甲乙，御笔亲书为第一。峰峦惨淡李营丘，烟云灭没王摩诘。诏令内府赐麟?虎，又向边城落戎籍。山人拜舞前致词，草茅何幸逢明时。金坡玉琐天上见，惜臣老矣无能为。鉴湖一曲臣所好，细草幽花梦中到。敕赐乌纱作外臣，白石清泉恣游钓。云浩浩，江悠悠，山人去矣谁为留。人生虽云故乡乐，大隐金门亦不恶，君不见东方朔。"
        },
        {
            "标题": "贺师邵初授御史次师陈韵",
            "作者": "王鏊",
            "内容": "越溪芝秀丽春晴，瑞应人传豸府名。一日文章惊豹变，百年风节爱冰清。\n大廷纠劾当宸立，秘殿传宣傍辇行。闻说马周工献替，九重还补舜聪明。"
        },
        {
            "标题": "题竹赠陈御史瑞卿",
            "作者": "王鏊",
            "内容": "玉立娟娟不受尘，昆山惯与竹传神。冰霜高节知难并，捲赠乌台铁面人。"
        },
        {
            "标题": "游招隐等寺",
            "作者": "王鏊",
            "内容": "春寒漠漠上宫袍，雨后山光涌翠涛。洞口云埋龙尚蛰，垄头泉迸虎曾跑。\n每因怀古还兴叹，岂谓寻幽反得劳。明发丹阳重回首，长江天远瓮城高。"
        },
        {
            "标题": "再至天王寺有感 其一",
            "作者": "王鏊",
            "内容": "深锁禅扉暂一开，竹间那复旧池台。岁寒只有庭前柏，五十年前见我来。"
        },
        {
            "标题": "再至天王寺有感 其二",
            "作者": "王鏊",
            "内容": "旧日沙弥今老禅，白头我亦异当年。见恒河性依然在，莫为浮生一惘然。"
        },
        {
            "标题": "桧轩",
            "作者": "王鏊",
            "内容": "虎山鸠峰两岞崿，西金亭亭宛如凿。问谁居者两吴君，结发清修老弥恪。\n当年何人送桧栽，栽向庭前小芸阁。时时兄弟坐两偏，偏袒吟哦双露脚。\n我行十载还过之，翠壁苍崖人去邈。庭中老桧参天长，昔拱今来十围弱。\n古苔驳落文章隐，苍玉拳奇根节错。半空时战风雨声，平地恐作蛟龙跃。\n万牛回首亦不动，遮莫千秋卧云壑。木强取柱柔取束，社栎自全终自怍。\n樊侯种漆已阔疏，魏王贻瓠还濩落。何如种树还种德，德树同荣扫寥廓。\n为君封殖表双高，他日山人过必作。"
        },
        {
            "标题": "庭前牡丹盛开",
            "作者": "王鏊",
            "内容": "一年花事垂垂尽，忽见庭前锦绣层。粉脸薄侵红玉晕，芳心斜倒紫檀棱。\n春云不动阴常覆，晓露微沾媚转增。造化无私还有意，石阑干畔几回凭。"
        },
        {
            "标题": "游华严寺",
            "作者": "王鏊",
            "内容": "椚萝陟巘路登登，人在山房唤不应。犬吠林间知有客，鸟啼洞口若无僧。\n危阑一览总堪了，绝顶重来殊未曾。古洞深温谁氏子，俨然趺坐对南能。"
        },
        {
            "标题": "重改灵岩玩月诗",
            "作者": "王鏊",
            "内容": "浮云捲尽碧天高，坐见冰轮出海涛。秋色十分当此夜，风光千古属吾曹。\n璚楼不钥身亲到，香径无人首独搔。天柱峰头那似此，莫嫌醉墨涴宫袍。"
        },
        {
            "标题": "奉和谢氏三亭之韵 其一 望海亭",
            "作者": "王鏊",
            "内容": "方岩缺处著幽亭，岌嶪多应负巨灵。弱水蓬莱真可到，天台雁宕亦分停。\n鲎为帆起当窗见，潮作风来吹酒醒。我欲更从高处望，齐州九点雾中青。"
        },
        {
            "标题": "中元朝陵值雨已而开霁次倪韩二长官韵 其一",
            "作者": "王鏊",
            "内容": "世途难料是阴晴，自昔朝陵怯此行。山指白浮惟鸟去，寺逢黄土有僧迎。\n岂知平陆江湖在，借问舆梁岁月成。北望昌平无十里，看山犹自未分明。"
        },
        {
            "标题": "宿毗陵驿",
            "作者": "王鏊",
            "内容": "孤舟城下宿，城漏滴寒更。往事无人问，幽怀忽自惊。\n春星垂野动，村火隔江明。北雁无来耗，蓬窗梦不成。"
        },
        {
            "标题": "宿毗陵驿",
            "作者": "王鏊",
            "内容": "扁舟夜宿毗陵驿，城上乌栖霜月白。客怀转展自无眠，何处人家复吹笛。"
        },
        {
            "标题": "五月七日陪祀泰陵",
            "作者": "王鏊",
            "内容": "星楼月殿夜沉沉，烛影炉烟俨若临。北极紫微尊自在，西清黄伞梦难寻。苍梧天远孤臣泪，玉帛星驰万国心。十九年中游幸绝，仰思王度式如金。"
        },
        {
            "标题": "五月七日陪祀泰陵二首 其一",
            "作者": "王鏊",
            "内容": "星楼月殿夜沈沈，烛影炉烟俨若临。北极紫微尊自在，西清黄伞梦难寻。\n苍梧天远孤臣泪，玉帛星驰万国心。十九年中游幸绝，仰思王度式如金。"
        },
        {
            "标题": "五月七日陪祀泰陵二首 其二",
            "作者": "王鏊",
            "内容": "万方争睹励精辰，便殿从容召对频。凭几似闻宣末命，属车无复望清尘。\n志存二帝三王上，恨掩青山碧涧漘。天地有形谁画得，空然二纪厕朝绅。"
        },
        {
            "标题": "访徐季止于瓜泾",
            "作者": "王鏊",
            "内容": "太湖东转碧溪斜，来访南州孺子家。旧学不嫌樊氏稼，閒情兼种邵平瓜。\n画船载酒人如玉，醉笔题诗墨似鸦。好约年年为此会，前村蹋雪看梅花。"
        },
        {
            "标题": "游京城西山三首 其二",
            "作者": "王鏊",
            "内容": "三年渴思玉山泉，濯足盘陀一爽然。寒漱石根鸣决决，光摇云影静娟娟。\n诸贤好作山阴会，老子仍工水底眠。汲得一瓢城里去，霈为甘雨洒炎烟。"
        },
        {
            "标题": "游京城西山三首 其一",
            "作者": "王鏊",
            "内容": "赏心多与宦情违，三载来游一日归。树下杯行殊草草，水边人去更依依。\n郊原却略青骢度，天水苍茫白鸟飞。回首青山应笑我，漫将尘土涴苔衣。"
        },
        {
            "标题": "游京城西山三首 其三",
            "作者": "王鏊",
            "内容": "出郊风物两閒间，眼底江南顿觉还。金阙五云浮王气，玉亭千古识龙颜。\n地除扬子应无水，天尽中原合有山。何事宋家三百载，只披图志望㠝岏。"
        },
        {
            "标题": "四月八日饮陆长卿园亭",
            "作者": "王鏊",
            "内容": "连峰忽地起㠝岏，倒影亭台漾碧湍。宝障傍人云锦暖，玉瓷留客蔗浆寒。\n梅酸正入调羹用，花好还宜秉烛看。鱼鸟浮沉满池上，我来终日倚阑干。"
        },
        {
            "标题": "喜雨二首 其二",
            "作者": "王鏊",
            "内容": "无才甘遐遗，因以静自适。长衢去马疏，深巷来辙隔。\n雨馀草木长，树杪梨欲坼。烦襟忽然醒，如飨九鼎食。\n新凉不嫌贫，于我亦有获。屏书去不观，兀坐面东壁。\n水深䵷欲鸣，日入鸟还息。为谢扬子云，无玄安取白。"
        },
        {
            "标题": "喜雨二首 其一",
            "作者": "王鏊",
            "内容": "病身窗下兀然苏，屋溜幢幢势若驱。坐喜炎埃随洗濯，立看生意上焦枯。\n论功合有人调鼎，受赐还同天雨珠。孤负明时无好策，漫将诗句和童雩。"
        },
        {
            "标题": "夏日应制 其二",
            "作者": "王鏊",
            "内容": "峥嵘日脚火云红，竹馆荷亭坐晚风。天下谁为无暑地，月中宁有广寒宫。\n冰颁玉井恩施溥，露忆金茎渴思空。多少苍生方病暍，为霖须仗傅岩翁。"
        },
        {
            "标题": "夏日应制 其一",
            "作者": "王鏊",
            "内容": "水晶宫殿昼沉沉，别院春归碧树深。南陆迎长钦驭日，东皋旱久望为霖。\n历中星火脩尧令，弦上薰风识舜心。几务了时多暇日，试开黄卷一披寻。"
        },
        {
            "标题": "延哲初就外傅",
            "作者": "王鏊",
            "内容": "宫墙数仞岂云低，童子何知亦许跻。问学不殊山进止，吾伊只在巷东西。\n诗书老去还堪付，头角年来欲渐齐。胜事要留为世讲，庾郎非是厌家鸡。"
        },
        {
            "标题": "长安新堤成",
            "作者": "王鏊",
            "内容": "新筑沙堤镜面光，五更行处月如霜。爬沙稳衬青骢软，缭绕斜依玉署长。\n正喜将军能了事，敢云丞相独相当。回头笑指成河处，六月霖霪也不妨。"
        },
        {
            "标题": "宿华严寺",
            "作者": "王鏊",
            "内容": "归来每向招提宿，心若閒云著处安。已到家山无去住，偶闻尘世有悲欢。\n烟霞自可通禅观，草木还应识宰官。少小来游今白发，几回欲去更槃桓。"
        },
        {
            "标题": "宿法华寺",
            "作者": "王鏊",
            "内容": "法华我曾来，悬厓纵飞步。长松高搀天，修竹乱无数。\n北冈瞰空阔，风帆在其下。阴横绍干山，历历皆可睹。\n蓬莱亦咫尺，神仙在何处。安得乘长风，飘然从此渡。"
        },
        {
            "标题": "邹道士听雨堂",
            "作者": "王鏊",
            "内容": "虚白堂深夜寂寥，初闻淅淅转潇潇。先声似到梧桐叶，馀润旋添杜若苗。\n信有雷霆驱律令，不须蜥蜴助喧呶。束先生去无人会，空使巫尪得烂焦。"
        },
        {
            "标题": "匏谓木奴与鸭脚子同至不宜见遗仍次前韵 其一",
            "作者": "王鏊",
            "内容": "霜林结子碧攒攒，苞贡何劳也入官。只眼向人休作白，寸心为主亦应丹。"
        },
        {
            "标题": "匏谓木奴与鸭脚子同至不宜见遗仍次前韵 其二",
            "作者": "王鏊",
            "内容": "江南鸭脚少登槃，价贵殊方为到难。终与木奴风味别，点茶聊称腐儒酸。"
        },
        {
            "标题": "燕巢叹",
            "作者": "王鏊",
            "内容": "燕燕兮于飞，深深兮重闱。朝捲帘兮放燕出，暮捲帘兮待燕归。\n朝朝暮暮兮燕无我违，胡然兮一旦燕惊飞而不下，怅巢是而人非。\n万里兮乌衣，去此兮畴依。岂无连云画栋兮，诚不忍其故栖。\n松楸郁郁兮京口之垄，逝将衔泥兮相孝子而营冢。"
        },
        {
            "标题": "饮徐氏新楼",
            "作者": "王鏊",
            "内容": "家住西峰第几坳，青山重叠水周遭。朝来爽气归吟笔，岁暮轻寒著缊袍。\n地势欲凭湖面阔，天窥空讶月轮高。十年尘土京华梦，烂醉君家玉色醪。"
        },
        {
            "标题": "壬子校文南畿得诗十二首 其一 杨柳青舟中见月",
            "作者": "王鏊",
            "内容": "杨柳青前杨柳残，南人北望思漫漫。从来共月庵前月，今夜蓬窗独自看。"
        },
        {
            "标题": "送林教授致政闽中",
            "作者": "王鏊",
            "内容": "乌石冈头碧水滨，十年不见发如银。特从岭峤辞天子，乞与林泉作主人。\n九牧衣冠还独盛，七闽风月未全贫。都门晓望车尘远，惭愧当年老郤诜。"
        },
        {
            "标题": "夜过西虹桥",
            "作者": "王鏊",
            "内容": "破楚桥边步偶停，夜船灯火散如星。馆娃歌舞今何处，留得吴歌与客听。"
        },
        {
            "标题": "玉汝作东眺轩不忘在东诸君子也次其韵",
            "作者": "王鏊",
            "内容": "长日过从兴有馀，官曹乖隔欲何如。有时隐几全忘我，几度敲门不是予。\n磔磔林间鸣好鸟，斑斑花外度轻车。城东有暇还相过，宾席年来左特虚。"
        },
        {
            "标题": "诸友饮怡老园分韵得春字",
            "作者": "王鏊",
            "内容": "题诗昨日送残春，桃李阴阴入夏新。风动渐惊红落莫，雨馀犹爱碧嶙峋。\n敢期事业同夔卨，且可壶觞引白申。独有江湖忧未歇，北来消息苦难真。"
        },
        {
            "标题": "送杨琴士",
            "作者": "王鏊",
            "内容": "秋月城头夜"
        },
        {
            "标题": "己卯开岁连雪有作",
            "作者": "王鏊",
            "内容": "江南开岁逢三白，阴乍晴时晴复阴。瑞叶得风狂作势，梅花和月冷难禁。\n渔蓑未爱江头好，龙驭惟忧塞上深。我是袁安方闭户，地炉火暖独愁吟。"
        },
        {
            "标题": "王应爵侍御家园八景 其三 栖岩亭",
            "作者": "王鏊",
            "内容": "嵌岩何所有，终年此栖迟。世事正纷纷，问渠渠不知。"
        },
        {
            "标题": "哭张修撰亨父次谢祭酒韵",
            "作者": "王鏊",
            "内容": "清诗万首敌千钟，身世飘然一短蓬。早死贾生非不遇，后来扬子亦难逢。\n岂知冀北空无马，须信人中亦有龙。珍重平生谢安石，吴中不负若堂封。"
        },
        {
            "标题": "和",
            "作者": "王鏊",
            "内容": "平生翰苑诗书腹，此日野人藜苋肠。金谷萍齑殊可厌，芜亭麦饭略相当。\n煎汤未用呼莺粟，贮廪惟堪与鹤粮。若说菜根风味好，小园多有不须行。"
        },
        {
            "标题": "三次",
            "作者": "王鏊",
            "内容": "陶潜傲羲皇，一卧北窗下。岂知负朝暄，又若差胜者。\n月庵岂不佳，得日乃较寡。南墙有隙地，顾安所得瓦。\n客来传新样，草木颇遭赭。何云不日成，其待可倚马。\n荆墩与蒲团，趁日每此坐。问屋何所名，颇似六一舸。\n问制何所师，卑宫闻自夏。问公何所为，席间但尘斝。\n有琴亦不弹，有帖亦不写。不乐亦不忧，居常晏如也。"
        },
        {
            "标题": "恭送孝穆皇太后梓宫迁祔茂陵",
            "作者": "王鏊",
            "内容": "露宿千官绕，风悲万木号。配天同浩荡，启圣亦劬劳。\n红日低黄屋，青山映白袍。谁云金口远，还接茂陵高。"
        },
        {
            "标题": "游吴城西诸山四首 其四 金山",
            "作者": "王鏊",
            "内容": "石径才穷忽又通，重重台阁半浮空。一林苍翠潇湘雨，万顷青黄䆉稏风。\n铃语上方云气白，诗题坏壁藓痕红。未留玉带空归去，惭愧山僧问长公。"
        },
        {
            "标题": "荆溪杂兴六首 沈亚卿时旸约游张公洞途中风雨大作舟人云不如先往善权为便口占一诗赠亚卿 其二",
            "作者": "王鏊",
            "内容": "孤村彻夜雨浪浪，思入荆溪转渺茫。湖海无缘仍返棹，善权有路且鸣榔。\n特因赴约反成爽，岂谓寻閒竟得忙。寄语休文莫相讶，好风晴日会须偿。"
        },
        {
            "标题": "游天池和仲山韵",
            "作者": "王鏊",
            "内容": "小舆诘屈穿云岑，爱此巃嵷万石林。回溪倒挂松树老，绝嶂半染莲花深。\n寻幽偶值此日暇，访古正惬平生心。天池小立戒归去，夜来风雨闻龙吟。"
        },
        {
            "标题": "送汝行敏知南安",
            "作者": "王鏊",
            "内容": "五马南来百姓欢，文章太守属南安。郡中召父歌堪续，壁上张颠字未漫。\n庾岭梅华春信早，吴江枫叶暮吟寒。到时境内人皆足，每食无鱼不用叹。"
        },
        {
            "标题": "玉泉亭",
            "作者": "王鏊",
            "内容": "燕山自西来，连峰划中绝。有泉出其间，终古流不歇。\n石缝漱潺湲，螭头泻幽咽。罗注粲成帘，激射喷为雪。\n怒声亦砰鍧，静性终昭晢。肺肠藉洗湔，毛发归莹澈。\n珠体碎复圆，玉流方以折。缅怀六龙来，坐觉万象别。\n天光借澄明，日影增荡潏。幡幢乱山椒，貔貅遍林樾。\n谁知百年后，尚睹孤亭臲。悠悠彼渔竿，盈盈者仙袜。\n不忍向唾洟，胡能斯厉揭。虎跑真浪传，趵突差可啜。\n醉破刘伶醒，病失相如渴。卫公递莫通，陆子评久缺。\n何当携一罂，归洗人间热。"
        },
        {
            "标题": "越来溪怀古",
            "作者": "王鏊",
            "内容": "吴国江山亦壮哉，一朝谁信越兵来。旌旗尚动春波影，歌舞翻成子夜哀。\n往事悠悠馀败垒，伤心脉脉一登台。姑苏麋鹿何须恨，闻道阿房也劫灰。"
        },
        {
            "标题": "游虎丘二首 其一",
            "作者": "王鏊",
            "内容": "年来偪仄缘何事，咫尺溪山到未能。郭外清游还送客，林间软语忽逢僧。\n空庭石在头宁点，溪壑龙亡气尚腾。不必悬厓留姓字，古苔埋没几人曾。"
        },
        {
            "标题": "游虎丘二首 其二",
            "作者": "王鏊",
            "内容": "出城便爱小嵯峨，濯足还来碧涧阿。飞磴未跻先瘆瘭，断碑欲认更摩挲。\n溪山有待登临久，今古无穷感慨多。我比乐天官更适，十年一到意如何。"
        },
        {
            "标题": "赠河南巡抚杨贯之",
            "作者": "王鏊",
            "内容": "熯灾横被十三州，百万苍生手抚柔。宪府乍临新邑洛，宣房已复旧河流。\n衣冠南渡仍馀宋，瀍涧东来尚自周。列郡分明望丰采，安危须共主分忧。"
        },
        {
            "标题": "赠河南巡抚杨贯之",
            "作者": "王鏊",
            "内容": "灾横被十三州，百万苍生手抚柔。宪府乍临新邑洛，宣房已复旧河流。衣冠南渡仍余宋，瀍涧东来尚自周。列郡分明望丰采，安危须共主分忧。"
        },
        {
            "标题": "赠梁都宪巡抚四川",
            "作者": "王鏊",
            "内容": "赤甲白盐雄作镇，铁冠绣斧凛先声。雪山已为来时重，黑水应闻去后清。殿上位虚中执法，边头人散小团营。凭谁说与苏明允，画像无烦记姓名。"
        },
        {
            "标题": "郑氏钟秀楼",
            "作者": "王鏊",
            "内容": "隐居还谷口，择胜向峰头。天近星堪摘，湖平地若浮。\n云岚生几席，日月在帘钩。何日同登览，超然消我忧。"
        },
        {
            "标题": "送建德尹蒋文广致政还光福",
            "作者": "王鏊",
            "内容": "京尘衮衮鬓毛斑，朝捧除书暮乞还。三径已嫌陶令晚，一丘长伴谢公閒。\n仍知建德非吾土，免使移文自北山。光福杨梅今正熟，冰盘归荐鹤头丹。"
        },
        {
            "标题": "朱天成寄酒味变",
            "作者": "王鏊",
            "内容": "橘林细捣洞庭霜，风味清甘早自将。小瓮红泥缄远意，<舟光>船玉粒肸余香。督邮有郡还能至，宰相何知合备尝。犹胜先生号乌有，车轮夜夜转枯肠。"
        },
        {
            "标题": "与宜兴邵天锡小饮象鼻岭",
            "作者": "王鏊",
            "内容": "漠漠轻阴雨复晴，晴时还不废郊行。困依石几岚侵座，醉吸湖波滟入觥。\n小圃荒畦春事动，落霞孤鹜暮山横。何如罨画溪边路，共坐兰舟荡月明。"
        },
        {
            "标题": "徵明饮怡老园有诗次其韵",
            "作者": "王鏊",
            "内容": "吴王销夏有残闉，特起幽亭据要津。剩水绕时伤往事，短墙缺处见行人。\n绿杨动影鱼吹日，红药留香蝶护春。为问午桥閒相国，自非刘白更谁亲。"
        },
        {
            "标题": "徵明饮怡老园有诗次其韵",
            "作者": "王鏊",
            "内容": "吴王锁夏有残敔，特起幽亭据要津。剩水绕时伤往事，短墙缺处见行人。绿杨动影鱼吹日，红药留香蝶护春。为问午桥闲相国，自非刘白更谁亲。"
        },
        {
            "标题": "至徐州口占四绝 其一",
            "作者": "王鏊",
            "内容": "日日拖舟茫苍间，荒郊四顾但榛菅。朝来雨歇蓬窗外，正见徐州一带山。"
        },
        {
            "标题": "我生",
            "作者": "王鏊",
            "内容": "我生抱幽忧，有癖结中抱。当喜常咨咨，居常殊悄悄。\n一朝逢至人，如梦忽呼觉。至言何须烦，胸中殊浩浩。\n古今等蘧庐，生死一浮泡。委顺齐宠辱，冥怀无丑好。\n得之亦不惊，失之曾不懊。一身自悠悠，此外何足道。\n长揖谢至人，闻此苦不早。"
        },
        {
            "标题": "至徐州口占四绝 其四",
            "作者": "王鏊",
            "内容": "放歌曾是昔年游，濯足看山坐浪头。今日重来人不见，满天风雨过徐州。"
        },
        {
            "标题": "至徐州口占四绝 其二",
            "作者": "王鏊",
            "内容": "人说兹行恰似游，棹歌声里下徐州。朝来独坐蓬窗底，两岸青山送去舟。"
        },
        {
            "标题": "至徐州口占四绝 其三",
            "作者": "王鏊",
            "内容": "五月舟行齐鲁间，黄尘能富水能悭。朝行汴泗交流处，巨浸家家过屋山。"
        },
        {
            "标题": "天昭御史家藏王朋梅画屡失而得",
            "作者": "王鏊",
            "内容": "烟云过眼真何有，每为征东转觉亲。剑化延平应有数，珠还合浦亦缘人。\n棘猴技短心良苦，寒具年多迹未尘。记取长公菩萨记，不烦呵护借灵神。"
        },
        {
            "标题": "朱天昭始第进士主余家至明年移居西邻",
            "作者": "王鏊",
            "内容": "两年不厌草堂低，颇爱晨昏出入齐。长日经过无主客，祗今相见有东西。\n浊醪尚可墙头过，归院那愁柳下迷。厩马似知人意思，临岐回首再三嘶。"
        },
        {
            "标题": "匏庵臂疾予问之偶迟有诗见贻次其韵",
            "作者": "王鏊",
            "内容": "偶因请告得閒身，子墨依然日见亲。汤媪曾闻能作祟，竹奴何事亦欺人。\n堂前客至惟长揖，池上诗成一欠伸。自笑东邻来问疾，如何翻后陆徐陈。"
        },
        {
            "标题": "病中五适 其二 竹夫人",
            "作者": "王鏊",
            "内容": "湘筠剪珑璁，横陈在君床。虽然缺妩媚，亦可藉清凉。\n病馀偶此适，非敢效专房。"
        },
        {
            "标题": "抱子猿",
            "作者": "王鏊",
            "内容": "庄周亦有言，虎狼仁独至。今观王孙猿，其性复如是。\n胡为吾人中，乃有乐羊辈。"
        },
        {
            "标题": "重阳后五日延陵奉菊为寿五色皆具而紫菊特奇因赋",
            "作者": "王鏊",
            "内容": "旧种寒花五色齐，年来紫菊出关西。杨妃醉醒晕犹在，顺圣名高价尽低。\n点缀不烦丹灶永，封培应藉武都泥。姚黄魏紫元相媲，说与诗家漫品题。"
        },
        {
            "标题": "孝宗皇帝挽章二首 其一",
            "作者": "王鏊",
            "内容": "宽仁延二纪，兵甲偃三垂。问膳长秋数，求衣昧爽迟。\n懋昭汤不迩，端拱舜无为。莫绘乾坤象，谁为太史辞。"
        },
        {
            "标题": "孝宗皇帝挽章二首 其二",
            "作者": "王鏊",
            "内容": "宫车仍跸路，陵寝却因山。天意悲风惨，皇图化日閒。\n圣神三代上，礼乐百年间。北望飞龙远，髯弓动莫攀。"
        }
    ],
    "对话内容": [
        {
            "Dialogue": "{\n    角色名:宗钺 \n    动作:(微微俯身，面色凝重)\n    讲话:王大人，近日边疆扰动频繁，臣心忧国事，愿闻足下高见，以解此危局。然则边地山川险阻，民心不宁，如何能以治国安民之道平息此乱，实为臣所苦思之事。\n}\n{\n    角色名:王鏊 \n    动作:(抬手轻抚胡须，目光坚定)\n    讲话:宗大人所虑，实乃当今之急。古人云：“治大国如烹小鲜”，若欲安抚边疆，必先修文德，宽仁爱民。臣以为，首先应设法安抚边地百姓，令其心归于朝，次则应派遣良将，严防边境，以震慑敌贼。再者，求贤若渴，若能引入文士之智，辅佐朝廷，定能化解此乱局。唯有如此，方能使国家长治久安，百姓安居乐业。\n}"
        },
        {
            "Dialogue": "{\n    角色名:王铨 \n    动作:(微微颔首，神情专注)\n    讲话:兄长所言，诗中自有千古之道，然则对于人生的理解，亦不可单凭诗词。您在古诗中所抒发之情，是否能够更为细致地分享，以启我之思？\n}\n{\n    角色名:王鏊 \n    动作:(微微一笑，目光柔和)\n    讲话:弟弟所问，恰是我心之所向。诗者，情之所寄，故而古人云：“诗言志”，非独抒发情感，更为表达人生哲理。若以《离骚》之作，虽哀怨之声萦绕，然其志向高远，亦教人懂得坚韧不拔。人生若白驹过隙，岂能不思其长久之计？或许在于志存高远，追求卓越，方能在浮华之世中，留下自己的足迹，正如诗中所描绘之景，虽虚幻却富有意义。\n}"
        },
        {
            "Dialogue": "{\n    角色名:陈澜 \n    动作:(握笔思索，面露期待)\n    讲话:王先生，久仰您的文采。近闻您对新书《论语新解》所持之见，是否能赐教一二，以助我对其更深理解？\n}\n{\n    角色名:王鏊 \n    动作:(微微点头，神情专注)\n    讲话:陈兄，承蒙厚爱，书中所论，实乃古训之发扬光大。书中言：“君子以文德，智者以德宽”，意在告诫世人，修身齐家乃治国之本。若能体悟此理，非但能引导读者思考为人之道，更能促进社会和谐。惟愿兄长能从中领悟到古今之道，携手共进，弘扬文人之风尚，使得后世受益无穷。此书虽已成文，然其意蕴深厚，定当细细品味，方能领会其中真谛。\n}"
        },
        {
            "Dialogue": "{\n    角色名:邻居 \n    动作:(微微靠近，神情关切)\n    讲话:叶女士，听闻贵子王鏊于朝中声名显赫，不知其求学之路可有何佳话，愿与我等分享一二？\n}\n{\n    角色名:叶氏 \n    动作:(微笑点头，目光慈祥)\n    讲话:邻人所问，实为我心之所愿。王鏊自幼聪慧，读书时常于庭前吟诵，夜半挑灯苦读，虽求学之路艰辛，然以其坚韧不拔之志，终得科举进士之名。其在书院之中，广泛求教于名师，深得师长之宠爱，亦时常与同窗切磋，互相勉励。如今于朝中，更是立下赫赫战功，实乃我王家之骄傲，愿以此为后辈树立榜样，传为佳话。\n}"
        },
        {
            "Dialogue": "{\n    角色名:学生 \n    动作:(认真聆听，神情专注)\n    讲话:王先生，您提及的陆粲与徐缙之治学理念，是否能更为详细地阐释，以助我等更好理解？\n}\n{\n    角色名:王鏊 \n    动作:(微微颔首，语气温和)\n    讲话:诸位学子，陆粲与徐缙之道，皆为治学之典范。陆粲主张“立德为先”，认为为人之道，首在修身，惟有身心俱修，方能引领他人。徐缙则强调“知行合一”，他认为学问不仅在于书本，更在于实践，故而提倡学以致用，令学子在实际中不断磨砺自我。诸君在学习之余，切勿忽视实践之重要，书本之中虽有真理，然则若无应用，岂能成就伟业？故此我期冀于尔等，能在日常中践行所学，方能成为国家之栋梁。\n}"
        },
        {
            "Dialogue": "{\n    角色名:文征明 \n    动作:(微微一笑，神情愉悦)\n    讲话:王君，今日之聚，非但文雅之会，更是高朋满座，您所作之诗，意韵深远，实令我等钦佩不已。可否请您分享其创作之灵感？\n}\n{\n    角色名:王鏊 \n    动作:(轻轻拂袖，神态从容)\n    讲话:文兄所言，恰是我心之所感。此诗乃得于山水之间，游历时，见天地之壮丽，山水之灵秀，心中自生感慨，故而挥毫而作。诗中所言“云卷云舒，水流潺潺”，意在描绘自然之美，亦是人生之变幻。诗作虽短，却欲言之长，愿与众君共赏其意，愿诸位能从中感受到生活的哲理，体悟到自然的智慧。诗词之美，不仅在于字句，更在于情感的共鸣，期冀与各位携手共赏，共同探讨。\n}"
        },
        {
            "Dialogue": "{\n    角色名:邻里妇女 \n    动作:(微微点头，神情羡慕)\n    讲话:吴女士，听闻您的丈夫王鏊才华横溢，政绩斐然，不知您对此有何感想？\n}\n{\n    角色名:吴氏 \n    动作:(微微一笑，目光柔和)\n    讲话:邻人所言，实乃我之荣幸。王鏊自幼聪颖，求学之路艰辛，然其不畏艰难，努力拼搏，终能在朝中立下赫赫战功。作为妻子，愚以为，王鏊之成功，非独其才华，更在于其心中有仁爱之念，常念百姓之苦。吾虽身处凡俗，但愿以贤良淑德相辅相成，助其分忧解难。望能以此为榜样，教导后辈，愿我家之德行，能在村中传为佳话。\n}"
        },
        {
            "Dialogue": "{\n    角色名:李充嗣 \n    动作:(认真书写，神情专注)\n    讲话:王先生，近日听闻您在学术上有所进展，愿闻其详，期能共勉。\n}\n{\n    角色名:王鏊 \n    动作:(沉思片刻，认真对待)\n    讲话:李兄，承蒙关怀，近期我撰写了几篇关于“治国理政”之探讨，意在从历史中汲取经验，以期为当今之策提供借鉴。若能与友共商，定能相互启迪，激发更深思考。然则学术之路在于不断求索，虽有小成，然我仍感不足，故愿与兄长共同探讨，互相学习，以求更高之境界。期望能在不远之日，共同切磋，助力彼此之成长。\n}"
        },
        {
            "Dialogue": "{\n    角色名:徐有贞 \n    动作:(放眼远眺，神情悠然)\n    讲话:王兄，山水之间，心旷神怡，是否有意作诗，以抒此情此景？\n}\n{\n    角色名:王鏊 \n    动作:(微微一笑，面含诗意)\n    讲话:徐兄所言，正合我意。此时此地，山青水秀，鸟鸣花香，我心中自有千篇诗句涌现。今我作一首，愿与君共赏：“山色遥连水，云影共徘徊。白云一片随风去，流水千行逐梦来。”愿此诗能传达我对自然之美的赞美，亦是对人生旅途的感悟。友谊如山水，虽远却常在，共同吟唱，彼此心灵相通，乃人生之大乐。\n}"
        },
        {
            "Dialogue": "{\n    角色名:太监 \n    动作:(微微躬身，语气恭敬)\n    讲话:王大人，近日有关书籍的领用权事宜，尚待您进一步阐明，您对此有何具体要求？\n}\n{\n    角色名:王鏊 \n    动作:(神情坚定，目光炯炯)\n    讲话:太监，承蒙您关心，书籍之领用，乃学术研究之根本。为求更深入之学问，仆欲请求领用《汉书》《史记》及《论语》等书籍，以助于我对历史的研究与总结。然则，书籍乃治国之法宝，若能借此机会，深入研读，必将对国之治理，民之安居，产生深远影响，望您能为我提供便利，使我能更好地为国服务，助力明朝之兴盛。\n}"
        }
    ]
}