{
    "基本信息": {
        "姓名": "张问陶",
        "性别": "男",
        "出生年份": "1764",
        "死亡年份": "1814",
        "享年": "51",
        "朝代": "清",
        "家庭区分": "未详"
    },
    "亲属关系": [
        "张问陶的弟是张问莱",
        "张问陶的妹是张问筠",
        "张问陶的兄是张问安",
        "张问陶的从姊是张问端",
        "张问陶的妻子是林佩环"
    ],
    "其他关系": [
        "张问陶友的对象是洪亮吉",
        "张问陶友的对象是孙星衍",
        "张问陶友的对象是吴锡麒",
        "张问陶友的对象是石韫玉",
        "张问陶友的对象是赵怀玉",
        "张问陶友的对象是王学浩",
        "张问陶友的对象是伊秉绶",
        "张问陶友的对象是李鼎元",
        "张问陶友的对象是李赓芸",
        "张问陶友的对象是罗聘",
        "张问陶友的对象是高鹗",
        "张问陶友的对象是法式善",
        "张问陶友的对象是王巳孙",
        "张问陶友的对象是彭蕙芰",
        "张问陶相唱和的对象是钱廷烺"
    ],
    "入仕信息": [
        {
            "入仕方式": "科举: 进士(笼统)",
            "入仕年份": "1790",
            "入仕年龄": "未详"
        }
    ],
    "别名信息": [
        {
            "别名": "仲冶",
            "别名类型": "字"
        },
        {
            "别名": "仲洽",
            "别名类型": "字"
        },
        {
            "别名": "宝莲亭主",
            "别名类型": "室名、别号"
        },
        {
            "别名": "柳门",
            "别名类型": "字"
        },
        {
            "别名": "乐天随邻屋",
            "别名类型": "室名、别号"
        },
        {
            "别名": "乐祖",
            "别名类型": "字"
        },
        {
            "别名": "群仙之不欲升天者",
            "别名类型": "室名、别号"
        },
        {
            "别名": "老船",
            "别名类型": "室名、别号"
        },
        {
            "别名": "舟公山",
            "别名类型": "字"
        },
        {
            "别名": "船山",
            "别名类型": "室名、别号"
        },
        {
            "别名": "药庵",
            "别名类型": "未详"
        },
        {
            "别名": "药庵退守",
            "别名类型": "室名、别号"
        },
        {
            "别名": "药庵退守",
            "别名类型": "室名、别号"
        },
        {
            "别名": "蜀山老猿",
            "别名类型": "室名、别号"
        },
        {
            "别名": "蜀山老虫袁",
            "别名类型": "室名、别号"
        },
        {
            "别名": "蜀山老蝯",
            "别名类型": "室名、别号"
        },
        {
            "别名": "豸冠仙使",
            "别名类型": "室名、别号"
        },
        {
            "别名": "豸冠仙史",
            "别名类型": "室名、别号"
        }
    ],
    "任职信息": [
        {
            "官职": "道监察御史",
            "起始年份": "未详",
            "结束年份": "未详",
            "任职方式": NaN,
            "任职地点": "江南道"
        },
        {
            "官职": "道监察御史",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "道监察御史",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "检讨",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "郎中",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "清吏司郎中",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "同考官",
            "起始年份": "1800",
            "结束年份": "未详",
            "任职方式": NaN,
            "任职地点": "顺天府"
        },
        {
            "官职": "同考官",
            "起始年份": "1801",
            "结束年份": "未详",
            "任职方式": NaN,
            "任职地点": "顺天府"
        },
        {
            "官职": "同考官",
            "起始年份": "1809",
            "结束年份": "未详",
            "任职方式": NaN,
            "任职地点": NaN
        },
        {
            "官职": "巡城御史",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "莱州府"
        }
    ],
    "地理信息": [
        {
            "地名": "遂宁",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "墨山水图",
            "著述年份": "未详",
            "著述角色": "未详"
        },
        {
            "著述名称": "墨笔菊花图",
            "著述年份": "未详",
            "著述角色": "未详"
        },
        {
            "著述名称": "墨钩瘦马图",
            "著述年份": "未详",
            "著述角色": "未详"
        },
        {
            "著述名称": "桃树白猿图",
            "著述年份": "未详",
            "著述角色": "未详"
        },
        {
            "著述名称": "石坡睡猿图",
            "著述年份": "未详",
            "著述角色": "未详"
        },
        {
            "著述名称": "神仙采芝图",
            "著述年份": "未详",
            "著述角色": "未详"
        },
        {
            "著述名称": "船山诗文集",
            "著述年份": "未详",
            "著述角色": "未详"
        },
        {
            "著述名称": "船山诗草:二十卷",
            "著述年份": "未详",
            "著述角色": "未详"
        },
        {
            "著述名称": "双钩墨兰图",
            "著述年份": "未详",
            "著述角色": "未详"
        }
    ],
    "社会区分": [
        "书法家",
        "画家",
        "诗人",
        "工于古文"
    ],
    "机构情况": [],
    "经历事件信息": [],
    "财富情况": [],
    "个人简介": [
        "张问陶(1764—1814) ，清代杰出诗人、诗论家，著名书画家。字仲冶，一字柳门。因善画猿，亦自号“蜀山老猿”。嘉庆十九年（1814）三月初四日，病卒于苏州寓所。其生平事迹见《清史稿》卷四八五《文苑》、《清史列传》卷七二《文苑传三》、胡传淮著《张问陶年谱》、《张船山书画年谱》等文献。张问陶著有《船山诗草》，存诗3500余首。其诗天才横溢，价重鸡林，与袁枚、赵翼合称清代“性灵派三大家”，被誉为“青莲再世”、“少陵复出”、清代“蜀中诗人之冠”，也是元明清巴蜀第一大诗人。 ► 张问陶的诗文(175篇)"
    ],
    "诗词文章内容": [
        {
            "标题": "禅悦二首·其二",
            "作者": "张问陶",
            "内容": "门庭清妙即禅关，枉费黄金去买山。只要心光如满月，在家还比出家闲。"
        },
        {
            "标题": "阳湖道中",
            "作者": "张问陶",
            "内容": "风迥五两月逢三，双桨平拖水蔚蓝。百分桃花千分柳，冶红妖翠画江南。"
        },
        {
            "标题": "禅悦二首·其一",
            "作者": "张问陶",
            "内容": "蒲团清坐道心长，消受莲花自在香。八万四千门路别，谁知方寸即西方。"
        },
        {
            "标题": "晓行",
            "作者": "张问陶",
            "内容": "人语梦频惊，辕铃动晓征。飞沙沉露气，残月带鸡声。客路逾千里，归心折五更。回怜江上宅，星汉近平明。"
        },
        {
            "标题": "煎茶坪题壁 其二",
            "作者": "张问陶",
            "内容": "棕榈高下一重重，百尺天梯仗短筇。急瀑飞声争大壑，断云作势补奇峰。\n红毡隐约骡纲细，黑箐深沉豹雾浓。何处钟鱼响林未，欲从灵界问仙踪。"
        },
        {
            "标题": "过黄州",
            "作者": "张问陶",
            "内容": "蜻蛉一叶独归舟，寒浸春衣夜水幽。我似横江西去鹤，月明如梦过黄州。"
        },
        {
            "标题": "芦沟",
            "作者": "张问陶",
            "内容": "芦沟南望尽尘埃，木脱霜寒大漠开。天海诗情驴背得，关山秋色雨中来。茫茫阅世无成局，碌碌因人是废才。往日英雄呼不起，放歌空吊古金台。"
        },
        {
            "标题": "娑罗木",
            "作者": "张问陶",
            "内容": "老龙入山山气王，鼓腹欲飞鳞甲壮。储英广莫几千春，一茎草现丈六身。\n樗栎轮囷松柏固，大才难用皆天数。风雨声从地下来，寻常匠石空回顾。\n君不见神州草木蔚灵秀，托根不及蛮荒寿。"
        },
        {
            "标题": "英豪",
            "作者": "张问陶",
            "内容": "山云陇树远苍苍，铃语鸡声趁早凉。熊耳数峰青似黛，马头初日白于霜。\n途长屡觉人音换，食俭全凭骨力强。笑煞当年苏季子，《阴符》一卷速秦亡。"
        },
        {
            "标题": "定州至正定道中怀古",
            "作者": "张问陶",
            "内容": "众香国废野花妍，阅古堂空旧础偏。片石有情留雪浪，夕阳无语下琴川。\n鲜虞宗祏馀荒垒，临济儿孙有病禅。为问滹沱怒何事，送残风景自年年。"
        },
        {
            "标题": "读《桃花扇》传奇偶题八绝句（选—）",
            "作者": "张问陶",
            "内容": "竟指秦淮作战场，美人扇上写兴亡。两朝应举侯公子，忍对桃花说李香！"
        },
        {
            "标题": "沔县谒武侯祠",
            "作者": "张问陶",
            "内容": "莫援残局叹三分，正朔居然补帝勋。一笑西陵荒草合，墓门谁写汉将军。"
        },
        {
            "标题": "送吕湘帆之龙安",
            "作者": "张问陶",
            "内容": "僰道巉岩来壑颓，龙门西望乱云堆。太平久撤松桃戍，惟让书生跨马来。"
        },
        {
            "标题": "咸阳怀古",
            "作者": "张问陶",
            "内容": "鄠杜莺花负好春，武皇遗迹已成陈。通天台观连云起，莫指阿房独过秦。"
        },
        {
            "标题": "嘉陵江上",
            "作者": "张问陶",
            "内容": "利州山水淡宜秋，波浪潺湲绕郭流。彷佛巴渝东去路，一帆风雨峡中舟。"
        },
        {
            "标题": "壮志",
            "作者": "张问陶",
            "内容": "三十立功名，四十退山谷。不见两鬓霜，英雄死亦足。\n咄嗟少年子，如彼玉在璞。光气未腾天，魍魉抱之哭。\n人生不得志，天地皆拳曲。慷慨对中原，流年何太促。\n落拓大布衣，许身非碌碌。四十四万言，隐轸匡时略。\n为天子大臣，上书继臣朔。"
        },
        {
            "标题": "出栈 其一",
            "作者": "张问陶",
            "内容": "马嘶人语乱斜阳，漠漠连阡水稻香。送险亭逢一回首，万峰飞舞下陈仓。"
        },
        {
            "标题": "凤县得妇书",
            "作者": "张问陶",
            "内容": "十样鸾笺百斛愁，拈毫涴泪写蝇头。销魂犹怨春明柳，那识归人已凤州。"
        },
        {
            "标题": "出栈 其二",
            "作者": "张问陶",
            "内容": "天彭井络指螺收，险语惊魂逐处留。明日题诗归梦稳，澹烟乔木是绵州。"
        },
        {
            "标题": "寄杜梅溪明府二十韵",
            "作者": "张问陶",
            "内容": "夫子东吴秀，闻鸡早着鞭。诗名原在杜，利器必归燕。\n宰著神明号，家藏锦绣篇。得时惊骥足，振翼羡鸢肩。\n郢曲邀君和，穷交倍我怜。契投今雨外，心折古风前。\n商羽欣同调，泥鸿各异天。长途纡万里，离绪绕三年。\n昔去真徒尔，重来亦偶然。骑驴怀旧刺，坐客叹寒毡。\n身枉登千佛，囊羞剩一钱。行歌经市上，沽酒忆垆边。\n海阔萍难合，霜清月自圆。空悬徐稚榻，谁擘薛涛笺。\n彦会期他日，吾门重叱贤。赏音弦指寂，惜别岁华迁。\n台迥才多俊，凫遥令似仙。宦情如食蔗，慧业欲通禅。\n文采留中叶，飞腾卜右蝉。飘零嗟郑谷，莫笑苦夤缘。"
        },
        {
            "标题": "端阳相州道中题魏家营壁 其二",
            "作者": "张问陶",
            "内容": "杏子樱桃次第圆，炎凉无定麦秋天。马蹄步步来时路，照眼榴花又一年。"
        },
        {
            "标题": "骊山杂咏 其一",
            "作者": "张问陶",
            "内容": "宝炬金莲照地光，山云犹自想衣裳。念奴憔悴龟年老，谁与诗人吊夜郎？"
        },
        {
            "标题": "家居感兴",
            "作者": "张问陶",
            "内容": "寻常驱马即天涯，腊雪春风感岁华。不及帘前双燕子，年年来绕故园花。"
        },
        {
            "标题": "渭南遇雨",
            "作者": "张问陶",
            "内容": "买得征车日日晴，炎风酷暑送行旌。朝来一雨清人肺，卧看垂杨过渭城。"
        },
        {
            "标题": "骊山杂咏 其二",
            "作者": "张问陶",
            "内容": "赐酒争怜塞上酥，销魂一斛旧明珠。不知清艳楼东赋，敌得《霓裳》小序无？"
        },
        {
            "标题": "过先稳端公旧第",
            "作者": "张问陶",
            "内容": "往事平津地望尊，只今车库亦无存。疲驴破帽长安道，谁识乌衣旧子孙。"
        },
        {
            "标题": "泉鸠",
            "作者": "张问陶",
            "内容": "赤日黄云打麦天，一湾柔绿自娟娟。风沙孤负泉鸠水，移向江南定可怜。"
        },
        {
            "标题": "开封客栈感事",
            "作者": "张问陶",
            "内容": "三月梁园澹似秋，可怜零落到枚邹。莫将词赋求知遇，往日相如已倦游。"
        },
        {
            "标题": "重阳京兆榜发志喜",
            "作者": "张问陶",
            "内容": "重阳风雨竟无声，秋榜传来乍有情。自笑登科逢故实，和凝衣钵十三名。"
        },
        {
            "标题": "端阳相州道中题魏家营壁 其一",
            "作者": "张问陶",
            "内容": "满面尘沙减带围，文章无命合西归。故人半是中朝贵，细葛含风正赐衣。"
        },
        {
            "标题": "湘阴 其一",
            "作者": "张问陶",
            "内容": "十年梦绕湘江绿，今日扁舟湘水曲。青山影里一帆来，沙树微凋秋不俗。"
        },
        {
            "标题": "题洗马池上",
            "作者": "张问陶",
            "内容": "八口飘如不系舟，营巢计拙愧鸣鸠。故园三徙成流寓，子舍常虚更远游。\n赁庑人高贞苦节，卜居心瘁慕灵修。劳生自问吾何有，大户空衔署醉侯。"
        },
        {
            "标题": "苻秦王武侯墓下作",
            "作者": "张问陶",
            "内容": "扪虱雄谈举世无，英雄毕竟耻为儒。人如诸葛真名士，天屈夷吾佐霸图。\n垂死尚闻三叹息，过江宁免一征诛。独怜王谢持衡日，惟让桓温物色殊。"
        },
        {
            "标题": "蝉",
            "作者": "张问陶",
            "内容": "槐黄满地午阴迟，耐尽炎凉代序时。吟苦每邀秋士和，心清难语夏虫知。\n遍依碧树终无定，强伴金貂恐未宜。一枕故园风露冷，平芜落叶怅归期。"
        },
        {
            "标题": "湘阴 其二",
            "作者": "张问陶",
            "内容": "三十六湾斑竹林，船窗落日风森森。拈毫欲问倪高士，如此丹青何处寻。"
        },
        {
            "标题": "发西安",
            "作者": "张问陶",
            "内容": "终南云物送征鞍，回首西京渐渺漫。驴背小诗吟杜曲，酒边短烛话长安。\n百年上策还乡好，万里浮名行路难。此际故园应忆我，荒鸡残月五更寒。"
        },
        {
            "标题": "西安客夜",
            "作者": "张问陶",
            "内容": "紫阁蓝田取次过，倦驱老马向山阿。貂裘易敝真愁绝，髀肉难生可奈何。\n诗入阙中风雅健，人从灞上别离多。城南甲第誇韦杜，谁拨荒烟吊薜萝。"
        },
        {
            "标题": "登华阴庙万寿阁望岳同亥白兄作",
            "作者": "张问陶",
            "内容": "车马年年太华西，几时结屋傍云梯。人宜玉女峰头老，天近莲花顶上低。\n地擘雍梁山自好，诗留李杜我何题。归将阅历誇邻叟，指点图经定不迷。"
        },
        {
            "标题": "煎茶坪题壁 其一",
            "作者": "张问陶",
            "内容": "子规不作去年声，猿鸟都萦故国情。清浊泉流如有意，高低山色总无名。\n人从虎豹丛中健，天在峰峦缺处明。一笑云林归便得，向来烟景又谁争。"
        },
        {
            "标题": "荒洲夜泊",
            "作者": "张问陶",
            "内容": "风急滩高夜水浑，角声吹月欲黄昏。不知何处歌杨柳，年少青衫有泪痕。"
        },
        {
            "标题": "开封旅馆壁间韵",
            "作者": "张问陶",
            "内容": "十年忘尽中原路，吊古重来匹马迟。侠气全销朱亥市，战云不下信陵祠。\n飘零自惜身名贱，荣落难窥造化奇。明日长帆渡河去，更谁和我壁间诗。"
        },
        {
            "标题": "灵宝",
            "作者": "张问陶",
            "内容": "风尘常恨别离轻，又向桃林塞上行。古戍隔河微见影，乱山迎客不知名。\n帷车闭置如新妇，茅店酣呼杂老兵。明日入关须痛饮，卧看残月堕鸡声。"
        },
        {
            "标题": "硖石驿题壁",
            "作者": "张问陶",
            "内容": "秦关高迥暮云齐，回首中原万壑低。自往自来三辅北，无风无雨二陵西。\n店门柳色思前度，驿路槐花觅旧题。谁道崤函天下险，时平不用一丸泥。"
        },
        {
            "标题": "邺中吊谢茂秦",
            "作者": "张问陶",
            "内容": "词客支离岂讳穷，枉将车笠托群雄。大名应耻居王后，奇骨真宜葬邺中。\n白雪诗坛元不古，朱门交道况难终。荒坟颓堕无人吊，并为怜才哭计东。"
        },
        {
            "标题": "绿隐书巢写怀",
            "作者": "张问陶",
            "内容": "霜叶风枝绝点尘，卜居刚及饯残春。梦回月暗声疑雨，日午窗虚绿浸人。\n门外软红迷世境，眼前空翠似山邻。幽期毕竟从吾好，一卷南华寄此身。"
        },
        {
            "标题": "宜沟晓发覆车",
            "作者": "张问陶",
            "内容": "旋辕一蹶夜模糊，覆辙徒劳戒仆夫。自恃神全能不死，莫誇马老尽知途。\n回车陇坂空怀古，折臂公卿那到吾。记得家山携蜡屐，醉归从未倩人扶。"
        },
        {
            "标题": "即事",
            "作者": "张问陶",
            "内容": "天涯春色太匆匆，销向愁中复病中。野树尚称无患子，男儿翻作可怜虫。\n炉灰静拨空书闷，马槊横盘始得雄。往日故人谁在眼，莺花回首大江东。"
        },
        {
            "标题": "独树店",
            "作者": "张问陶",
            "内容": "马策无情趁急装，系愁千里尽垂杨。人声渐异知家远，归梦难真恨别长。\n宋玉有怀仍忆楚，相如多病更游梁。纵然宛叶青山好，争似荷溪旧草堂。"
        },
        {
            "标题": "潼关",
            "作者": "张问陶",
            "内容": "时平容易度雄关，拍马河潼自往还。一曲纁黄瓜蔓水，数峰苍翠华阴山。\n登陴筑版丁男壮，呼酒烹羊守吏閒。最是绿杨斜掩处，红衫青笠画图间。"
        },
        {
            "标题": "元日",
            "作者": "张问陶",
            "内容": "祭诗昨夜望春归，忽地春尘傍客飞。秃尾驴忙怀旧刺，长须奴老授新衣。\n经年一笑随蓬转，隔岁无书恨雁稀。饮罢屠苏不成醉，南云回首独依依。"
        },
        {
            "标题": "武曲看褒水新涨",
            "作者": "张问陶",
            "内容": "一水排山勇，双崖束浪高。欲倾巴峡泪，如看广陵涛。\n笮马盘空瘦，神乌负日豪。云坳见孤艇，直想驾鲸鳌。"
        },
        {
            "标题": "盐亭",
            "作者": "张问陶",
            "内容": "落日盐亭县，人烟不满城。短林分野色，乱石漱江声。\n天碧红云秀，山苍白鸟明。杜陵诗境在，寂寞古今情。"
        },
        {
            "标题": "愁",
            "作者": "张问陶",
            "内容": "肃霜裘薄夜寒惊，远对残灯坐到明。病鹤支风孤不语，疏梅补月两无情。\n头颅安保长如昨，饮食宁甘送此生。天地并功神鬼集，替人一概筑愁城。"
        },
        {
            "标题": "春日感怀 其一",
            "作者": "张问陶",
            "内容": "写遍兰枝与竹枝，楚骚哀怨有微词。欲将愁去多风雨，不喜春归易别离。\n狂到杜陵甘作客，穷如东野例工诗。人间少壮无多日，莫待秋霜染鬓丝。"
        },
        {
            "标题": "绵州",
            "作者": "张问陶",
            "内容": "潺水依然绿，山城几易名。田腴知俗厚，民秀想时平。\n关拥庞侯墓，人耕汉相营。峰回乡路近，日暮马蹄轻。"
        },
        {
            "标题": "嘉定舟中作",
            "作者": "张问陶",
            "内容": "凌云西岸古嘉州，江水潺潺绕郭流。绿影一堆漂不去，推船三面看乌尤。"
        },
        {
            "标题": "出峡泊宜昌府（四首选一）",
            "作者": "张问陶",
            "内容": "万山回首太陵（山旁）嶒，此日余生问最能。送尽奇峰双眼豁，江天空阔看彝陵。"
        },
        {
            "标题": "舟抵襄阳",
            "作者": "张问陶",
            "内容": "快桨凌流捷有神，縠纹江水碧粼粼。辞家心绪真如醉，赋别年华不似春。\n岘首尚怀羊叔子，鱼梁空吊孟山人。夜深谁唱铜鞮曲，柳叶蘋花接汉滨。"
        },
        {
            "标题": "阻雨二日与亥白搜剔武连轶事咏之得四首 其四 种松乡",
            "作者": "张问陶",
            "内容": "松风自招隐，过客几人归。月静栖玄鹤，霜清滴翠微。\n遥怜灞桥柳，补种又成围。"
        },
        {
            "标题": "宁羌州",
            "作者": "张问陶",
            "内容": "不过金牛峡，安知此地平。乱峰犹簇拥，数亩忽纵横。\n柳暗鱼凫国，花明羊鹿坪。连朝山雨足，时有叱牛声。"
        },
        {
            "标题": "武侯石琴同亥白作",
            "作者": "张问陶",
            "内容": "石骨含宫商，椅桐不能仿。名士真英雄，人琴尽无两。\n凉风生殿阁，千载留孤赏。弦外知音难，渊然众山响。"
        },
        {
            "标题": "栈中怀王椒畦学浩",
            "作者": "张问陶",
            "内容": "王郎袖得神仙笔，幻出云山风雨疾。雄奇淡远无不宜，肯学倪黄拘一律。\n春前相遇汝南第，为我殷勤为墨戏。仰家扇子小湘纹，歘见冈峦叠苍翠。\n图成下笔添菰芦，翛然令我思江湖。秦关乍启见归客，燕市重寻失酒徒。\n峨峨蜀道青天上，凿来鬼斧何横放。人马蟠空返照浓，世间无此好屏幛。\n鸟路萦纡通杳冥，红毡裹背笠子青。垂岩破碎嵌云气，长峰排宕磨天星。\n子规叫雨猿昼吟，侧身西望开烦襟。陈仓剑阁环抱一千里，一树一石皆足荣园林。\n安能缩归尺幅挂蓬荜，使得解衣高卧如登临。醉倚征骖屡回顾，马蹄笃速留难住。\n金碧鲜明赭墨残，看山尽是思君处。书剑飘摇绝可怜，层峦过眼随风烟。\n拈豪空忆李思训，并骑难邀吴道玄。何时两袖携云栈，请君重为开生面。\n颟顸莫仿大同殿，要留曲磴微通线，依稀著我丹崖畔。"
        },
        {
            "标题": "雨后过五丁峡",
            "作者": "张问陶",
            "内容": "一发坼青冥，蚁路何织微。我行新雨后，耳目攒灵奇。\n蛟螭突两崖，牙角森觺觺。悬流争赴壑，轰若万马嘶。\n疲骡盘涧底，怒浪吞腰围。百指竞推挽，出没浮凫鹥。\n回梯真暗踏，肃肃如衔枚。急瀑奔大石，突兀来元龟。\n顿忘五丁峡，恍惚穿巫夔。雄关据山凹，宛在水中坻。\n凭关招我魂，彷佛闻子规。那堪滴水岩，南倾势益危。\n石室嵌路侧，白日虬龙垂。涛声下千折，人马随之归。\n羃历迸珠泉，蒙头飞散丝。居然堕江海，不复惊崄巇。\n出峡聚牛宫，僮仆纷燎衣。举酒息腰脚，渐觉形神怡。\n众险一朝尽，吾生犹可为。转头失恶梦，何事噫吁嚱。"
        },
        {
            "标题": "阻雨二日与亥白搜剔武连轶事咏之得四首 其三 觉院寺",
            "作者": "张问陶",
            "内容": "古佛饱风霜，螺汗莲灯死。时有频迦鸟，来衔贝多子。\n僧残敕牒诬，谁辨元丰玺。"
        },
        {
            "标题": "阻雨",
            "作者": "张问陶",
            "内容": "凉云流太虚，絺绤凄以风。炎炎方五月，气味如初冬。\n病肌寒起粟，羡煞羊裘翁。冒雨坐终日，一山当户浓。"
        },
        {
            "标题": "阻雨二日与亥白搜剔武连轶事咏之得四首 其二 逍遥楼",
            "作者": "张问陶",
            "内容": "平原凛大节，馀事亦千古。剩墨照空山，犹堪辟豹虎。\n欲访逍遥楼，濛濛隔寒雨。"
        },
        {
            "标题": "阻雨二日与亥白搜剔武连轶事咏之得四首 其一 武侯坡",
            "作者": "张问陶",
            "内容": "西望成都桑，东望陈仓树。隆中归梦绝，终老三巴路。\n英雄不可为，临风泪如注。"
        },
        {
            "标题": "游葱岭同亥白作",
            "作者": "张问陶",
            "内容": "西归访名山，葱岭秀无敌。兀如百丈台，丛树团秋色。\n削壁势横撑，崖下龙门拆。轰然束众流，万马争一枥。\n颇闻最上头，幽异凌空积。同气得尚禽，钩深复何惜。\n杖藜寻古径，时见蜿蜒迹。俯惊涂毒鼓，仰接垂云翼。\n狌鼯吒足音，花草乱扶屐。老干忘冬春，危根养孤直。\n连林苦纠缠，各拥玲珑石。有石必万窍，肉好出神力。\n沉沉何王殿，怪鸟聚檐额。玉座长寒苔，衣尘黯如客。\n更披虎豹丛，忽露仙灵宅。空明小石城，三户敞虚白。\n日瘦钟乳坚，风泉漏岩隙。寰区扰群动，繁响此中寂。\n灵境自常留，人心惊乍获。若置蒜山东，弹指炫金碧。\n葆真畏疏凿，甘向遐荒匿。谈笑谢吴人，金焦奇不得。"
        },
        {
            "标题": "入创阁",
            "作者": "张问陶",
            "内容": "剑门倚天汉，石势俨城郭。连峰攒雉堞，千朵芙蓉锷。\n绵延忽中断，巧匠不能凿。自古用一夫，万命系孤阁。\n峨峨障三川，欲度愁雕鹗。造物罄奇诡，英雄就羁络。\n我心恋乡关，赴险忘其恶。如将起沉疴，必投瞑眩药。\n频年阅万里，何日息腰脚。故国与故都，望之畅然乐。\n况逢明盛世，大道通羌笮。瀚海犹堂隍，兹山直帘幕。\n长吟对关吏，笑傲指林壑。西行故旧多，飞鸟渐有托。\n归途老马识，所向亦踊跃。三复杜陵诗，此笔竟难搁。"
        },
        {
            "标题": "剑州官道古松歌",
            "作者": "张问陶",
            "内容": "长松不合绾离别，一望云峦尽萧瑟。海风怒攫龙昼吟，白日无光照岩缺。\n横蟠百里如谾豅，奇姿万态羞雷同。相逢往往若缁素，不然虬髯铁肋真英雄。\n卿胡为此鄙琐事，细看悬佩书官字。岭头日日送行人，销尽拿云无限志。\n吁嗟哉，群生位置亦有缘，山林廊庙皆徒然。君不见眉山大节凛千古，英风伟干凌中天。\n桄榔林外老闲散，不如樗栎终天年。又不见滇南谪戍古遗直，踏歌放浪悲蛮烟。\n金鸡永绝刀环梦，至今相门双桂空连蜷。知君不诩烟霞癖，大野通都聊混迹。\n道旁终有有心人，偃蹇龙鳞当自惜。怪石何年同入贡，转教枫柳争嘲弄。\n栋梁之遇自古难，可叹大材成小用。"
        },
        {
            "标题": "凤县豆积山崖上有张果祠",
            "作者": "张问陶",
            "内容": "山骨累层阶，破碎各盈尺。界断众峰青，丹赭纷然积。\n巍峨敞画屏，俯瞰嘉陵白。半崖簇楼观，知是仙灵宅。\n孤根戴短亭，杰阁逗危石。窗棂粲可数，照眼乱金碧。\n时有飞云来，亭亭如远客。美人爱淡妆，岂必弃芳泽。\n何年李将军，留此小斧劈。"
        },
        {
            "标题": "河桥",
            "作者": "张问陶",
            "内容": "林壑簇天半，鸟路青濛濛。冒雨望绝顶，开翼愁飞鸿。\n一峰入云去，灵怪安可穷。缘梯追俊鹄，岈然如出笼。\n不惊奇险失，忽讶桃源通。山桥隔浓柳，雁齿参差红。\n人牛卧大石，高树为之宫。桑麻乐世外，鸡犬鸣空中。\n烟霞随地足，胡为随转篷。以骨誓青山，不隐非英雄。"
        },
        {
            "标题": "长桥至草凉驿即目",
            "作者": "张问陶",
            "内容": "万木支危栏，参差出山腹。闯然怪石横，覆额俨如屋。\n林高谷鸟欢，草暗山魈伏。毡笠点微红，鬓丝湿寒绿。\n人生入图画，绝险亦奇福。胸膈来清虚，何须餍粱肉。"
        },
        {
            "标题": "柳树湾西去一带山田",
            "作者": "张问陶",
            "内容": "新耕入乱峰，豺虎留不得。菽麦未全收，山田纷五色。\n老农贪地利，垂死竭筋力。登高呼亚旅，裹粮若游食。\n剪辟穷其巅，近天犹未息。朝来雨膏足，播种任滋殖。\n阡陌小区分，居然成典则。倦归卧茅屋，仰视开胸臆。\n旧日眼中山，相看那复识。冈陵自嘲笑，怀宝招残贼。\n面目全失真，徒劳金翠饰。"
        },
        {
            "标题": "褒城阻雨",
            "作者": "张问陶",
            "内容": "出谷宜长驱，轩然豁眉宇。卧闻檐溜鸣，忽作萧萧雨。\n草泥拥山郭，凄寂断行旅。知自沓中来，同云尽何许。\n羁栖念乡井，静默对俦侣。邻叟夜初归，隔墙闻笑语。"
        },
        {
            "标题": "七盘岭",
            "作者": "张问陶",
            "内容": "褒谷高于天，两崖互相啮。褒水犹飞龙，随山亦千折。\n攀藤遵蜿蜒，蛟螭出深窟。曲栏如层阶，羊肠上盘结。\n忽讶前旌迥，穿林旋隐没。人行蚁垤间，纤瘦动毛发。\n望之摇心魂，自顾气益夺。削壁孤根危，太古立积铁。\n累栈若附赘，欲踏疑溃决。侧首俯万仞，高林下蓊郁。\n惊涛自雷奔，但见涌微雪。时闻发樵响，缥缈在仙阙。\n效笑起云中，或是峰头鹘。雄关刺眼明，异境争狡黠。\n鸡帻昂然来，谁断神鳌骨。毫芒判生死，奇境真天设。\n矜慎乃全身，人谋胡可拙。"
        },
        {
            "标题": "紫柏山",
            "作者": "张问陶",
            "内容": "云笼紫柏山，烟树何濛濛。岩洞七十二，传是精灵宫。\n道人揖我前，指示誇神功。差堪悦狂瞽，那得聪者聋。\n造物无弃物，人事安可穷。谁谓龙鸾姿，甘为蟠蛰虫。\n世人畏速化，悲恋攒心胸。昧然去实境，苦向虚无攻。\n术尽身亦灭，一散随东风。焉知不死药，近植尘寰中。\n灵异或时有，庸鄙非所崇。淮南古叛王，鸡犬皆升空。\n岂兹冲妙名，蠢动胥能蒙。遥怜山谷民，世外留孤踪。\n足未入城府，老瘦方双瞳。修短纵少异，沈痼将无同。\n伟哉张子房，仙骨真英雄。"
        },
        {
            "标题": "登凤岭绝顶俯看云气同亥白兄作",
            "作者": "张问陶",
            "内容": "朝发凤州郭，浓阴蔽千里。陟岭攀危梯，渐入层云里。\n隔手瀰漫不辨人，肩舆飘渺凌虚起。炎炎五月惊隆冬，苦将俗骨追仙踪。\n拟从世外招黄鹄，只恐眉间过白龙。披云突出如披絮，碧空影净开清曙。\n高低转眼变隐晴，回首尘寰渺何处。人境迷离太不经，来时鸟路愁冥冥。\n剑铓争割柔难分，吁嗟束手穷五丁。林壑无根欲浮动，蓊然侧耳闻风霆。\n却似金焦南望海波涌，岛屿错杂微露尖山青。遥峰环拥满岩缺，欲覆神鳌气蓬勃。\n仄映晨晖四照清，一堆晴雪真明瑟。翻怜下界雷雨黑，妄指精灵疑出没。\n闭门犹耸电光圆，那识征人在天阙。"
        },
        {
            "标题": "雨后发黄牛堡",
            "作者": "张问陶",
            "内容": "夜雨汇众壑，溪涧吞江淮。怒涛奔西南，绕足争喧豗。\n喷沫漱奇石，宛然艳滪堆。山腰俯危栈，白日腾风雷。\n彷佛瞿塘游，孤舟落大洄。年时饱艰险，蛟螭狼与豺。\n片帆峡底出，一骑云中来。所遇无坦途，那得心颜开。"
        },
        {
            "标题": "将军石",
            "作者": "张问陶",
            "内容": "奔湍自豪放，绝壁苦羁束。盘涡出奇峰，岌岌苍龙角。\n世治氐羌平，西戎久臣伏。天河洗甲兵，兜鍪弃崖谷。\n锋铓纵呈露，灵秀居然独。无语立中流，他山不能学。"
        },
        {
            "标题": "戊申除夕",
            "作者": "张问陶",
            "内容": "还乡待明年，饯岁惟欲速。耳闻腊鼓鸣，心已复邦族。\n土风重守岁，红炉暖茅屋。阑底腊猪肥，瓮中家酿熟。\n承欢聚庭帏，属餍到僮仆。巷北闻呼卢，市南或徵逐。\n灯火乱前街，儿童欢似鹿。邑小人声杂，达晨不肯宿。\n萧然坐孤馆，骨肉谁在目。遥知天则同，可叹地难缩。\n薄醉早登床，人海惊我独。"
        },
        {
            "标题": "作家书",
            "作者": "张问陶",
            "内容": "情话忽在喉，欲言人万里。何以达余亲，惟凭书一纸。\n低头拈秃笔，絮语不启齿。喜怒呈心颜，讯述杂彼此。\n如挥七弦琴，其音俱在指。声飞入蓬荜，俨若吾归矣。\n开缄恍面谈，琐屑过文史。小弟听或騃，老婢闻而喜。\n言之不见人，聆者先以视。遂使孤客叹，洒然盈众耳。\n伊谁创此术，缩地差足拟。用以画羁愁，万金真可抵。\n古人重骨肉，后人重朝市。但愿名利生，不畏别离死。\n我生岂大愚，胡为亦若是。风雪满都城，惊寒常夜起。\n妻孥谁在眼，独咳昏灯里。偶闻征雁鸣，急欲觅双鲤。\n披裘拂长笺，指僵书愈驶。结念绕庭闱，馀情忆桑梓。\n嗟予对床人，庶免呼庚癸。心长目苦眩，语乱复且俚。\n邻鸡忽唱晨，刺刺犹未已。瘦僮俨蹲鸱，咍台睡正美。"
        },
        {
            "标题": "望家书",
            "作者": "张问陶",
            "内容": "远客望家书，迫如农望岁。归心逐奔马，猛疾不可制。\n嗟予骨肉间，五载九分袂。复为万里行，飘忽无根蒂。\n转眼便终年，偶然邀一第。款段忆乡园，疲驴苦燕蓟。\n况当岁云暮，雨雪增凄厉。惟仗双鲤鱼，作我驱愁计。\n经时尺素断，乱愁愈难薙。夜深闻剥啄，蓬门悔早闭。\n疑有消息来，郁极喜翻嚏。开帘风浩然，但见晨星嘒。\n团栾富儿福，别离穷者例。感愤多哽咽，怪幻惊梦呓。\n书史有伪作，此札圣莫替。"
        },
        {
            "标题": "琉球刀歌为周补之",
            "作者": "张问陶",
            "内容": "岛夷作佩求元金，红炉夜铸东海深。七宝装成赠华客，一片冰蛟射人白。\n携归远自伊奇麻，晶莹照眼生空花。水光霞彩绚金碧，曾采扶桑十日华。\n镰锷空明无锈涩，秋霜秋月争寒色。枉将切玉炫西湖，不用揽环誇大食。\n欢斯开国异姓王，何曾横海勤梯航。空传赍诏虚隋代，几见挥戈黩汉皇。\n洪武以还修贡职，旌头寸铁不加饰。岁遣银簪耳目官，速香宝扇纷如织。\n更遇天朝王会新，金函玉册去来频。诏书特免归名马，宸翰常闻驻外臣。\n输诚从此心逾密，此刀时复充庭实。敢令虎气匿穷荒，要使龙光护云日。\n圣人格远轻神獒，安用吴钩与孟劳。姑米百年迎使节，昆吾一掷比铅刀。\n尧封禹贡原无尽，中外一家通献赠。人间觅得重摩挲，抚物长钦天子圣。\n我从去年游帝京，主人爱刀悬碧罂。为言雷雨破檐柱，如听铃镮匣里鸣。\n昨夜酒酣双耳热，主人示我惊奇绝。缠身侧润鸊鹈膏，破胆横飞枭獍血。\n拔鞘起舞为君歌，苍茫冷雾缠星河。藏锋可待张华识，试刃聊随贾岛磨。\n我闻吕虔旧佩遗王览，貂蝉奕世陪雕辇。乌衣名望似君家，百炼还期君自勉。\n学剑年年嗜远游，惭余漂泊如风鸥。浮踪拟遍九瀛海，壮志徒存一蒯缑。\n乃知利器因人别，郁郁尘埃那可说。弹铗长歌绕指柔，投刀顾影肝肠结。\n灯烬歌残墨未浓，雄心勃勃难销熔。毛锥自笑书生拙，何似将军夺命龙。"
        },
        {
            "标题": "怀亥白兄寿门弟二首 其二",
            "作者": "张问陶",
            "内容": "昔归岁在马，奔泉如渴骥。到门田舍空，触藩苦不利。\n今年同登科，且作沐猴戏。光阴一弹指，岁月偶然寄。\n造物喜弄人，穷通两难避。名言忆大苏，朱颜宁可恃。\n便封万里侯，何与骨肉事。感此谢交游，终日忽忽睡。\n梦回入蓬荜，腾笑伯与季。痛饮乃尽欢，狂谈总无忌。\n醉中舞莱綵，为我二人媚。至宝惟团乐，情真境岂伪。"
        },
        {
            "标题": "赠杜梅溪",
            "作者": "张问陶",
            "内容": "丈夫破万卷，寝馈千古事。譬彼鼎与盘，望之自典贵。\n杜公裼裘来，颇饶湖海气。头角突峥嵘，齿牙洞灵慧。\n相逢殊偶然，一笑遂心契。谁暇悲穷愁，纵谈聊快意。\n絮絮不肯休，自辰每及未。人言君魁梧，我觉公妩媚。\n才名三十年，矫矫人中骥。心血铸雄文，笔锋矗奇字。\n词章终小道，何足了吾辈。行当飞双凫，展布及中岁。\n莫轻百里封，天心即此寄。志士行胸怀，岂必据高位。\n古来神明宰，定由清白吏。洗涤温饱心，便可弹琴治。\n昂藏七尺躯，珍重风云谊。下抚林总民，上酬明圣世。"
        },
        {
            "标题": "益门镇石上小憩",
            "作者": "张问陶",
            "内容": "烟柳护寒溪，长桥覆湿苇。风尘不能到，云日自清美。\n黄石知我心，无言坐沙尾。"
        },
        {
            "标题": "二里关",
            "作者": "张问陶",
            "内容": "还山不厌山，回首谢平旷。峦壑喜我归，参差出林望。\n征衣湿寒雾，忽度浮云上。啼鸟识乡音，急流清俗状。\n梯磴疑鬼凿，岩花笑相向。平生物外心，悔与风尘抗。\n旧游如梦寐，指点多昏忘。触眼乱青红，翻欲惊奇创。\n才荒避险韵，秀语冀天贶。莫叹太瘦生，枯吟转神王。"
        },
        {
            "标题": "怀亥白兄寿门弟二首 其一",
            "作者": "张问陶",
            "内容": "同气吾三人，我更长于客。咄嗟五年馀，聚日不踰百。\n亲舍成逆旅，宾馆如安宅。无事苦自扰，狂奔究谁迫。\n功名是何物，坐使骨肉拆。荣利已薰心，别离尤动魄。\n强颜向他族，无乃非良策。心惊梁里涧，感切怀远驿。\n何似常对床，联吟风雨夕。"
        },
        {
            "标题": "游涿州智度云居",
            "作者": "张问陶",
            "内容": "破殿漏斜阳，螺髻昏鸦据。髡奴似黠奴，势落打包去。\n临风想云构，楼阁空中塑。实像本非真，盛衰弹指悟。\n两家墙壁通，一片松阴暮。露坐二如来，遥遥长对晤。\n旧时门户别，欲辨知何处。塔影自双分，黄金谁再布。\n地寒佛不灵，境热僧先赴。世尊妙无心，只向西方住。"
        },
        {
            "标题": "雪中遣兴",
            "作者": "张问陶",
            "内容": "荒鸡上邻树，啼破冰帘月。残梦五更寒，虚帏一灯白。\n钟声湖寺启，人语江船发。暗牖掩晨光，时闻乌啄雪。"
        },
        {
            "标题": "怀亥白兄",
            "作者": "张问陶",
            "内容": "丈夫志功名，焉能惜离别。良时苦蹉跎，不愤非豪杰。\n六月黄尘匝地飞，骑驴远作燕山客。憔悴乌衣百不如，少年惟读等身书。\n神驹所向无空阔，且上金台吊望诸。我独胡为羁水国，不鸣不跃生涯拙。\n壮年销损在穷途，家事如毛那可说。南诏归帆望白头，长安飞札待高秋。\n移家近日临江住，日对江山无尽处。"
        },
        {
            "标题": "击筑吟",
            "作者": "张问陶",
            "内容": "久隐畏约无穷时，堂上击筑将何之。君不见，秦人食马尚能报，何况平生国士知。\n眼大心雄转漂泊，鸷鸟群中悲一鹗。饿死居然好布衣，乾坤不悔填沟壑。\n雄飞雌伏总平平，浮世何须识姓名。寄语穷愁孟东野，新诗休作不平鸣。"
        },
        {
            "标题": "散帙，得卫讷旃先生",
            "作者": "张问陶",
            "内容": "神龙无全形，古鹤有遗响。斯文竟零落，浮世吾安仿。\n风骚岂坠地，终只在天壤。岁晏祭何方，苍茫付心赏。\n先生昔未遇，才与年俱长。十上所著书，寒蟾妒秋榜。\n放浪为歌诗，下笔何萧爽。轶群不及群，万马空驯养。\n遂轻一日名，时重千秋想。夜夜斗牛边，其光应万丈。\n俄来霹雳文，一召君长往。我自哭刘蕡，人谁惜任昉。\n西华尚练裙，旧册谁拔奖。古今言数奇，似此几无两。\n赤水遗元珠，何人求象罔。会罗九州铁，大铸珊瑚网。"
        },
        {
            "标题": "由睫巢移居竹尾小楼",
            "作者": "张问陶",
            "内容": "筑楼不居人，楼已成弃掷。逆彼郢匠心，聊取蔽庭隙。\n上下数十年，积尘高一尺。如英雄失路，惨澹无颜色。\n卑陋在一隅，拳曲乾坤窄。空椽啸狐鼠，杂处鬼与蜮。\n当窗好竹树，翠雨收不得。岂称高明居，宜付穷途客。\n我昔居虽狭，完小殊清洁。魍魉迫我去，安能恋十笏。\n大地无所逃，倦羽聊此集。人有阮生泪，楼绝庾公迹。\n抚兹悟生理，物我成其僻。朅来拨重关，忽入鳅蛇窟。\n怪形印鹤爪，阴气结人立。恍惚若有凭，森然竖毛发。\n似非身可托，且庆俗已隔。脱帽执箕帚，祛尘小收拾。\n撩草罗衾裯，艳之以文墨。何物讶见人，梁间声咄咄。\n雨檐闻鼠鼬，短檠飞蟙蟔。天以昌吾诗，何以呼逼仄。\n苍茫十斛酒，浩荡千古月。境遇本漠然，壮心多所激。"
        },
        {
            "标题": "月夜怀秀水马五",
            "作者": "张问陶",
            "内容": "鸳湖今夜月，照我草堂东。却忆鸳湖客，相思应复同。\n春风寄愁去，烟水青濛濛。遂有相寻梦，胥山海日红。"
        },
        {
            "标题": "月夜展读亥白兄书札",
            "作者": "张问陶",
            "内容": "君昔游京华，我居沌水北。思君寄远书，琐屑动盈幅。\n一纸逐鸿飞，离愁满心曲。今我客京华，君居沌水阴。\n翩然通尺素，重若双南金。想君下笔日，似我当时心。\n泛泛楚江萍，苍苍燕市月。人生无百年，八载三离别。\n秋风万里来，归思凭谁说。宛转读君书，一灯澹于雪。"
        },
        {
            "标题": "将往南湖，秦岵斋先生以长歌赠行。作此奉答，即以留别",
            "作者": "张问陶",
            "内容": "长身饥鹤毛羽修，客心茫茫增百忧。破釜生鱼突无火，贷粟且谒监河侯。\n买得轻航不盈尺，揭牌自著飘零客。秋霜既下众林羸，一片寒烟压江白。\n谁擘瑶笺赠远行，草风沙雨怅孤征。文游曾接秦淮海，独谱离歌动别情。\n先生浩气吞云梦，直以衙官卑屈宋。醉后挥毫墨沈流，湘波岳石争浮动。\n濯锦坊头贾傅祠，昔年鸿爪亦堪思。长沙九月成衣未，客子秋帆欲挂时。\n连朝风雨重阳节，醉插茱萸不妨别。新诗笑谢杜陵人，八尺江湖壮行色。\n濯足行将望八荒，巴陵水驿夜苍苍。回头黄鹤西楼月，秋思离愁满岳阳。"
        },
        {
            "标题": "居无门",
            "作者": "张问陶",
            "内容": "居无门，顿觉神骨清，两眼划然明。九垓为市，八荒为庭，瞋目直欲空寰瀛。\n独游太古世，欲存外户不闭之高情。横逆之来不必撄，撄人适以撄吾宁。\n鲁勾践，原非人，君不见，齐庆卿。"
        },
        {
            "标题": "晓发",
            "作者": "张问陶",
            "内容": "舟行水气空，露白晨星小。高树带残钟，寒烟灭飞鸟。\n陂田新雨足，茅屋一灯晓。林外桔槔声，饭牛人语早。"
        },
        {
            "标题": "百牢关至青羊驿杂咏 其三",
            "作者": "张问陶",
            "内容": "豺虎穿林乐，蛟龙带雨豪。树腾寒雾去，云拟断山高。"
        },
        {
            "标题": "百牢关至青羊驿杂咏 其二",
            "作者": "张问陶",
            "内容": "一水自潺湲，众山争合沓。孤艇破烟来，天然小巫峡。"
        },
        {
            "标题": "百牢关至青羊驿杂咏 其一",
            "作者": "张问陶",
            "内容": "征马踏黄泥，力尽不能努。闲云畏出山，止作此山雨。"
        },
        {
            "标题": "百牢关至青羊驿杂咏 其四",
            "作者": "张问陶",
            "内容": "云气失四山，空明如积水。亦知峰万重，且作平原喜。"
        },
        {
            "标题": "戊午二月九日出栈宿宝鸡县题壁 其四",
            "作者": "张问陶",
            "内容": "穷山避乱敞军门，威望遥遥万马屯。不战岂能收杀运，无功先已负君恩。\n祇闻怨毒归诸将，可有心肝奉至尊。一样沙场征戍死，模糊敢信是忠魂。"
        },
        {
            "标题": "戊午二月九日出栈宿宝鸡县题壁 其一",
            "作者": "张问陶",
            "内容": "群盗如毛久未平，栈云来往一身轻。干戈草草催离别，婚宦劳劳累死生。\n有用年华拚弃掷，无聊家计费经营。关山销尽轮蹄铁，猛虎磨牙看此行。"
        },
        {
            "标题": "戊午二月九日出栈宿宝鸡县题壁 其二",
            "作者": "张问陶",
            "内容": "石磴萦纡战马粗，入山符叠辟兵符。杀人敢恕民非盗，报国真愁将不儒。\n豺虎纵横随地有，貂蝉恩宠愧心无。荒寒驿路匆匆过，焦士连云万骨枯。"
        },
        {
            "标题": "戊午二月九日出栈宿宝鸡县题壁 其三",
            "作者": "张问陶",
            "内容": "轻装休问办装钱，短堠长亭望悄然。磷火飞残新战垒，枯髅吹断旧人烟。\n此中托命惟奔马，何处招魂不杜鹃。大帅连兵甘纵贼，生灵涂炭已三年。"
        },
        {
            "标题": "戊午二月九日出栈宿宝鸡县题壁 其十二",
            "作者": "张问陶",
            "内容": "汉沔东流雪未消，军符络绎马蹄骄。仓皇鬼蜮来无定，破碎峰峦望转遥。\n地险不闻由我据，城危几度看人烧。商于何止关秦楚，陇蜀河潼路万条。"
        },
        {
            "标题": "戊午二月九日出栈宿宝鸡县题壁 其七",
            "作者": "张问陶",
            "内容": "连城闭后万山荒，忍弃郊原作战场。贼有先声如唳鹤，官无奇策任亡羊。\n飘摇鸿雁飞难缓，潦草弓旌气不扬。犹胜骄淫诸将吏，移营终岁避锋铓。"
        },
        {
            "标题": "戊午二月九日出栈宿宝鸡县题壁 其九",
            "作者": "张问陶",
            "内容": "断无苻拔混麒麟，大酒肥羊误保身。攘劫翻夸裨将勇，需求谁谅悬官贫。\n贼能退舍尊廉吏，令敢枭渠起义民。祇为英雄惜成败，论兵安肯恕庸人。"
        },
        {
            "标题": "戊午二月九日出栈宿宝鸡县题壁 其八",
            "作者": "张问陶",
            "内容": "忧愤书来处处同，故人几辈尚从戎。能文未易参军事，有口都能说战功。\n为我经心筹去住，看君弹指变穷通。东溟西域曾帷幕，猛将还应忆海公。"
        },
        {
            "标题": "戊午二月九日出栈宿宝鸡县题壁 其十一",
            "作者": "张问陶",
            "内容": "三川人满欲烹珠，曾问今年米价无。饷道几难通剑阁，商船新已断夔巫。\n蝉连粮运舟车险，错杂民风士马粗。犹幸未摇根本地，尚留严武在成都。"
        },
        {
            "标题": "戊午二月九日出栈宿宝鸡县题壁 其十",
            "作者": "张问陶",
            "内容": "莫倚重关护益州，时危曾困武乡侯。谁看鸿鹄犹扶耒，人佩刀鞬早卖牛。\n战斗心疲千帐冷，惊呼声乱一城秋。老师糜饷成何事，宵旰空贻圣主忧。"
        },
        {
            "标题": "戊午二月九日出栈宿宝鸡县题壁 其六",
            "作者": "张问陶",
            "内容": "故事虚张谕蜀文，悬军安养募新军。山中城破官仍在，阃外兵哗将不闻。\n大贾随营缘我富，连村无寇是谁焚。烽烟未扫偏流毒，万鬼含冤指阵云。"
        },
        {
            "标题": "戊午二月九日出栈宿宝鸡县题壁 其五",
            "作者": "张问陶",
            "内容": "功罪朦胧令自宽，苞苴馈赠且偷安。民穷转觉军中好，寇过惟从壁上观。\n俗吏飞腾推挽易，妖氛飘瞥送迎难。逍遥无暇谈攻守，不及乡农早议团。"
        },
        {
            "标题": "戊午二月九日出栈宿宝鸡县题壁 其十三",
            "作者": "张问陶",
            "内容": "嫠也横行起祸胎，桃花马上看重来。不贻巾帼先逢怒，欲辨雌雄已自猜。\n黄鹄特翻贞女调，白莲都为美人开。请缨便是秦良玉，可惜征苗失此材。"
        },
        {
            "标题": "戊午二月九日出栈宿宝鸡县题壁 其十四",
            "作者": "张问陶",
            "内容": "千里奇峰接宕渠，才闻王冉又高徐。城狐中夜声相应，穴鼠空山技有余。\n焚掠难归皆盗贼，风波未定且吹嘘。伤心已乱无全策，祇仗天威尽剿除。"
        },
        {
            "标题": "腊八日丁未，此日自成都到家",
            "作者": "张问陶",
            "内容": "去岁还家逢腊日，今年腊日远思家。兄酬弟劝情如昨，物换星移事可嗟。\n旅食一瓯怜佛粥，乡心万里入梅花。长宵归梦分明极，社酒村灯笑语哗。"
        },
        {
            "标题": "游安化禅林，赠法灵、果圆两师。自先银台至余兄弟，与寺僧相识四世矣",
            "作者": "张问陶",
            "内容": "历落双轮未惜遥，偶来鹿苑话迢迢。僧移花影皆寒瘦，愁入蝉声更寂寥。\n尚忆当年留玉带，且拚今日醉金貂。生公看惯升沉事，粥鼓经鱼自暮朝。"
        },
        {
            "标题": "登煎茶岭绝顶云中遇雨 其二",
            "作者": "张问陶",
            "内容": "客路绕鸿濛，真疑帝座通。乱云皆足下，急雨自空中。\n古戍龙烟黑，蛮花傍岭红。黄牛何处驿，翻恨不途穷。"
        },
        {
            "标题": "登煎茶岭绝顶云中遇雨 其一",
            "作者": "张问陶",
            "内容": "云外疑无雨，肩舆出万山。那知披叆叇，犹自听潺湲。\n衣冷龙腥逼，梯危石骨顽。风雷不惊客，浩荡起眉间。"
        },
        {
            "标题": "蟋蟀吟秋燕飞二首 其二 秋燕飞",
            "作者": "张问陶",
            "内容": "秋燕飞，蘋香易销歇，春去不如归。客巢非故垒，主人焉可依。\n何不呼群聚海国，且待明年春草肥。胡为乎，四郊衰黄鹰隼击，飘飘在万里，犹著旧乌衣。\n风尘憔悴空尔为。忠臣义士一旦出身许君父，慷慨驱车不复顾。\n不则故家零落，先畴芜没难为耕。欲归归不得，江湖浩荡随蓬萍。\n尔岂茫茫身世迫，缘江磔磔徒饥鸣。避伯劳，侣冻雀，平原燕麦纷纷落。\n暮雨归迷翡翠楼，浓春梦断栖鸳阁。君不见，山丘华屋变桑田，旧时王谢无青毡。\n羁人游子那忍见，空堂秋草合，落日复谁怜。霜簌簌，风沙沙，乌啼饿鸱笑欲去，天无涯。\n含凄绕枯树，桃李何时花。于嗟乎，潇湘水阔蛟龙恶，燕兮此肉将安托。\n客子悲秋惨不乐，月明况有南飞鹊。"
        },
        {
            "标题": "愁吟",
            "作者": "张问陶",
            "内容": "新题欲满浣花笺，席暖方知坐榻穿。冷落琴书虚壮岁，寂寥灯火逼残年。\n鸢肩自古多腾上，呵壁无劳独问天。入世近来如退鹢，著鞭恐让祖生先。"
        },
        {
            "标题": "樗栎",
            "作者": "张问陶",
            "内容": "曾向中原策马来，苍茫舟楫入荆台。湖南春水思骚客，颍上秋风忆霸才。\n四海无家长作客，百年如梦且衔杯。亦知天地容樗栎，敢说空山老大材。"
        },
        {
            "标题": "春日感怀 其二",
            "作者": "张问陶",
            "内容": "良时一掷已蹉跎，几卷残书记转讹。髀里肉生闲不得，床头金尽命如何。\n情含楚雨风流苦，怨写湘篁涕泪多。知己近来无宋玉，九歌深意半消磨。"
        },
        {
            "标题": "春日感怀 其四",
            "作者": "张问陶",
            "内容": "黄云白水动苍茫，雪满春林夜有光。气转乾坤犹冷淡，时来花鸟各飞扬。\n百年扶醉逢人日，万里登楼忆故乡。熟读离骚还痛饮，风尘偏笑不狂狂。"
        },
        {
            "标题": "春日感怀 其三",
            "作者": "张问陶",
            "内容": "怪来何事寄天涯，逝水流光感岁华。举世不逢孙伯乐，一生惟哭贾长沙。\n剧怜烟月人人客，只合壶觞处处家。回首先畴丘陇废，到今无地问桑麻。"
        },
        {
            "标题": "春日有感",
            "作者": "张问陶",
            "内容": "萍蓬生计让犁锄，湫隘先人有敝庐。秋雨孤帆云梦雁，春风旅食武昌鱼。\n虞翻南海无知己，贾谊西京未上书。万里白头虚子舍，晨昏天末近何如。"
        },
        {
            "标题": "瞿塘峡",
            "作者": "张问陶",
            "内容": "峡雨濛濛竟日闲，扁舟真落画图间。便将万管玲珑笔，难写瞿塘两岸山。"
        },
        {
            "标题": "悼亡周孺人殁于涪州",
            "作者": "张问陶",
            "内容": "仿佛维摩示疾身，药炉经卷日横陈。即看饮食皆多事，渐苦形骸亦累人。\n梦岂能真休骂鬼，骨如此瘦欲通神。世间甲子须臾过，半局棋残已廿春。"
        },
        {
            "标题": "闰三月十五日夜行",
            "作者": "张问陶",
            "内容": "客路偏逢闰，流年付别离。梦回春尽夜，人倦月圆时。\n野迥平原阔，天垂匹马迟。途穷兼仆病，白发竟如丝。"
        },
        {
            "标题": "过东禅寺",
            "作者": "张问陶",
            "内容": "不厌常为客，东禅十度来。儿童知姓字，面目笑尘埃。\n懒性真如识，中年急景催。两州分八口，离绪独徘徊。"
        },
        {
            "标题": "飞仙岭",
            "作者": "张问陶",
            "内容": "断石真奇放，飞仙定有无。野花开白芨，斜日下乌奴。\n雨霁岚光合，崖倾阁势孤。利州风力劲，何处觅村酤。"
        },
        {
            "标题": "书巢卧病深夜闻雨遂不成寐",
            "作者": "张问陶",
            "内容": "月黑夜沉沉，风窗黯客心。虫声愁外集，秋气病中深。\n骨弱衾愈重，家遥梦自寻。更阑闻骤雨，归思倍难禁。"
        },
        {
            "标题": "静夜",
            "作者": "张问陶",
            "内容": "夜气聚帘额，虚廊若有人。鸦寒惊见月，鹤病畏逢春。\n灯暗风窗逼，衣凉雪砚亲。关心惟药裹，料理苦吟身。"
        },
        {
            "标题": "观我四首 老",
            "作者": "张问陶",
            "内容": "中年岁月渺前生，变尽孩提古性情。犹剩颓光恋儿女，也循常格到公卿。飞花堕溷春难挽，瞎马临池夜可惊。几个飘然云水外，一枝竹杖万缘轻。"
        },
        {
            "标题": "观我四首 生",
            "作者": "张问陶",
            "内容": "芒芒生面忽重开，堕地先号事可哀。瞥眼韶华因梦远，累心缘影为谁来。名沉青史终无色，祸起红尘定有胎。白业丹元修补急，万牛身重首空回。"
        },
        {
            "标题": "观我四首 病",
            "作者": "张问陶",
            "内容": "毒草灵苗大小符，门庭风景半医巫。形神久隔生原幸，人鬼交争势转孤。枕上心魂疑岸狱，眼中眠食羡妻孥。瓣香好礼维摩诘，认取天花著体无。"
        },
        {
            "标题": "观我四首 死",
            "作者": "张问陶",
            "内容": "胶革全崩傀儡场，岐雷医命竟无方。千秋许我留真气，百事催人到夕阳。谁把黄金求骏骨，且余一垅羡生王。涅槃羽化凭仙佛，为想归途尽渺茫。"
        },
        {
            "标题": "冬夜稚存招同寿民雪中饮酒既醉作歌",
            "作者": "张问陶",
            "内容": "雪光忽照玻璃盏，城南故人争折简。藻翰纷飞酒气浓，化身十万难分遣。\n驱车我独访洪厓，七年古雪曾同埋。旧诗重读天犹笑，有客旁观呼绝调。\n扛来大瓮高于我，我击泥头客吹火。夜色苍茫天乍低，须眉恐被同云裹。\n一园老树枝杈丫，盘空千翅飞惊鸦。举杯临风问黑帝，谁储万斛空中花。\n空中花影英英白，铺向人间作瑶席。鳖饮轮囷牛饮豪，此中醉卧能留迹。\n呜呼百年聚散如鸿爪，傀儡登场任颠倒。瞥眼流光唤不回，浮踪一过真如扫。\n飞金尊，击玉壶，仰天叩缶声乌乌。不知二豪侍侧是何物，但觉我非故我吾忘吾。\n今之歌者其谁乎。"
        },
        {
            "标题": "寒夜吟",
            "作者": "张问陶",
            "内容": "月色坠烟秋不晓，勾栏吊月啼蛄老。秦筝弦柱十三行，钿蝉金雁弹伊凉。\n一夜冻痕生绿井，窥帘漠漠花枝冷。"
        },
        {
            "标题": "华州西溪",
            "作者": "张问陶",
            "内容": "功曹游宴处，风景亦无双。鱼鸟犹天宝，烟波小曲江。\n丛祠环水木，少华满轩窗。更访松谈阁，新苔绣石矼。"
        },
        {
            "标题": "羁旅行",
            "作者": "张问陶",
            "内容": "男儿生不识乡里，南船北马伊胡底。长剑销磨四海尘，萍蓬不得誇弧矢。\n吾闻马周落拓新丰市，谁为鸢肩悲失翅。蠖曲龙伸指顾间，英雄不下穷途泪。\n庞眉书客在泥滓，一心欲逐枯兰死。十载哦诗壮志消，中原对酒雄心起。"
        },
        {
            "标题": "己酉元日",
            "作者": "张问陶",
            "内容": "东风还向客边生，不断天街爆竹声。羁旅顿忘新岁乐，团栾偏触故乡情。\n百年似梦浑难说，一第如棋亦偶赢。差喜远人游上国，也随衢巷贺王正。"
        },
        {
            "标题": "忆家居时下酒物惟虾蟹最不易得客窗无事戏用欧公白战体随意赋之 其二 蟹",
            "作者": "张问陶",
            "内容": "爬沙凿石苦搜求，可奈相如嗜远游。何处湖山添酒兴，坐看汤鼎动乡愁。\n文章定卜都亭梦，磊落谁疗壮士忧。右手持杯为三叹，顿教篱菊不成秋。"
        },
        {
            "标题": "送家鹤坪太守之任河南",
            "作者": "张问陶",
            "内容": "悬庭不爱锦江鱼，分得阳春到敝庐。已引巴人同和曲，更教石室有藏书。\n门情宛转怜张闿，臣叔堂皇胜魏舒。自忆莼鲈理归棹，天涯计日望登车。"
        },
        {
            "标题": "忆家居时下酒物惟虾蟹最不易得客窗无事戏用欧公白战体随意赋之 其一 虾",
            "作者": "张问陶",
            "内容": "相逢一笑君胡胄，天与棱棱骨像凶。雅善屈伸真似蠖，盛誇头角俨如龙。\n此腰纵未因人折，吾腹谁言不汝容。他日东游期大嚼，荒江积苇好藏锋。"
        },
        {
            "标题": "桔柏渡怀何易于",
            "作者": "张问陶",
            "内容": "三水依然绕县流，唐家仙吏古无俦。榷茶独喜焚明诏，腰笏何妨引画舟。\n碑下耕农应堕泪，桑阴蚕妇不知愁。咸通旧史孙樵笔，常使行人重利州。"
        },
        {
            "标题": "蟋蟀吟秋燕飞二首 其一 蟋蟀吟",
            "作者": "张问陶",
            "内容": "蟋蟀吟，声断续。咽唈不胜啼，清商动林木。鹍鸡筋作琵琶弦，铁拨夜弹水灵曲。\n有客沾罗衣，热泪忽盈掬。混沌凿死三万秋，人间何物能无愁。\n英雄失路吞声哭，烈士途穷悲击筑。诗三百篇，大抵贤人发愤之所为。\n千古穷愁同一致，后涕与前泣，不待相摹追。尔岂感于死生离别之不容己，迎霜号月鸣声悲。\n一听感孤吟，再听若为赓。呼俦复啸侣，中夜万羽戛戛鸣。\n素女破瑟之弦二十五，一弦一柱皆商声。胡笳乍拍千人怒，楚歌四起一军惊。\n何不学为鸾笙凤吹悦人耳，无乃造物赋尔偏多情。\n蟋蟀吟，重唧唧。晓露深，草根湿。如驱万马，长城窟黑。\n天高秋气清，尔胡多不平。岂独放臣逐子弃妻怨友耿耿不能寐，我亦听此心怦怦。\n明星荧荧大如月，欲眠未眠声转烈，一灯欲死东方白。"
        },
        {
            "标题": "壬子十二月六日与亥白兄携酒游凌云山",
            "作者": "张问陶",
            "内容": "脚踏凌云峰，手摩大佛顶。大佛缩项向西笑，公等观世真平等。\n是时水涸江水间，一山浓翠浮波间。古洞轰轰答人语，悬崖奇木根如环。\n倾耳附石壁，风浪声潺潺。大笑如游海门国，眼前只少松寥山。\n兴到亲提一壶酒，兄酬弟劝环山走。酒肉淋漓过戒坛，寺僧扪舌如狗馋。\n开山凿险谁之功，后有韦皋前海通。一心爱人如爱佛，挥金剜眼皆英雄。\n我辈来游直游戏，姓名何必留天地。碑版零星碎欲无，千年生死真容易。\n却对山泉怜浩劫，泉清恐有蛟龙蛰。人外寻诗呼白云，石根温酒攒红叶。\n荒祠四面青山青，大苏独坐愁零丁。我拉遗像欲飞去，旁人指点疑仙灵。\n不封万户侯，不识韩荆州。停舟聊痛饮，醉中并忘凌云游。\n隔江遥问汉嘉守，此游颇胜东坡否。"
        },
        {
            "标题": "早春与林朴园芬陪刘将军烜及涧南兄弟游楼桑村",
            "作者": "张问陶",
            "内容": "苔纹绣涩黯碑铭，肃肃阴廊聚百灵。将相威仪见章武，栋梁风雨记乾宁。\n将军吊古情英烈，游子寻春思渺冥。回首惠陵天万里，杜鹃声断蜀山青。"
        },
        {
            "标题": "三月十一日由栈道入京师发成都作 其一",
            "作者": "张问陶",
            "内容": "春风吹梦蜀山深，又改清弦谱爨琴。对影此时怜绿鬓，登台何处筑黄金。\n飘流婚娶如重耳，慷慨交游想季心。二十五年身世感，匆匆抡指去来今。"
        },
        {
            "标题": "盘豆驿",
            "作者": "张问陶",
            "内容": "驿路风尘暗，重关说未归。汉原多暮色，秦月有寒威。\n碧树围山馆，黄沙点客衣。樊南馀韵在，遥岸荻芦肥。"
        },
        {
            "标题": "甲辰三月由汉阳入都纪别",
            "作者": "张问陶",
            "内容": "人生惟别苦，洒泪出庭闱。骨肉此身远，风尘何日归。\n势难营菽水，情岂恋轻肥。前路苍茫极，伤心问素衣。"
        },
        {
            "标题": "道院题壁",
            "作者": "张问陶",
            "内容": "春去花时误，天长客路迟。云山携不借，风雨叹将离。\n斋散钟鱼寂，林寒洞壑奇。结茅真可托，谁寄草堂资。"
        },
        {
            "标题": "潼川夏日游琴泉寺",
            "作者": "张问陶",
            "内容": "人天无故物，萧寺亦更名。留佛看今古，笼诗写性情。\n花繁迷碣影，山静觉琴声。笑谢同游客，观空句又成。"
        },
        {
            "标题": "五月二十七日入栈值余生日戏作二律邀亥白兄及吕湘帆和 其二",
            "作者": "张问陶",
            "内容": "万壑千岩照眼新，崎岖难尽百年身。亲朋一意还家早，殽核他乡入馔贫。\n陟险亦能添甲子，卫生何用守庚申。世间只有名山寿，苦论彭殇可笑人。"
        },
        {
            "标题": "五月二十七日入栈值余生日戏作二律邀亥白兄及吕湘帆和 其一",
            "作者": "张问陶",
            "内容": "久客频惊岁月驰，身宫磨蝎独难移。那堪马齿加增日，刚及蚕丛试险时。\n举酒翻疑三岛近，读书未恨十年迟。从今细蜡游山屐，五岳全登不告疲。"
        },
        {
            "标题": "十九日驴背作",
            "作者": "张问陶",
            "内容": "驴背诗情古，天涯破锦囊。风尘嘲杜老，衫笠画襄阳。\n人困乡愁集，春寒酒力强。竟遭长官骂，应坐太颓唐。"
        },
        {
            "标题": "武关驿",
            "作者": "张问陶",
            "内容": "世治抉丸泥，苍苍陇树齐。阴崖迟见日，高岭乍闻鸡。\n鸟乱青羊水，山危白马氐。中原渺何处，梦落武关西。"
        },
        {
            "标题": "乙巳八月出都感事 其三",
            "作者": "张问陶",
            "内容": "寇公家计魏三诗，鼎鼐楼台绝妙词。廉吏儿孙贫不讳，先人清白世元知。\n久将寒士题名刺，惟把闲心付酒卮。故国殊方俱落拓，山灵休怨客归迟。"
        },
        {
            "标题": "乙巳八月出都感事 其二",
            "作者": "张问陶",
            "内容": "出国门驱薄笨车，抽帆万里指吾庐。亦知蜀道真难上，可奈长安不易居。\n糊口那能还井邑，因人转得问乡闾。寒宵预想巴渝月，峡石林猿入梦虚。"
        },
        {
            "标题": "乙巳八月出都感事 其四",
            "作者": "张问陶",
            "内容": "百年优孟旧衣冠，合作登场傀儡看。过眼荣枯皆嚼蜡，切身经济是加餐。\n游随极浦双鸥远，梦倚归装一剑寒。只恐桑乾桥下水，笑人来去总无端。"
        },
        {
            "标题": "乙巳八月出都感事 其一",
            "作者": "张问陶",
            "内容": "秋风又袭客衣凉，人海漫漫笑独藏。近水有心思结网，补牢无术救亡羊。\n廿年裘马输纨裤，千里琴书胜锦囊。持较泥鸿更漂泊，香南雪北任迷茫。"
        },
        {
            "标题": "七月初四日喜晴",
            "作者": "张问陶",
            "内容": "风棂敞虚白，久雨爱晴光。病叶黏双屐，奇书散一床。\n酒情延夜月，诗梦辟秋堂。小助山林想，疏花种几行。"
        },
        {
            "标题": "下第西归",
            "作者": "张问陶",
            "内容": "得失从来过眼空，买车休笑太匆匆。家居未定搬姜鼠，身事难推负蝂虫。\n绿发也应愁万丈，黑头几辈到三公。还山不是乘槎客，谁把升沉问卜翁。"
        },
        {
            "标题": "新堤舟夜",
            "作者": "张问陶",
            "内容": "六诏亲庭远，三巴归路长。全家寄江汉，独客近潇湘。\n天与无根蒂，人谁足稻粱。牢愁争万古，慷慨意难忘。"
        },
        {
            "标题": "上元夜独坐偶成",
            "作者": "张问陶",
            "内容": "一墀晴雪静当轩，短烛荧荧照上元。佳节偏逢人卧病，他乡相对客无言。\n红炉绿酒输邻舍，社鼓村灯梦故园。记得年时诸弟妹，綵笺争擘斗春幡。"
        },
        {
            "标题": "青神舟中不得见峨眉山与亥白兄饮酒排闷",
            "作者": "张问陶",
            "内容": "青神县前江水湾，白云遮断峨眉山。平生骂佛得奇报，僮仆惊疑无好颜。\n我到人间无不可，肯随老媪谈因果。酒坛乍破一船香，后祭江神先祭我。\n醉后聊倾一杯酒，为问普贤犹在否。我今未死普贤死，眼底请看谁不朽。\n世人结队朝峨眉，一步一拜头頍頍。峨眉见我独逃避，毕竟我奇山未奇。\n丹棱彭君古豪杰，对子常笑峨眉劣。曾向华严顶上来，尺山寸水皆能说。\n始知古人多妄语，偶然托兴非心许。君不见宋玉《高唐赋》最工，巫山可有行云女。"
        },
        {
            "标题": "风夕不寐",
            "作者": "张问陶",
            "内容": "鼎沸地炉红，茶香鼻观通。明灯三尺几，矮屋四围风。\n嗜好怜书蠹，支离傍药笼。客心如落月，终夜照湘东。"
        },
        {
            "标题": "月夜宿梓潼 其二",
            "作者": "张问陶",
            "内容": "山近多秋气，炎凉物候偏。云黄初打麦，树暗未呜蝉。\n不用寻方曲，依然御楚绵。阴虫何大早，终夕语灯前。"
        },
        {
            "标题": "重有感 其二",
            "作者": "张问陶",
            "内容": "蓬根吹断更何之，云散风流感故知。梅好不妨同月瘦，泉清莫恨出山迟。\n一寒如我辞林鹤，百事输人打劫棋。欲觅南邻诸酒伴，雨疏烟澹各天涯。"
        },
        {
            "标题": "重有感 其一",
            "作者": "张问陶",
            "内容": "伏枥长鸣万马惊，唾壶击缺气难平。自甘纵酒逃风雅，不欲因人著姓名。\n醉后春泥三径滑，梦回雪屋一灯明。拊床忽忆刘琨语，莫道荒鸡是恶声。"
        },
        {
            "标题": "舟中遥望巫山",
            "作者": "张问陶",
            "内容": "直抵瞿塘秀，巫山十二峰。灵祠春梦晓，古峡雨痕浓。石气围孤艇，江声走毒龙。阳台云自好，林壑暮重重。"
        }
    ],
    "对话内容": [
        {
            "Dialogue": "{\n    角色名:洪亮吉 \n    动作:(坐于案前，神情凝重)\n    讲话:张兄，近来朝中风声鹤唳，似乎暗流涌动，您对此可有何高见？既然您已身为道监察御史，理应对这腐败之象有所作为，如何不以身作则，发扬光大，挽回朝政之颓势？\n}\n{\n    角色名:张问陶 \n    动作:(抬头凝视，思索片刻)\n    讲话:洪兄所言极是，然则朝中之事非我一人所能改变，虽有监察之责，然则上下之间，权力之争，实乃深不可测。然我心中自有一股忧虑，见那贪腐之风，愈演愈烈，民生困苦，实在令人心痛。我欲撼动这腐化之根，然则又觉力有不逮，恐难以成事。然则，若无行动，岂不是坐视不理？我虽惧其艰难，然仍愿试一试，若能为民除害，虽死无憾，洪兄你可愿助我一臂之力？\n}"
        },
        {
            "Dialogue": "{\n    角色名:石韫玉 \n    动作:(举杯邀饮，笑意盈盈)\n    讲话:张兄，今日月色皎洁，正是对饮作诗之佳时，您所作之“桃树白猿图”实乃绝妙之作，仿佛将自然之灵气尽收其中，不知您在创作时，心中所寄托之情为何？\n}\n{\n    角色名:张问陶 \n    动作:(微微一笑，沉思片刻)\n    讲话:石兄所言有理，然此图之作，实乃我于一日闲庭信步之时，见桃花盛开，白猿嬉戏，仿佛自有情趣，令我心生感叹。人生如梦，岁月无常，然自然之美却常存于心，故我以画寄情，欲让世人知晓此间之美好。画中每一笔皆有我对生活的思考与感悟，愿与石兄共品这份清幽之意，恣意沉醉于此良辰美景之中。\n}"
        },
        {
            "Dialogue": "{\n    角色名:张问莱 \n    动作:(端坐于桌旁，面露关切)\n    讲话:兄长，今日可否与我谈谈您最近的创作？我常觉文思如泉涌，然不知如何将其汇聚成篇，仰赖兄长指点迷津。\n}\n{\n    角色名:张问陶 \n    动作:(微微一笑，手指轻轻敲击桌面)\n    讲话:弟弟，创作之道，实乃心随意动，灵活而变，然若无基础，亦难以成章。吾之所作，无非是对生活的观察与思考，常以身边之小事入手，细致入微，方能见出其韵味。你可烦于生活，或是观察自然，皆可作为灵感之源。记住，诗文之美，在于真实之情，若能真诚相待，必能写出动人之作。我们兄弟同道，若有不解之处，尽可探讨，吾愿与你共勉。\n}"
        },
        {
            "Dialogue": "{\n    角色名:孙星衍 \n    动作:(提笔驻足，神情专注)\n    讲话:张兄，近日可有新作？若能得见，实乃愚兄之幸。仆常思念当年共论诗词之时，心中不禁涌起无尽怀念。\n}\n{\n    角色名:张问陶 \n    动作:(凝视窗外，若有所思)\n    讲话:孙兄，近来正专心于《墨山水图》的绘制，虽未尽善尽美，然其中每一笔皆倾注我对山水之间的情感与理解。书法亦在研习之中，若能得到您的指教，必将受益匪浅。我常怀念与君共饮共吟的时光，直言无忌，畅所欲言，实乃人生一大乐事。若有机会，我愿与兄再聚，共同探讨艺术的奥秘，重拾往日的情谊与创作的热情。\n}"
        },
        {
            "Dialogue": "{\n    角色名:高鹗 \n    动作:(翻阅考卷，神情严肃)\n    讲话:张兄，今日考生之表现如何？我认为应当注重公平公正，以才能为重，不知您对此有何见解？\n}\n{\n    角色名:张问陶 \n    动作:(微微点头，显得沉稳)\n    讲话:高兄所言极是，考生之才华与品德，实乃选拔之根本。我们作为同考官，自应以公正之心评判，勿为一时之私而误了未来之道。每位考生皆有其独特之处，若能细心洞察，必能发现潜在之才。公平与公正，乃是教育之本，若能让有才之人脱颖而出，方能振兴朝政，造福百姓，然则只愿我们皆能恪守此道，勿忘初衷。\n}"
        },
        {
            "Dialogue": "{\n    角色名:王学浩 \n    动作:(驻足欣赏，神情陶醉)\n    讲话:张兄，您之《墨笔菊花图》可谓别具一格，恍若置身花海中，您可否道出其创作之灵感？\n}\n{\n    角色名:张问陶 \n    动作:(微微一笑，低头沉思)\n    讲话:王兄，菊花之韵，乃是我心中所寄之情。每一笔每一划，皆是对其高洁之品格的赞美。菊者，秋之花，虽无春之妍丽，然其坚韧与淡泊，恰与我心之所向。创作时，我常想人生如菊，虽历风霜雨露，然却依旧盛开，故以此图寄情，愿世人皆能欣赏菊之美，感受生命之真谛。与君共赏，实乃我之幸，愿我们一同陶醉于这份艺术的境界之中。\n}"
        },
        {
            "Dialogue": "{\n    角色名:张问筠 \n    动作:(轻轻坐下，面带微笑)\n    讲话:兄长，听闻您最近忙于创作，不知可有佳作问世？我常在家中念及您，心中牵挂。\n}\n{\n    角色名:张问陶 \n    动作:(目光柔和，轻声回应)\n    讲话:妹子，近来我正沉迷于笔墨之间，尝试创作几幅新作，其中有一幅关于故乡的山水图，意在表达对家乡的思念与热爱。你来此，我心中倍感欢喜，家乡近来可有变化？我常思念那片青山绿水，愿能与你共叙家事，听闻家乡之音，心中自然倍感温馨。\n}"
        },
        {
            "Dialogue": "{\n    角色名:吴锡麒 \n    动作:(提笔写信，神情认真)\n    讲话:张兄，近日可有新作？我常思念往昔之时，愿能再聚，共论诗词与绘画之道。\n}\n{\n    角色名:张问陶 \n    动作:(微微点头，回忆往昔)\n    讲话:吴兄，近来我正专注于新作的创作，心中常忆及往日共饮共吟之乐。艺术之路，虽孤独，然有友人相伴，倍感温暖。每每提笔，皆是对过往的追忆与思索，若能再度相聚，畅谈诗词与绘画之道，定能激发我心中更深之灵感。愿我能尽快完成此作，期待那日重聚之时，畅所欲言，共同探讨艺术的深邃之处。\n}"
        },
        {
            "Dialogue": "{\n    角色名:张问端 \n    动作:(俯身听取，神情专注)\n    讲话:张兄，关于江南道的治理，您可否提出几条建议？我认为民生问题亟需解决，您可否为此出谋划策？\n}\n{\n    角色名:张问陶 \n    动作:(神情坚定，语气郑重)\n    讲话:从姊，江南道之治理，实乃当务之急。民生之苦，令人痛心，我认为应着重于提升农民之生活水平，减轻税负，促进农业发展，方能使百姓安居乐业。我们作为监察者，理应关注民声，倾听百姓之苦，以政策为导向，推动地方经济发展。希望能与您共同努力，提出切实可行的建议，携手为民众谋求福祉，改善江南道的治理，方能不负此生之志。\n}"
        },
        {
            "Dialogue": "{\n    角色名:法式善 \n    动作:(轻轻叹息，神情凝重)\n    讲话:张兄，创作之路似乎愈加艰难，是否有何困惑？我常觉得，艺术之道在于内心之表达，您可否分享您的心声？\n}\n{\n    角色名:张问陶 \n    动作:(微微叹息，目光深邃)\n    讲话:法兄，创作确实如同攀登高峰，时常令我感到无尽的困惑与茫然。每当提笔，常常感到心中所想难以具象化，仿佛被困于无形之中。然我知，艺术之道在于真实的情感流露，若能将内心的感悟与自然的灵感结合，或许方能得以突破。愿与法兄共勉，互相激励，携手共进，追寻那光辉的艺术之路，方能在创作中找到真正的自我，继而成就我们心中的理想。\n}"
        }
    ]
}