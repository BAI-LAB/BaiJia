{
    "基本信息": {
        "姓名": "赵蕃",
        "性别": "男",
        "出生年份": "1143",
        "死亡年份": "1229",
        "享年": "87",
        "朝代": "宋",
        "家庭区分": "未详"
    },
    "亲属关系": [
        "赵蕃的父是赵涣",
        "赵蕃的长子; 第一子是赵遂",
        "赵蕃的岳父是俞B",
        "赵蕃的次子是赵远",
        "赵蕃的三子是赵遥",
        "赵蕃的四子是赵",
        "赵蕃的五子是赵遗",
        "赵蕃的长女婿是俞椅",
        "赵蕃的二女婿是周景",
        "赵蕃的三女婿是徐耘老",
        "赵蕃的四女婿是徐禧",
        "赵蕃的从父;伯叔父是赵晹"
    ],
    "其他关系": [
        "赵蕃友的对象是刘克庄",
        "赵蕃欣赏/器重的对象是阮秀实",
        "赵蕃欣赏/器重的对象是余俦",
        "赵蕃为刘清之之学生",
        "赵蕃学生为施霆亨",
        "赵蕃学生为郑梦协",
        "赵蕃为戴复古所著书作序",
        "赵蕃为戴复古所著书作序",
        "赵蕃墓志铭由刘宰所作",
        "赵蕃书跋由方回所作",
        "赵蕃称道阮秀实之节行",
        "赵蕃论学的对象是朱熹",
        "赵蕃祭文由陈文蔚所作",
        "赵蕃祭文由陈文蔚所作",
        "赵蕃喜爱的对象是余俦",
        "赵蕃墓表由刘宰所作",
        "赵蕃被致书由周必大",
        "赵蕃被致书由刘宰",
        "赵蕃收到楼钥的答启",
        "赵蕃为陈章之建筑物题咏、记、命名",
        "赵蕃为何处恬之建筑物题咏、记、命名",
        "赵蕃为陈康伯作学记（书院记）",
        "赵蕃为朱熹作学记（书院记）",
        "赵蕃为陈孔硕作学记（书院记）",
        "赵蕃为陈章作学记（书院记）",
        "赵蕃为何处恬作学记（书院记）",
        "赵蕃为章铸作学记（书院记）",
        "赵蕃为陶崇作学记（书院记）",
        "赵蕃为蔡仲龙作学记（书院记）"
    ],
    "入仕信息": [
        {
            "入仕方式": "恩荫、荫补(笼统)",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "文节",
            "别名类型": "谥号"
        },
        {
            "别名": "昌父",
            "别名类型": "字"
        },
        {
            "别名": "章泉",
            "别名类型": "室名、别号"
        }
    ],
    "任职信息": [
        {
            "官职": "监岳庙",
            "起始年份": "未详",
            "结束年份": "未详",
            "任职方式": "正授",
            "任职地点": "[未详]"
        },
        {
            "官职": "县主簿",
            "起始年份": "未详",
            "结束年份": "未详",
            "任职方式": "正授",
            "任职地点": "太和"
        },
        {
            "官职": "直秘阁",
            "起始年份": "未详",
            "结束年份": "未详",
            "任职方式": "正授",
            "任职地点": "[未详]"
        },
        {
            "官职": "司理参军事",
            "起始年份": "未详",
            "结束年份": "未详",
            "任职方式": "正授",
            "任职地点": "辰州"
        },
        {
            "官职": "司理参军事",
            "起始年份": "未详",
            "结束年份": "未详",
            "任职方式": "正授",
            "任职地点": "辰州"
        }
    ],
    "地理信息": [
        {
            "地名": "玉山",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "郑州",
            "地址类型": "祖籍",
            "开始年份": "未详",
            "结束年份": "未详"
        },
        {
            "地名": "郑州",
            "地址类型": "祖籍",
            "开始年份": "未详",
            "结束年份": "未详"
        },
        {
            "地名": "郑州",
            "地址类型": "祖籍",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "乾道稿",
            "著述年份": "1202",
            "著述角色": "未详"
        },
        {
            "著述名称": "淳熙稿",
            "著述年份": "1202",
            "著述角色": "未详"
        },
        {
            "著述名称": "章泉稿",
            "著述年份": "1202",
            "著述角色": "未详"
        },
        {
            "著述名称": "上饶志",
            "著述年份": "1184",
            "著述角色": "未详"
        }
    ],
    "社会区分": [
        "理学家",
        "[为官者：文]",
        "思想家"
    ],
    "机构情况": [],
    "经历事件信息": [],
    "财富情况": [],
    "个人简介": [
        "赵蕃（1143年～1229年），字昌父，号章泉，原籍郑州。理宗绍定二年，以直秘阁致仕，不久卒。諡文节。 ► 赵蕃的诗文(3817篇)"
    ],
    "诗词文章内容": [
        {
            "标题": "端午三首",
            "作者": "赵蕃",
            "内容": "谩说投诗赠汨罗，身今且乐奈渠何。尝闻求福木居士，试向艾人成祝呵。\n忠言不用竟沉死，留得文章星斗罗。何意更觞昌歜酒，为君击节一长歌。\n年年端午风兼雨，似为屈原陈昔冤。我欲于谁论许事，舍南舍北鹁鸠喧。"
        },
        {
            "标题": "次韵酬吴德夫去秋送行之作",
            "作者": "赵蕃",
            "内容": "湘西一杯酒，渺渺红叶换。江东千里云，落落黄犬叹。人生七十稀，百里九十半。初期枉车马，近乃遗札翰。小迟君不肯，一出我岂惮。虽微办鸡黍，岂乏具薪炭。古风久不作，我友当力赞。旧诗况琼玖，触目屡璀璨。中馨称兰佩，外饰匪玉冠。初年已飞腾，中道翻叹惋。恐遗知己羞，遂许独力断。于兹树风声，何止评月旦。君如渥洼种，可以羁絷绊。我异淇园姿，犹睎岁时贯。君乎甚英爽，我也终浪漫。自应殊显晦，宁复待剖判。湖山冰玉明，楼阁丹青焕。叩舷或乘舟，曳杖或登岸。君行定有得，我去何可愞。与想悠然时，却忆苍然观。"
        },
        {
            "标题": "次韵何叔信二月蜡梅犹盛之作",
            "作者": "赵蕃",
            "内容": "江梅未醒如冻蝇，蜡梅先折能宁馨。江梅既开瘦欲绝，蜡梅吐香方未歇。\n几思觅句摅襟期，嫌如蔬笋伤肝脾。君诗与花辱俱见，却悔临渊祇痴羡。\n君因此花诗再题，过读快若垢得篦。从渠见者不著目，亦胜长安纷市鬻。"
        },
        {
            "标题": "题蒋伯玉作白玉山创亭于廨舍之后榜曰望云思其亲也因赋十韵",
            "作者": "赵蕃",
            "内容": "蒋侯家荆溪，胸次饱空阔。一官寄楚尾，常病登眺窄。\n有酒无地把，况助诗句活。规模作危亭，更为思亲设。\n安车几时来，历览吴与越。俸廪虽云薄，采菽水可啜。\n我实通家子，此意敢自别。愿同竹马儿，就彼上寿列。\n岂惟一门事，犷俗坐可革。长使是邦人，指亭记所茇。"
        },
        {
            "标题": "咏智门佛殿前凌霄花与斯远同作",
            "作者": "赵蕃",
            "内容": "桂栽初得地，藤附亦凌霄。层叶圆如葆，高花艳若烧。故能开续续，殊愈落飘飘。有木方思种，从僧会乞苗。"
        },
        {
            "标题": "二十七日复雪用东坡聚星堂雪韵禁物体作诗约诸友同赋",
            "作者": "赵蕃",
            "内容": "温风忽来振柯叶，翻覆手间重变雪。天公作事岂容料，坐使南人惊旷绝。\n朝来送客到江浒，冻骨凛凛吹欲折。归来席户已迷漫，芋火拨残灰没灭。\n眼中所历要摹写，拙笔难书非被掣。叩门好事忽有饷，一盏径能生脸缬。\n昌黎咏雪故雄健，取喻未免收琐屑。争如欧苏两仙伯，一白解遮群丑瞥。\n我今困客乃自困，韩非说难竟死说。戏诗还与作官同，大错知合几州铁。"
        },
        {
            "标题": "篱落间见凌霄偶书",
            "作者": "赵蕃",
            "内容": "凌霄何自名，缘木与俱生。底事因蓬附，故为亦蔓荣。"
        },
        {
            "标题": "以蜡梅分供堂头希卢首座冲南首座惠绝句次韵并简堂头二首 其二",
            "作者": "赵蕃",
            "内容": "才尽年来怕及春，上人那说是诗人。拨残芋火宁馀事，故欲撩公懒是真。"
        },
        {
            "标题": "松原山行七绝 其五",
            "作者": "赵蕃",
            "内容": "电激雷奔是处闻，绿周青绕四无分。哦诗几侧风前帽，纵目閒看雨后云。"
        },
        {
            "标题": "长门怨",
            "作者": "赵蕃",
            "内容": "祇看金屋贮，便有长门弃。始盛终当衰，人情亦天意。"
        },
        {
            "标题": "在伯教授为考试之行不知其地漫成五诗送之",
            "作者": "赵蕃",
            "内容": "已孤万古中秋月，为约黄花九日杯。但得交情常旧雨，不辞尊酒理新醅。"
        },
        {
            "标题": "萱草",
            "作者": "赵蕃",
            "内容": "伯兮当日意，萱也直云忘。岂是名兹草，真将种北堂。\n能丛又能干，非绛复非黄。开处阴当合，看时昼阅长。"
        },
        {
            "标题": "咏晴 其一",
            "作者": "赵蕃",
            "内容": "冥冥十日雨，不见海棠梨。霁色晨初上，禽声乐可知。\n春衣犹故褐，薄饭祇朝齑。自信端如此，流行任所之。"
        },
        {
            "标题": "咏晴",
            "作者": "赵蕃",
            "内容": "冥冥十日雨，不见海棠梨。霁色晨初上，禽声乐可知。春衣犹故褐，薄饭只朝虀。自信端如此，流行任所之。"
        },
        {
            "标题": "以蜡梅分供堂头希卢首座冲南首座惠绝句次韵",
            "作者": "赵蕃",
            "内容": "蜜黄初出一枝春，分似堂中得定人。各各闻香获三昧，信知文字本非真。"
        },
        {
            "标题": "雨脚",
            "作者": "赵蕃",
            "内容": "雨脚才能驻，风头倏又高。未成曾点服，犹衣仲由袍。斗食尘埃愧，束书灯火劳。丁丁几樵斧。泛泛一渔舠。"
        },
        {
            "标题": "自桃川至辰州绝句四十有二",
            "作者": "赵蕃",
            "内容": "昨日江清可濯缨，今朝潢潦忽能盈。发洪想有山崩处，一雨安能作许生。"
        },
        {
            "标题": "咏蜡梅",
            "作者": "赵蕃",
            "内容": "蜡梅初看十日前，黄深紫鲜香欲然。要充铜瓶顿棐几，欲折罢折还加怜。蜡梅重看十日后，黄淡紫蔫香欲覆。是当雪砌与霜檐，欲开未开咸未就。山叟山居山径荒，只有竹树参天长。浮花不省著老眼，此物未免搜枯肠。云消霜熟冬行莫，凛日凝天应有数。蜡梅引破春风路，红洁缃繁看树树。"
        },
        {
            "标题": "闻蛙",
            "作者": "赵蕃",
            "内容": "惊蛰已数日，闻蛙初此时。能如喜风月，不必问官私。"
        },
        {
            "标题": "元之去非来邢园折牡丹酴醾碧桃以去",
            "作者": "赵蕃",
            "内容": "花取三英粲，时高两玉人。毋嫌应接费，要悟色香真。诗定一题纸，酒应多入唇。病夫方坐稳，幽独恐伤神。"
        },
        {
            "标题": "上七里岭",
            "作者": "赵蕃",
            "内容": "天公知我行良苦，垂上岭时容少晴。登山著履自不恶，卧游作图空复情。此来岂止试脚力，政坐久不寻诗盟。山樊雪白藤花赤，高树木兰低紫荆。"
        },
        {
            "标题": "送芍药与周子开",
            "作者": "赵蕃",
            "内容": "涉春风雨见花稀，红药开时春已非。病夫何与知许事，送与缓歌金缕衣。"
        },
        {
            "标题": "同子肃过玉汝饮题玉汝壁二首",
            "作者": "赵蕃",
            "内容": "晚日虽云短，故情能尔长。杯行要陶写，赋就复凄凉。此别会不免，有怀宁遽忘。明当视清镜，应已变苍苍。"
        },
        {
            "标题": "晚登邬子亭用壁间韵四首",
            "作者": "赵蕃",
            "内容": "秋入江湖事事幽，未妨著我咏洪流。水居三两似相识，苦问来船仍去舟。"
        },
        {
            "标题": "望金华山绝句四首",
            "作者": "赵蕃",
            "内容": "一溪屈曲几弯环，赢得金华四面看。雨黛欲收晴翠滴，忽然云起又漫漫。"
        },
        {
            "标题": "题刘叔骥梦游赤壁赋后二首",
            "作者": "赵蕃",
            "内容": "三国功名可立谈，赋成赤壁倍崭岩。想君梦去神游处，慷慨风流真可参。"
        },
        {
            "标题": "题刘叔骥梦游赤壁赋后二首",
            "作者": "赵蕃",
            "内容": "江湖知友亦云多，每叹风流奈若何。水落故知当石出，镜中宁惜鬓将皤。"
        },
        {
            "标题": "晚作",
            "作者": "赵蕃",
            "内容": "古屋黄昏蝙蝠飞，尔飞干我竟何为。但愁蚊子且生翼，饱尔亦当侵我肌。"
        },
        {
            "标题": "途中杂题六首",
            "作者": "赵蕃",
            "内容": "异俗吁成怕，吾身行若何。略人仍负担，祭鬼更鸣锣。"
        },
        {
            "标题": "晚立偶作",
            "作者": "赵蕃",
            "内容": "晨雨湿木兰，夕风吹紫荆。江南异中州，春晚犹秋清。壮年不可恃，老态忽已生。柴门立久倦，浊醪归徐倾。"
        },
        {
            "标题": "将谒延庐州行至板桥忽病而止复还建康以五诗",
            "作者": "赵蕃",
            "内容": "甑倒悬知解死饥，故殊道路永为嗤。我今恃有彭州牧，二柄宁当复误疑。"
        },
        {
            "标题": "见紫荆有怀成父",
            "作者": "赵蕃",
            "内容": "一树幽花见紫荆，杜陵诗句属吾情。江东消息关河阔，况我平生寡弟兄。"
        },
        {
            "标题": "独行",
            "作者": "赵蕃",
            "内容": "春风浩浩水横波，水远滩长可奈何。送尽碧云人不见，折兰采若自行歌。"
        },
        {
            "标题": "留别徐斯远时斯远将赴朱晦庵之约三首",
            "作者": "赵蕃",
            "内容": "事变将酬万，身分若化千。凄凉辞古寺，辛苦问江船。秋得村村雨，凉生树树蝉。重哦五七字，还约四三年。"
        },
        {
            "标题": "陈严二君频送蜡梅因以成咏",
            "作者": "赵蕃",
            "内容": "缀蜡为花荆作枝，列为梅种自何时。诗多划木初无与，贤比兰荃又见遗。只道品题终不遇，岂期坡谷解相知。却怜二士空齐鲁，不及西都讲盛仪。"
        },
        {
            "标题": "木芙蓉",
            "作者": "赵蕃",
            "内容": "三两芙蓉并水丛，向人能白亦能红。浩然不在芍药下，如何独占晚秋风。"
        },
        {
            "标题": "李通判休日约僚属追凉于净因已复酌于芙蕖馆",
            "作者": "赵蕃",
            "内容": "野寺依林木，官园带芰荷。饭蔬朝共集，尊酒晚成过。岁月记游胜，礼容宽俗苛。公能数倾倒，我得慰蹉跎。"
        },
        {
            "标题": "金凤花",
            "作者": "赵蕃",
            "内容": "既知梧留凤，宁令凤在笯。胡为五色羽，散作一庭花。"
        },
        {
            "标题": "和何叔信别种蜡梅韵",
            "作者": "赵蕃",
            "内容": "不识梅当牖，唯知竹映墙。脱成元似蜡，染就却殊黄。自是风神秀，宁由肌骨香。木犀虽琐碎，品色庶同方。"
        },
        {
            "标题": "九月晦日",
            "作者": "赵蕃",
            "内容": "经旬不饮仍废诗，不唯多故病使之。黄花潦倒乌桕赤，穷边物色分付谁。空庭索索枯叶吹，气象如我{芥刂换恭下}且羸。强思把笔与摹写，安得豪壮生毛锥。秋冬之间获稻时，日脚苦翳雨脚垂。鸠鸣远树蛙吠坎，宜我病骨病支持。"
        },
        {
            "标题": "次韵斯远重别六言四首 其四",
            "作者": "赵蕃",
            "内容": "君才绝出辈流，语不惊人不休。莫叹阳春寡和，会逢知我春秋。"
        },
        {
            "标题": "老人星",
            "作者": "赵蕃",
            "内容": "大史占南极，秋分见寿星。增辉延宝历，发曜起祥经。\n\n灼烁依狼地，昭彰近帝庭。高悬方杳杳，孤白乍荧荧。\n\n应见光新吐，休征德自形。既能符圣祚，从此表遐龄。\n"
        },
        {
            "标题": "次韵斯远别后见寄六言四首 其三",
            "作者": "赵蕃",
            "内容": "学道了无得处，空云孟子鲁论。为文老益退步，怀哉赋鵩招魂。"
        },
        {
            "标题": "曾 其三",
            "作者": "赵蕃",
            "内容": "衣敝不羞狐貉，气华正在诗书。穷通故是有命，天也岂人力欤。"
        },
        {
            "标题": "送刘公求还庐陵兼属张元亨五首 其一",
            "作者": "赵蕃",
            "内容": "世有封胡羯末，非无触目琳琅。何似君家兄弟，睟然面背难藏。"
        },
        {
            "标题": "衡山道中遇雪四首 其一",
            "作者": "赵蕃",
            "内容": "汎汎严陵艇子，萧萧衡岳篮舆。绝叹长年作客，重逢此岁将除。"
        },
        {
            "标题": "句 其一",
            "作者": "赵蕃",
            "内容": "王家碧香酿，刘尹建安诗。"
        },
        {
            "标题": "送刘公求还庐陵兼属张元亨五首 其二",
            "作者": "赵蕃",
            "内容": "中垒西京儒士，魏唐变作文章。源委祇今安在，萧滩滩水深长。"
        },
        {
            "标题": "次韵斯远别后见寄六言四首 其二",
            "作者": "赵蕃",
            "内容": "旱势东南已病，秋风早晚室凉。蓝缕青衫可笑，萧条白发增长。"
        },
        {
            "标题": "曾",
            "作者": "赵蕃",
            "内容": "大谢文经长公，观妙有广之风。君今玄文白首，肯誇乡里儿童。"
        },
        {
            "标题": "幽居即事八首 其二",
            "作者": "赵蕃",
            "内容": "笋迸阶石欲落，树成窗影疑深。未能作有画句，聊且弄无弦琴。"
        },
        {
            "标题": "戏作梅花六言未就而得兰一盆并颂之三首 其二",
            "作者": "赵蕃",
            "内容": "死欲千秋万岁，生须四海九州。人里封胡羯末，诗中沈谢曹刘。"
        },
        {
            "标题": "龙游道中三首 其二",
            "作者": "赵蕃",
            "内容": "山连远近惨澹，水合东西渺瀰。旧说诗中有画，今成画里寻诗。"
        },
        {
            "标题": "赠别周文显三首 其三",
            "作者": "赵蕃",
            "内容": "夏旱更忧秋旱，江南未卜湖南。兀兀相看蹇步，萧萧重跨羸骖。"
        },
        {
            "标题": "幽居即事八首 其五",
            "作者": "赵蕃",
            "内容": "月皎白发可数，冷风病骨难支。何许林中肉醉，谁家世上钱痴。"
        },
        {
            "标题": "曾",
            "作者": "赵蕃",
            "内容": "庭空不张爵罗，林静可窥鸟窠。髯曾暇能过我，诵诗口若悬河。"
        },
        {
            "标题": "戏作梅花六言未就而得兰一盆并颂之三首 其三",
            "作者": "赵蕃",
            "内容": "梅句商量未稳，兰诗拥并人来。试问关山细雨，何如茅屋苍苔。"
        },
        {
            "标题": "因书寄黄子耕六言三首 其三",
            "作者": "赵蕃",
            "内容": "自失孤山杯酒，两年相望梅花。交友平生几许，差池重复成嗟。"
        },
        {
            "标题": "因书寄黄子耕六言三首 其二",
            "作者": "赵蕃",
            "内容": "忽有长沙使至，为传江右书来。茅屋于时已黑，青灯为尔频开。"
        },
        {
            "标题": "龙游道中三首 其三",
            "作者": "赵蕃",
            "内容": "晴山阴雪犹在，西下东风苦高。眼贪白鸟孤没，耳怕哀猿数号。"
        },
        {
            "标题": "碧云 其一",
            "作者": "赵蕃",
            "内容": "碧云散舒，合且复离。皓月涌照，圆而不亏。嗟我所期，曷云不来。"
        },
        {
            "标题": "教授以忆梅韵赋雪诗蕃同之五首 其三",
            "作者": "赵蕃",
            "内容": "俸薄愁斯立，镵长困拾遗。经营将有赋，零落不成思。\n冻结须频折，烟凝袂半缁。阳春竟何在，卒岁以为期。"
        },
        {
            "标题": "教授以忆梅韵赋雪诗蕃同之五首 其二",
            "作者": "赵蕃",
            "内容": "平地疑无地，知时复过时。梅花遍南峤，雪岭亘西陲。\n兔狡犹迷窟，禽偪讵立枝。摧颓如我者，萧瑟欲胡为。"
        },
        {
            "标题": "送曾耆英持胡端殿书谒张袁州四首 其四",
            "作者": "赵蕃",
            "内容": "我闻诸侯一朝享，可作寒士终年储。张家衣被及四海，不但一州歌裤襦。"
        },
        {
            "标题": "送周袁州赴镇三首 其二",
            "作者": "赵蕃",
            "内容": "家住青源下，宜春起作州。风声故习熟，治政得优游。\n意见宁当出，江山自足留。端能不嫌客，准拟系归舟。"
        },
        {
            "标题": "碧云 其二",
            "作者": "赵蕃",
            "内容": "翳翳村巷，遥遥犬声。肃肃庭树，啾啾鸟鸣。所期不来，实关我情。"
        },
        {
            "标题": "三月十三日夜五更闻杜鹃时成父欲入浙因赋六章章四句以送之",
            "作者": "赵蕃",
            "内容": "不如归去，苍山茂树。独胡为乎，空此号謼。"
        },
        {
            "标题": "碧云 其三",
            "作者": "赵蕃",
            "内容": "寒镫既张，幽室有光。岂无他人，惟子之良。闭彼柴荆，今夕斯长。"
        },
        {
            "标题": "送周袁州赴镇三首 其三",
            "作者": "赵蕃",
            "内容": "世乱离乡里，愚生后老成。契笃冯翊幕，亲叙颍川盟。\n薄厚宁同俗，死生无异情。一枝殊未稳，何日息飞鸣。"
        },
        {
            "标题": "戏作梅花六言未就而得兰一盆并颂之三首 其一",
            "作者": "赵蕃",
            "内容": "绝叹园林枯槁，顿惊溪谷精神。两鬓我终如雪，数花渠可回春。"
        },
        {
            "标题": "梅花二首 其二",
            "作者": "赵蕃",
            "内容": "山矾水仙兄弟数，姚魏称君真僣取。三国人物谁可许，大儿仅得孔文举。\n我家绕屋碧玉椽，下有独树争婵娟。平安无使信莫传，疏枝冷蕊空凄然。"
        },
        {
            "标题": "连日风雨有怀沈仲良欧阳全真",
            "作者": "赵蕃",
            "内容": "满城风雨重阳近，此句岂惟时节咏。古今凡历几诗人，独觉柯山有馀韵。\n临川之谢东莱吕，往往怀潘用兹语。我尝评此七字句，政似江边乌臼树。\n去年此节虽凄凉，和诗有沈与欧阳。今年愁绝不可道，三人各在天一方。"
        },
        {
            "标题": "题王叔毅画",
            "作者": "赵蕃",
            "内容": "天公知君有此画，要遣题诗与当价。故令欲雪还弄晴，尽日神机不容暇。\n毫端自出右丞维，孙郎一见欣得之。写真命意两俱盛，我今落笔胡能奇。"
        },
        {
            "标题": "明叔同舟见别于永和",
            "作者": "赵蕃",
            "内容": "炮云忽作空中起，坐觉相顾移表里。儿曹厌静欣聚落，数问篙师行几里。\n人生到处如燕鸿，南北故怜无定耳。有时相与说旧游，此味犹如蠹书纸。\n秋风日夜催落水，我鬓半霜那足倚。况堪忽忽新悼亡，忍并高山对流水。\n陈侯于我四海人，气合能同旧州里。向来风雨懒出门，今乃江程劳玉趾。"
        },
        {
            "标题": "送周袁州赴镇三首 其一",
            "作者": "赵蕃",
            "内容": "百里更题舆，才分刺史符。循良重他选，途辙讵常拘。\n不但治文牍，要令歌裤襦。戚休颦笑里，无或谓民愚。"
        },
        {
            "标题": "周文显之子来过因斯远过余于智门相与坐于遗爱亭上书所见附寄文显",
            "作者": "赵蕃",
            "内容": "仲冬六日如春旦，偶向溪亭适吾倦。山耶云耶远莫知，但见青苍属仍断。\n其馀杂树亦稍稍，复有深溪临断岸。谓言雨后当有梅，倚薄敷丛忽陵乱。\n一杯共摩石田甘，走笔题诗待君窜。因之并寄伯仁君，傥肯来游驱款段。"
        },
        {
            "标题": "送徐彦章并属光庭",
            "作者": "赵蕃",
            "内容": "儒冠往往令人羞，夫君经明行益修。岂惟吾州罕此流，他州亦复难多求。\n迩来默默如有忧，君其莫遣胸次留。是物能为人赘疣，不但萧然成白头。\n闽山重行岁且遒，梅花落尽腊酒稠。茅檐夜气侵征裘，一杯颇解思人否。\n君家大阮真吾俦，许君能从竹林游。福清政成早回辀，饱食相期趁麦秋。"
        },
        {
            "标题": "题喻",
            "作者": "赵蕃",
            "内容": "今人藏书务书多，昔人读书病书少。藏书不读竟何用，岁老财供蠹鱼咬。\n俞君命意何其贤，藏书读书两相兼。有楼不肯贮风月，名以万卷非徒然。\n我今百念空如水，祇有耽书心未死。为君作诗岂无意，一鸱时送从兹始。"
        },
        {
            "标题": "寄送潘文叔恭叔二首 其二",
            "作者": "赵蕃",
            "内容": "已道衡州远，而今又广州。埙篪君膝下，风雨我蛮陬。\n至矣贫而乐，谁云富可求。斯文失张吕，吾道属朱刘。"
        },
        {
            "标题": "过馀干怀介庵呈其婿方景严",
            "作者": "赵蕃",
            "内容": "重过馀干县，长怀谪仙人。犹如见颜色，不复听纷纶。\n栗里柳未倒，桐乡祠尚新。遗文李汉在，属付斯无泯。"
        },
        {
            "标题": "九月十一日雪二首 其一",
            "作者": "赵蕃",
            "内容": "九月天雨雪，何曾见南方。我行蒋山来，解辔菩提坊。\n一饭谁为设，百钱倒空囊。平生远游意，到此增徬徨。\n勿厌在家贫，轻行更离乡。"
        },
        {
            "标题": "有怀二首 其一",
            "作者": "赵蕃",
            "内容": "桑落黄而陨，于飞雁翱翔。岂无同心人，滞彼天一方。\n刘氏贤父子，好古俱志彊。向来文墨盟，许我由升堂。\n三孙子荆家，人物妙过江。当时载酒地，朝暮一玉光。\n几年断行迹，老柳知在亡。苕溪到荆溪，一苇可以杭。\n定应数相过，我顾不得双。属谋吴会行，秋疟冬尚僵。\n迨今病小愈，又值天雨霜。饥寒苦见驱，此役殊未央。\n苕溪道所见，有宅非他扬。我犹识其门，寂寞罗可张。\n会成整衣冠，床下拜老庞。退从阿戎谈，麈秃饭不尝。\n独说孙之居，更下荆溪傍。慨兹如许别，肯惮一水长。\n孤篷不难溯，物色因鸣榔。傥闻苇间音，躧履斯迎将。\n剡曲笑徒反，竹隐聊与当。古人有成言，居必思择乡。\n我今落殊县，绝交类嵇康。论文得重与，近作期倒囊。\n从游不徒然，会合况莫常。匪但鸡黍约，要资药石良。\n针砭苟不靳，我何惧膏肓。痿盲于起视，顷刻未始忘。\n阴风忽动地，暮色自远苍。归寻短灯檠，依旧平生窗。"
        },
        {
            "标题": "感怀五首 其四",
            "作者": "赵蕃",
            "内容": "短褐不禦寒，哀哉不言贫。远客自多感，况此霜露晨。\n惋彼篱下菊，粲粲晚始新。馀荣何足恃，枯槁同荆榛。"
        },
        {
            "标题": "有怀二首 其二",
            "作者": "赵蕃",
            "内容": "忆我官白下，梅蕊破腊前。维时初识君，共呼江南船。\n我作七字句，君答如倒弦。自兹三年游，如篪复如埙。\n中间虽契阔，会合踵不旋。东阁坐明洁，意钓行方便。\n快阁诵长句，观山酌幽泉。别来岁云暮，书札迥莫传。\n客授比安否，曾氏称好贤。况乃我畏友，于君宁间言。\n生涯富黄卷，代宝馀青毡。酒色湛若空，弟兄皆璧连。\n吾事岂不济，宁当论岁年。日者大雨雪，我行政金渊。\n朝跻遍田野，夜梦惟江天。梅花且复开，雪屋鸣溜悬。\n思君不可见，使返徒悁悁。"
        },
        {
            "标题": "秋怀十首 其四",
            "作者": "赵蕃",
            "内容": "寒温问虚名，杜老厌束书。半百无一行，又似计数疏。\n傥非奉子公，不妨问何如。因声遇斋叟，簿领想多馀。"
        },
        {
            "标题": "雪中读诚斋荆溪诸集成古诗二十韵奉寄并呈吴仲权",
            "作者": "赵蕃",
            "内容": "云埋怀玉山，风断群玉府。霰声欻成跳，雪陈翻已舞。\n槎牙粲瑶林，突兀森琼户。山差丈人行，鸟绝兄弟语。\n初看失南东，旋觉迷仰俯。恍疑群仙下，直谓阴灵聚。\n回沾须萧骚，细著衣褴缕。履穿不能曳，筇冻莫可拄。\n书窗偶朋会，诗册随意取。诚斋入讽咏，思隐记称许。\n甘能膏齿颊，清且醒肺腑。讵须割蜂房，底用煎茗乳。\n非惟雪花同，又并梅花妩。调孤匪相寒，法凛由思苦。\n想应当此时，有句肯易吐。平明入贺回，马向章台拊。\n过午下直迟，手映玉柄麈。同僚有同社，久已齐白甫。\n长别漫长怀，何因似郊愈。风引故能亲，云披禽先睹。"
        },
        {
            "标题": "感怀五首 其二",
            "作者": "赵蕃",
            "内容": "木落无著叶，枯林多悲号。饥乌不得食，拾樵护遗巢。\n居人宁知悲，客子中心焦。故里一回首，山高水迢迢。"
        },
        {
            "标题": "题沈临江邀赐亭",
            "作者": "赵蕃",
            "内容": "昔我过此暑正薄，是时此亭亦新作。竹移不问醉与迷，柯叶一敷无病箨。\n今兹再来毒热新，客尘昏昏能病人。正思一坐此亭上，骇俗宁待徵龙鳞。\n世将大热比酷吏，亦以清风喻君子。公凉何止一庭中，寒露清冰遍闾里。\n嗟我行色一何迟，不及亭成分韵诗。竹溪之逸故难著，竹林之贤容可追。"
        },
        {
            "标题": "秋怀十首 其五",
            "作者": "赵蕃",
            "内容": "苕溪在何许，水远山幽幽。自闻远斋亡，时序忽晚秋。\n尺书不能寄，有怀空泪流。何以谅我心，诸兄交白头。"
        },
        {
            "标题": "九月十一日雪二首 其二",
            "作者": "赵蕃",
            "内容": "寒风动地至，有如穷冬时。居人不知感，客子深怀悲。\n故山邈何许，倏忽半岁辞。行脚债未了，悠悠遂臻兹。\n刍薪且弗给，更问裘褐为。"
        },
        {
            "标题": "既过曾居因访刘茂实秀才是日明叔同出恨仲威不至",
            "作者": "赵蕃",
            "内容": "官身肯听俗，人事直强亲。开窗对脩竹，笔墨得具陈。\n俗子有时来，挥去防怒嗔。相看久不厌，陈子清且真。\n昨宵一雨馀，村村农事新。我亦思驾言，出门免冲尘。\n是邦亦有园，以鸟视其人。宁从穷巷居，鸡犬喧四邻。\n刘君方授徒，曾君说人伦。室屋不寻丈，猗猗几长身。\n未嫌酒杯薄，政爱茗椀醇。曾君索我诗，出语愧逡巡。\n烦君隶书题，笔意堪嗣秦。春游有如此，省费能全神。\n但恨子胡子，招要不能频。"
        },
        {
            "标题": "在伯沅陵俱和前诗复次韵五首 其二",
            "作者": "赵蕃",
            "内容": "梅兮何等花，意似幽人作。芳不待三熏，胜自专一壑。\n屈原语醉醒，孺子歌清浊。醉如糟可餔，清亦足可濯。"
        },
        {
            "标题": "在伯沅陵俱和前诗复次韵五首 其五",
            "作者": "赵蕃",
            "内容": "二君思飘飘，独我意落落。博乎犹贤已，谑兮不为虐。\n是中有关键，未易轻启钥。至味匪盐梅，舍古复奚酌。"
        },
        {
            "标题": "在伯沅陵俱和前诗复次韵五首 其四",
            "作者": "赵蕃",
            "内容": "爱山驴倒骑，爱竹种借宅。是能寓吾神，夫岂有断脉。\n平生江南春，老去荆州客。生徒叹飘萍，死乃悲墓柏。"
        },
        {
            "标题": "十一月二十三夜通夕不寐为赋梅诗且怀斯远成父友弟及五首而晓书呈在伯 其三",
            "作者": "赵蕃",
            "内容": "我欲赋梅诗，佳处不自呈。老树赏空旷，长条贵疏明。\n既如幽人幽，又似贞女贞。可闻不可见，可见不可名。"
        },
        {
            "标题": "枕上有感二首 其一",
            "作者": "赵蕃",
            "内容": "霜月有馀照，风灯无停光。客梦一何短，乡关一何长。\n拊身念艰虞，失足增徬徨。平明揽清镜，鬓发应成苍。"
        },
        {
            "标题": "十一月二十三夜通夕不寐为赋梅诗且怀斯远成父友弟及五首而晓书呈在伯 其五",
            "作者": "赵蕃",
            "内容": "名园多攀折，野树多零落。零落夫何恨，攀折适为虐。\n山居老莓苔，竹径无锁钥。何当归去来，有弟同斟酌。"
        },
        {
            "标题": "子肃示九日山谷间怀兄弟三诗因怀子进子仪次韵并呈子肃",
            "作者": "赵蕃",
            "内容": "我为怀玉人，不踏怀玉路。非因访仙懒，自畏触崄去。\n闻君兄弟往，勇决不少顾。念将摄衣从，欲行却回虑。\n人云山峰高，白日蔽烟雾。况方迫穷冬，我褐犹未具。\n虽欣陟幽遐，政恐成疾痼。以兹不暇游，心与飞云溯。\n君还得新作，快读喜莫喻。上言道傍见，次及岩下趣。\n恨无龙眠手，按此摅毫素。昔君家兴公，曾为海山赋。\n至今斯文名，殆将压彪固。凄凉禅月踪，牢落高人住。\n得君为著眼，草木应亦豫。好事俨上人，方集山中故。\n并当收君诗，在在神物护。"
        },
        {
            "标题": "徐审知置酒会者三人以为此春酒以介眉寿分韵作诗蕃得介眉字二首 其一",
            "作者": "赵蕃",
            "内容": "纷纷春来华，渺渺动行迈。浮川向吴会，走陆转江介。\n酒勤三釂爵，礼重百其拜。既慰推迁悲，亦劳驱驰债。"
        },
        {
            "标题": "与叔骥父子别后怅然怀之三首 其三",
            "作者": "赵蕃",
            "内容": "客中得君来，念我忘偪仄。君行竟先我，未免为此别。\n自怜性多忤，每负朋友责。如何君父子，相与独无隙。"
        },
        {
            "标题": "次韵毕叔文苦旱叹",
            "作者": "赵蕃",
            "内容": "尔何不归乎故宇，却向殊方书闵雨。江东数月不得书，忆弟看云在何许。旧传重湖北之北，米贱真成等泥土。如何比岁公及私，衰竭不能堪再鼓。贫家一饭有并日，远市朝炊或亭午。朱门但知粱可厌，我辈翻嫌字难煮。晚且禾秀早向实，舂箕不须逾处暑。胡为旱势复如此，坐致诗人形苦语。如闻巫觋有通灵，肸蛮似逢人问妪。前朝一雨苦不难，况今磨神无不举。会当劳以三日霖，绿浪黄云看掀舞。"
        },
        {
            "标题": "江天暮雪",
            "作者": "赵蕃",
            "内容": "超绝柳州句，粗疏郑谷诗。扁舟钓台下，曾见雪初时。"
        },
        {
            "标题": "爱山堂",
            "作者": "赵蕃",
            "内容": "朝从日挂钲，暮至月吐璧。坐得少文图，不资康乐屐。"
        },
        {
            "标题": "哀文鼎",
            "作者": "赵蕃",
            "内容": "频年哭友不胜哀，不待年侵老自来。未保此身长健在，与君茅屋卧苍苔。"
        },
        {
            "标题": "哀文鼎 其一",
            "作者": "赵蕃",
            "内容": "晦日书来四月收，报余新失赵湖州。祇今交友如渠几，一展来书一泪流。"
        },
        {
            "标题": "哀文鼎",
            "作者": "赵蕃",
            "内容": "海内忘形独汉中，几回日暮忆江东。不惟吾子伤形影，我亦交游不太穷。"
        },
        {
            "标题": "安福道中见牛行陇亩间齕草而不食禾问之皆云",
            "作者": "赵蕃",
            "内容": "种得离离职尔劬，朝塍暮陇只生刍。丝毫无补家先实，愧杀纷纷小丈夫。"
        },
        {
            "标题": "送愚卿兼简鲁卿卓卿",
            "作者": "赵蕃",
            "内容": "逢人尽道为官去，为访名山只有君。屦底冲残大仰雪，笔头带得祝融云。区区自誓王逸少，历历卧游宗少文。归见二难应细说，恨余佳处阻平分。"
        },
        {
            "标题": "安福界上远山之巅樵者颇众而山色如墨盖烧余",
            "作者": "赵蕃",
            "内容": "日上野烧没，云端樵路分。猿猱同矫矫，斤斧竞纷纷。有妇能供饷，携篮更采芹。田桑虽未动，尔事亦云勤。"
        },
        {
            "标题": "社后一日风雨中作",
            "作者": "赵蕃",
            "内容": "南山北山雨未分，东村西村鸡叫群。病夫深居百不闻，香炉茗碗频策勋。浮生踪迹空中云，期须变化归无垠。春风九十又足云，眼中红白徒纷纷。"
        },
        {
            "标题": "安仁舣舟作",
            "作者": "赵蕃",
            "内容": "客路不知时节移，忽逢柳色已依依。无悰却数离家日，腊尽春回方始归。"
        },
        {
            "标题": "道傍菊一首奉呈安福丞公彭子寿",
            "作者": "赵蕃",
            "内容": "彼美东篱菊，胡为官道傍。蓬生虽翳翳，秉色故煌煌。风露与湔洗，牛羊违践伤。未嗟愆节物，终必在医囊。"
        },
        {
            "标题": "晨起",
            "作者": "赵蕃",
            "内容": "布衾失馀温，纸窗启微明。霜粲万瓦白，江可一苇横。\n故园菊应荒，郢岸梅且荣。客游胡滞留，岁事行峥嵘。"
        },
        {
            "标题": "晨起",
            "作者": "赵蕃",
            "内容": "布衾失余温，纸窗启微明。霜粲万瓦白，江可一苇横。故园菊应荒，郢岸梅且荣。客游胡滞留，岁事行峥嵘。"
        },
        {
            "标题": "八日雨是日期成交来已而不至",
            "作者": "赵蕃",
            "内容": "一雨毋嫌骤，炎蒸得解围。桃笙疏不御，蕉萐顿忘挥。月暗萤偷照，风清虫趣机。所思期不至，还是掩荆扉。"
        },
        {
            "标题": "八日五日雨",
            "作者": "赵蕃",
            "内容": "小雨新凉进，遥山翠霭分。稻粱先告病，粟麦晚收勋。助尔农人喜，嗟余课子勤。跨驴穷有相，琢句老无闻。"
        },
        {
            "标题": "八日夜雨九日不止",
            "作者": "赵蕃",
            "内容": "中夜忽闻雨，迟明殊未收。都缘数日热，变此一庭秋。不但梅当熟，从来夏或裘。可怜方止酒，何日畔牢愁。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "溪上秋来境倍佳，附城犹尔况村赊。却嗟政尔营行棹，不得于兹理钓车。"
        },
        {
            "标题": "八月十二夜至十六夜皆无月赋诗三首 其二",
            "作者": "赵蕃",
            "内容": "雨后凉虽在，秋中月遂孤。未妨疏狡兔，端恐失遗珠。\n屡起瞻云汉，还成候挈壶。清羸祇益苦，庭树有栖乌。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "湘神知我爱湘中，故遣舟迟匪厄穷。可笑儿曹不解事，故云常值打头风。"
        },
        {
            "标题": "八月二十四日同审知登塔山用审知前载九日留",
            "作者": "赵蕃",
            "内容": "出门生憎触风埃，故邀幽人山中来。小休危亭带曲折，未尽高塔当崔嵬。目营所到岂有极，脚力尚壮不拟回。旧游久阔空信耳，高处一上何佳哉。是山百年定谁主，一丘新壤手所开。渊明自祭岂非达，杜牧作志夫何哀。如君风流固旷绝，与我论交忘岁月。异时访我入此山，扣牛共唱生生别。"
        },
        {
            "标题": "终八月八日发潭州后得绝句四十首",
            "作者": "赵蕃",
            "内容": "朝未厌哭大滩声，归近何妨细作程。送尽鹅湖青一带，灵山已复远相迎。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "鹭鸶虽说擅风标，永日滩头腹苦枵。凫鹜杂居宁自异，鸡群鹤处更加骄。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "仰山山峙季溪流，知我东归俾暂留。尽日如推复如荡，为之成喜不成忧。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "露冷初疑是晓霜，风高已觉爱朝阳。莫云节变能如此，直念吾衰不复强。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "平岸朝阳已映光，高林宿霭尚深藏。客中亟起繇何事，要趁侵晨数刻凉。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "仰山林壑旧曾游，拟欲重寻不自由。倚赖舣舟相对处，为予排闼向城头。"
        },
        {
            "标题": "八月八日发潭州后得绝句四十首 其二十四",
            "作者": "赵蕃",
            "内容": "烟消日出见秋真，政恐却成憔悴人。赖是倦游归去日，扁舟载著自由身。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "卢溪望望接宣风，景富犹能慰客穷。已爱熙熙村舍好，更欣漠漠稻田丰。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "才把离觞已足悲，况哦别句慰相思。月明未比夜来别，人影已知天外追。"
        },
        {
            "标题": "八月十二夜至十六夜皆无月赋诗三首",
            "作者": "赵蕃",
            "内容": "月向中秋俟，阴从一夕愆。望中孤老眼，暗里耸吟肩。灯婢深留照，桃笙冷废眠。思兮在何许，有梦隔山川。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "城上青山远近横，城边草树亦相萦。城中台殿还相倚，画手其谁为写成。"
        },
        {
            "标题": "八月十二夜至十六夜皆无月赋诗三首 其三",
            "作者": "赵蕃",
            "内容": "已失连宵望，犹馀此夕谋。疏明时递见，暗淡幸空休。\n无复丹梯意，居然四壁幽。有怀千万种，都付一搔头。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "一年风月属中秋，今昔相传无异流。定自天公亦兴此，故教雨脚破云头。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "晚山能紫复能青，远岭犹分近已冥。好语忽然生眼底，遽将摹写已无形。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "鸥如玉洁鹭霜明，閒意相看了不惊。乃不悟予非慕者，决然飞背晚烟轻。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "秀植如云不可穷，长杉钜竹略相同。嗟余讵可如材者，政似飘飘秋后枫。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "晓山能浅复能深，浅似朝晴深似阴。山色岂知朝暮改，行人自费短长吟。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "两岸多为激水轮，创由人力用如神。山田枯旱湖田涝，惟此丰凶岁岁均。"
        },
        {
            "标题": "八月二十四日同审知登塔山用审知前载九日留",
            "作者": "赵蕃",
            "内容": "郊原莽莽吹黄埃，余暑已去若复来。昨宵一雨为苏洗，晓兴坐觉飞崔嵬。平生诗盟有徐孺，笔力可挽狂澜回。要明两眼费双脚，作计似我何疏哉。兹游只欠王子在，见说归书一纸开。追随正复听君乐，流浪如我空增哀。吾邦此山颇高绝，泛菊况堪临季月。要当相与一杯酒，只恐因之又成别。"
        },
        {
            "标题": "八月二十六日雨后呈沅陵教授",
            "作者": "赵蕃",
            "内容": "秋风比已凉如水，秋日还能热似焚。骤对碧云成突兀，忽看快雨洒缤纷。梧应留响中宵听，菊为韬香九日闻。排遣羇愁消底物，要君诗律张吾军。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "刻木如瓶粉渍之，挂林聊当酒家旗。我当物色登临处，亦复因之为解颐。"
        },
        {
            "标题": "八月十二夜至十六夜皆无月赋诗三首",
            "作者": "赵蕃",
            "内容": "已失连宵望，犹余此夕谋。疏明时递见，暗淡幸空休。无复丹梯意，居然四壁幽。有怀千万种，都付一搔头。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "山驿虽荒亦可安，要眠杉月夜深寒。昨宵虚落才闻鼓，明夕江皋想枕湍。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "晚日才能度两滩，诘朝应复又成乾。从来但说溯流苦，到我顺流良亦难。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "罾塘断港劣容舟，鱍鱍盈篮叫不休。我亦买之将作腊，要和蔬茹绐饥喉。"
        },
        {
            "标题": "八月八日发潭州后得绝句四十首 其六",
            "作者": "赵蕃",
            "内容": "投罾政尔不能逃，偶逭还遭别网要。此意岂能知数罟，不论他日且今朝。"
        },
        {
            "标题": "八月八日发潭州后得绝句四十首 其九",
            "作者": "赵蕃",
            "内容": "借居虽陋自如常，舟小安能具斛汤。却羡沈牛浮鼻去，绿桑阴下趁苍凉。"
        },
        {
            "标题": "跋刘溪翁题韩府诗",
            "作者": "赵蕃",
            "内容": "谁咏韩家府，建阳刘叔通。是为闻以戒，斯可谓之风。妄矣彼侂胄，哀哉吾魏公。向来歌颂者，岂但剧秦雄。"
        },
        {
            "标题": "巴丘驿晚题二首",
            "作者": "赵蕃",
            "内容": "战伐求三国，覊縻自五溪。归飞慕鸿雁，沿戏狎凫鹥。酒以忘忧酌，诗因访古题。是身真老矣，南北更东西。"
        },
        {
            "标题": "巴丘驿晚题二首 其二",
            "作者": "赵蕃",
            "内容": "战伐求三国，羁縻自五溪。归飞慕鸿雁，沿戏狎凫鹥。\n酒以忘忧酌，诗因访古题。是身真老矣，南北更东西。"
        },
        {
            "标题": "八月八日发潭州后得绝句四十首 其十",
            "作者": "赵蕃",
            "内容": "扁舟往作槠州过，烟雾空濛祇市声。今夕再来还小泊，却逢江月正空明。"
        },
        {
            "标题": "跋韩涧泉诗",
            "作者": "赵蕃",
            "内容": "周汉历历上下秦，侯王将相史叠陈。辱斯荣斯仁不仁，桃源鹿门商山人。南磵远孙涧之滨，所以三人入呻吟。桃源本是耕稼民，鹿门商山抱经纶。一世虽屈九原伸，所以绝笔于获麟。我之拟赋非厥伦，感公语我泪沾巾。"
        },
        {
            "标题": "八月八日发潭州后得绝句四十首 其七",
            "作者": "赵蕃",
            "内容": "南风纵急但温其，小雨虽微却透肌。永日蓬窗难坐卧，祇随舷侧就阴移。"
        },
        {
            "标题": "八月八日发潭州后得绝句四十首 其三十三",
            "作者": "赵蕃",
            "内容": "季月将穷更起风，秋声乱杂橹声中。倦游归去浑忘事，淹速从渠不计穷。"
        },
        {
            "标题": "八月八日发潭州后得绝句四十首 其十一",
            "作者": "赵蕃",
            "内容": "午风吹坼稻花香，晨雨翻掀稻叶凉。道上尘埃犹净尽，田间欢乐讵能量。"
        },
        {
            "标题": "跋刘溪翁题韩府诗",
            "作者": "赵蕃",
            "内容": "何人咏出韩家府，是我建阳刘叔通。尽道唐人工乐府，罕能褒贬似渠工。"
        },
        {
            "标题": "巴丘驿晚题二首 其一",
            "作者": "赵蕃",
            "内容": "水驿聊容借，官曹少逭劳。关门对风雨，策杖看波涛。\n浩浩心疑壮，悠悠首遽搔。忽来双白鹭，伫立久江皋。"
        },
        {
            "标题": "八月八日发潭州后得绝句四十首 其三十",
            "作者": "赵蕃",
            "内容": "三径虽荒菊尚存，重阳想见露花繁。那知欲去去不及，病卧他州空断魂。"
        },
        {
            "标题": "八月八日发潭州后得绝句四十首 其三十二",
            "作者": "赵蕃",
            "内容": "老去真成病不禁，炎蒸三日疟如侵。江山旧识思新面，佳处真成略枕衾。"
        },
        {
            "标题": "跋长公帖",
            "作者": "赵蕃",
            "内容": "每见故家观故物，辄思前事念前人。锦囊玉轴千年秘，儋耳珠崖万里身。"
        },
        {
            "标题": "白发三首",
            "作者": "赵蕃",
            "内容": "叶落归根莫漫悲，春风解发次年枝。人如草木空多智，一老宁闻再少时。"
        },
        {
            "标题": "白发三首",
            "作者": "赵蕃",
            "内容": "少年志愿立修名，隐显悠悠略未成。倚赖少陵诗不误，白间会有黑丝生。"
        },
        {
            "标题": "建康回使寄范帅从求诗帖许而未至",
            "作者": "赵蕃",
            "内容": "作意投公好赋诗，无盐竟自突西施。生憎逼仄饥寒态，不尽从容质问时。已办过江还败兴，要期重谒愧无辞。夜光明月虽防暗，白日青天不碍知。"
        },
        {
            "标题": "白发三首",
            "作者": "赵蕃",
            "内容": "忆昨鬓毛殊未白，斑斑已复见于诗。天公嫌汝底相耗，故遣齐生不待衰。"
        },
        {
            "标题": "寄怀赵南纪二首",
            "作者": "赵蕃",
            "内容": "自别匡庐去，名山不再逢。图看白鹿洞，诗咏紫霄峰。泉石难名状，烟云几许重。巾车君傥命，襆被我斯从。"
        },
        {
            "标题": "白鹭洲词寄曾裘甫",
            "作者": "赵蕃",
            "内容": "白鹭洲前烟草微，黄鹤楼外烟云飞。缥缥黄鹤政高举，漾漾白鹭孤无依。\n鹤举直上登寥廓，鹭立汀洲方俯啄。卒然惊堕野人罝，岂不欲飞遭急缚。"
        },
        {
            "标题": "同俞公择孝显王彦扩谠子游白莲庵饭于东庵而",
            "作者": "赵蕃",
            "内容": "幽禽鸣屋角，唤我起寻春。山径八九里，角巾三四人。侧行松偃蹇，倦憩石嶙峋。谁道春犹早，山樱几树新。"
        },
        {
            "标题": "题白龙洞",
            "作者": "赵蕃",
            "内容": "流水疏梅我有诗，偶来重见雪离披。五年不蹋常山路，咫尺宁乖一赴期。"
        },
        {
            "标题": "访白鹤山祥云观",
            "作者": "赵蕃",
            "内容": "白鹤空鸣鹤，祥云只乱云。流传因长老，纪载未前闻。步屐欣逢胜，题诗愧不文。林园犹午雨，墟落遽斜曛。"
        },
        {
            "标题": "题白龙洞三首",
            "作者": "赵蕃",
            "内容": "循除初虢虢，出谷重潺潺。骤或鸣琴瑟，幽疑杂佩环。茶经不载陆，瓢饮合居颜。借问龙君事，异辞纷莫删。"
        },
        {
            "标题": "窗前葵萱皆吐花成诗二首 其二",
            "作者": "赵蕃",
            "内容": "落去梅堪裹，乍开台更重。老怀非我独，幽质为谁容。\n短发簪犹惜，高轩咏可供。还愁早衰歇，无以慰疏慵。"
        },
        {
            "标题": "题白龙洞三首",
            "作者": "赵蕃",
            "内容": "俞君昔行倦，曾此见留题。丘壑胸中具，烟云笔下跻。如闻在干越，复道走江西。使我登临处，依依独杖藜。"
        },
        {
            "标题": "题白龙洞三首 其一",
            "作者": "赵蕃",
            "内容": "循除初㶁㶁，出谷重潺潺。骤或鸣琴瑟，幽疑杂佩环。\n茶经不载陆，瓢饮合居颜。借问龙君事，异辞纷莫删。"
        },
        {
            "标题": "步沈园",
            "作者": "赵蕃",
            "内容": "黄菊花残白菊花，孟冬风日亦云佳。晚来忽有寻诗兴，送尽投林万点鸦。"
        },
        {
            "标题": "从孙一昆仲求毗陵笔",
            "作者": "赵蕃",
            "内容": "宣城死诸葛，管城不中书。我无操舟长，顾病河流纡。朝来罢茶瓯，闲诗念追摹。毛锥不胜任，一战惊摧车。孙郎吴中回，此物富有余。自云得秘法，蠹口绝凯觎。君今英妙年，赋成似相如。自宜给笔札，奏技承明庐。非如寒窗人，章句分锱铢。多贮竟胡为，何妨稍遗余。"
        },
        {
            "标题": "白水道间",
            "作者": "赵蕃",
            "内容": "一源曲折几成桥，稻陇蔬畦高下浇。水碓暗鸣蛙吠草，绿云乱点鹭侵苗。谁云斗粟可相挽，到处佳山如见招。东亩拔秧南亩莳，乐哉安得助长谣。"
        },
        {
            "标题": "白水寺",
            "作者": "赵蕃",
            "内容": "雾全深林晓到迟，树摇宿雨讶晴曦。不知客里何迁次，一似山中初起时。"
        },
        {
            "标题": "题白龙洞三首",
            "作者": "赵蕃",
            "内容": "瘦竹依奇石，流清照古梅。那知道傍舍，遽绝眼中埃。肯惮巾冲雨，深防屐破苔。病来无脚力，一为上崔嵬。"
        },
        {
            "标题": "题白龙洞三首 其三",
            "作者": "赵蕃",
            "内容": "俞君昔行倦，曾此见留题。丘壑胸中具，烟云笔下跻。\n如闻在干越，复道走江西。使我登临处，依依独杖藜。"
        },
        {
            "标题": "白雾溪",
            "作者": "赵蕃",
            "内容": "雾雨犹疑合，槎头不可窥。凶年走牲酒，平旦但茅茨。"
        },
        {
            "标题": "窗前葵萱皆吐花成诗二首",
            "作者": "赵蕃",
            "内容": "僮能去蓬藋，手自植葵萱。叠石就为砌，启窗因当轩。后先殊早晚，开敛共朝昏。长夏曷以度，幽花相与言。"
        },
        {
            "标题": "绿萝道中",
            "作者": "赵蕃",
            "内容": "人间白马渡，世外绿萝山。水驶舟何蹇，人危境故闲。传呼屡落胆，应接一怡颜。更拟桃川路，明朝得意攀。"
        },
        {
            "标题": "白水寺",
            "作者": "赵蕃",
            "内容": "雾合深林晓到迟，树摇宿雨讶晴曦。不知客里何迁次，一似山中初起时。"
        },
        {
            "标题": "九日次韵斯远去年是日同成父登半山亭见怀之",
            "作者": "赵蕃",
            "内容": "去岁修途度此晨，今年抱疾更漳滨。官壶可醉难多致，城菊未开空屡巡。忆我有诗朝在手，思君何处暮伤神。遥知置酒登高者，回首西南只两人。"
        },
        {
            "标题": "拜严方范祠",
            "作者": "赵蕃",
            "内容": "东都重风节，先生实启之。有士盖如此，不拯家国危。乃知大厦倾，未易一木支。我读党锢传，涕流每交颐。往来桐江船，必拜严子祠。俯诵宛陵句，仰观文正碑。禹稷与颜回，千载同其师。数公固天人，可望不可追。但愿如玄英，隐居名能诗。"
        },
        {
            "标题": "拜朱仲卿墓",
            "作者": "赵蕃",
            "内容": "西都何啻万公卿，纸上空能阅姓名。桐乡啬夫少吏尔，墓木梢云独未平。"
        },
        {
            "标题": "半江遇风涛其势危甚晚示同舟",
            "作者": "赵蕃",
            "内容": "言归固多欣，值险辄大怖。方趋顺风捷，忽与奔涛遇。得非蛟龙争，无乃雷霆怒。我舟仅如掌，我命且如缕。何止失人色，殆欲成狼顾。神明力扶持，生死费调护。平生素多艰，安坐乃其处。便哦归来辞，勿草远游赋。同行信同忧，相唁劳相谕。急反浪头魂，还寻酒中趣。"
        },
        {
            "标题": "梅花十绝句 其二",
            "作者": "赵蕃",
            "内容": "寒雀萧萧冻不喧，背人缘底过颓垣。似矜玉粒堪充饱，啄破霜包无乃冤。"
        },
        {
            "标题": "李大椿伯寿见示宝剑歌答之",
            "作者": "赵蕃",
            "内容": "李子久不调，慷慨多雄辞。题为宝剑篇，赠我何足知。我为读数过，因之重嗟咨。尚方愿赐有朱云，櫑具带剑有不疑。云也安能斩张禹，曼倩脱或逢胜之。君才固有用，我病且复衰。谁能长佩矜陆离，但取短铗歌归来。"
        },
        {
            "标题": "梅花十绝句",
            "作者": "赵蕃",
            "内容": "寒雀萧萧冻不喧，背人缘底过颓垣。似矜玉粒堪充饱，啄破霜包无乃冤。"
        },
        {
            "标题": "九日用靖节己酉岁韵",
            "作者": "赵蕃",
            "内容": "宿雨晓未止，纷纷云气交。秋令迫凄厉，草木无多凋。去年当兹晨，采菊逾山高。晚上宝公塔，徘徊意干霄。今年此幽居，粗免出入劳。茅檐纵逼仄，亦类蜗庐焦。旧醅更可漉，幽愤期能陶。莫问无穷事，人生如露朝。"
        },
        {
            "标题": "报谒徐大雅仁因以题赠三首 其二",
            "作者": "赵蕃",
            "内容": "我住东郊祇树园，无人肯顾席为门。多君用意非流俗，忙里偷閒每见存。"
        },
        {
            "标题": "宝气亭三首 其二",
            "作者": "赵蕃",
            "内容": "谁道剑池今已荒，有时光怪此何祥。平生自省惭多识，曷日乞灵亲炷香。"
        },
        {
            "标题": "报谒徐大雅仁因以题赠三首",
            "作者": "赵蕃",
            "内容": "兰芽紫坼映青盆，杏蕊红深供佛瓶。何独春能归草木，看君已老鬓重青。"
        },
        {
            "标题": "宝气亭三首 其一",
            "作者": "赵蕃",
            "内容": "西下扁舟浩所经，暂梯堤石上津亭。偶从长老询遗迹，说道神游尚炳灵。"
        },
        {
            "标题": "宝气亭三首",
            "作者": "赵蕃",
            "内容": "谁道剑池今已荒，有时光怪此何祥。平生自省惭多识，曷日乞灵亲炷香。"
        },
        {
            "标题": "报谒徐大雅仁因以题赠三首 其一",
            "作者": "赵蕃",
            "内容": "好在东都孺子孙，壮年曾谒舍人门。祇今此道同终少，君独深藏耻自论。"
        },
        {
            "标题": "宝气亭三首",
            "作者": "赵蕃",
            "内容": "徐家笔力见南唐，今代更推江夏黄。屹立二碑端不朽，未输滕阁擅三王。"
        },
        {
            "标题": "赠刘进父监庙四首",
            "作者": "赵蕃",
            "内容": "北客自无几，老亲宁重论。客居谁肯记，郊寺辱深存。厚义真难得，高情独见敦。寒灯仍薄粥，相与话黄昏。"
        },
        {
            "标题": "新桂林户曹甘叔异过余于津亭留以小饮论论文",
            "作者": "赵蕃",
            "内容": "平生所闻甘叔异，半日为泊宝气亭。逢迎稍稍昏忘集，诵说矻矻文章听。其谁呼渠红裙饮，遣我负此双玉瓶。临流不寐待月上，漫见紫翠横山屏。"
        },
        {
            "标题": "闰月二日雨三日复雨寄斯远三首 其三",
            "作者": "赵蕃",
            "内容": "无人南涧游，老我北窗卧。雨为洗炎蒸，身成起颓惰。\n幽花曜丛丛，新竹排个个。是中有馀诗，独唱谁其和。\n怀君固非远，念我当数过。蝉噪晚声清，萤飞新月破。"
        },
        {
            "标题": "将至辰州走笔寄在伯教授二首",
            "作者": "赵蕃",
            "内容": "去年十月君行此，今岁兹时我继君。黄花赤叶虽如昨，所恨诗坛欠策勋。"
        },
        {
            "标题": "二十日同官相约过水乡蕃雨中先至偶成二诗",
            "作者": "赵蕃",
            "内容": "约客客来至，寻诗诗偶生。秋如惊柳色，雨未改荷声。渺渺江湖趣，悠悠鸥鹭盟。意虽能浩荡，笔乃欠纵横。"
        },
        {
            "标题": "将至辰州走笔寄在伯教授二首",
            "作者": "赵蕃",
            "内容": "庭前甘菊都开否，记得去年同把觞。相逢劳苦定愁绝，我哭途穷君悼亡。"
        },
        {
            "标题": "重过东湖二首",
            "作者": "赵蕃",
            "内容": "敝车羸服豫章城，几向东湖得细行。不但屡来人似识，白鸥相惯亦忘惊。"
        },
        {
            "标题": "比作诗从成父索不老泉并简子进昆仲今日成父送酒与子进子肃子仪诗俱来复次元韵",
            "作者": "赵蕃",
            "内容": "闲居顾合亲杯勺，醉后无人怪疏略。所嗟故旧不可同，往往茅斋成独酌。\n儿曹痴疾故我问，问我嗜此有何乐。那知是乡疆场宽，南北东西无住著。\n自应祗觅睡昏昏，不肯留计绶若若。浮生倏忽几许事，今是何必还须昨。\n粗能适意效陶阮，底用策勋追卫霍。比年多病苦羸劣，暇日关心惟裹药。\n誓从欢伯重寻盟，身虽欲前心乃却。今晨风日亦佳哉，冬暖如春木阴薄。\n潜鱼拨剌鸟缓鸣，得处与我端相各。应门走报白衣至，麾去谓尔宁善谑。\n山阴应接已不暇，安得此君仍大嚼。须臾负担置我侧，趺坐方稳为惊作。\n问之遣向阿连家，季也不爽千金诺。竟徵西园昔人例，尚病无花来自洛。\n快令汲井洗觥觞，小摘畦蔬失穿屩。俱来数纸定谁氏，疑枉续帖摹秘阁。\n抽簪击钵一诵之，郊居赋谢东阳约。苍然暮色且欲合，檐光小占明窗拓。\n一时顿有未足道，真是曹刘暗中索。预愁取将下雷电，破箧深藏更牢钥。\n出门仰视天雨霜，良夜初沉云四幂。"
        },
        {
            "标题": "毕叔文借示郭峡州诗二轴志其所见",
            "作者": "赵蕃",
            "内容": "真行黄家元佑脚，隐帙奥篇穷秘阁。计其胸中所余地，数百犹能君辈著。中朝文物政须此，刺史郎官谩今昨。脑脂遮眼失乘黄，安得金篦令刮膜。"
        },
        {
            "标题": "呈曾侍郎逮",
            "作者": "赵蕃",
            "内容": "思人机作访茶山，竹密如云不敢删。未觉风流成岁远，政繇伯仲力追还。长公旧日曾一识，末路后来遭百艰。邂逅探囊得行记，赠公试遣略承颜。"
        },
        {
            "标题": "比因和首座诗有故欲撩公懒是真之句名其室日",
            "作者": "赵蕃",
            "内容": "少日经禅暇，犹余文字嬉。老来无复事，日用亦奚为。衲被忘宵度，团蒲失昼移。谓公真是懒，如我不其痴。"
        },
        {
            "标题": "比与成父别谓先行矣及再至溧阳则犹未也留数日与之同归用雪中怀家之韵",
            "作者": "赵蕃",
            "内容": "分携决意归先我，邂逅尚留翻挽渠。已是常饥思稚子，更逾三月欠家书。\n岁云莫矣嗟何及，归去来兮计莫如。壮志渡江思击楫，老怀寻壑愿巾车。"
        },
        {
            "标题": "比因和首座诗有故欲撩公懒是真之句名其室日",
            "作者": "赵蕃",
            "内容": "窗户洁仍间，峰峦列以攒。旧因行脚见，今得坐禅看。明晦阴晴变，青黄草木观。本来元不动，是可学心安。"
        },
        {
            "标题": "笔答",
            "作者": "赵蕃",
            "内容": "拔毛知不免，受缚叹何穷。屡沐虽蒙赐，披心每尽忠。愤然成臆对，老矣实头童。醉素今安在，归真托此公。"
        },
        {
            "标题": "毕叔文以双头白莲送程士和录唱酬诗以求次韵",
            "作者": "赵蕃",
            "内容": "是间何处有涟漪，况复双莲为出奇。要使惔焚成一洗，政须冰雪露多姿。折来不许从君玩，赋就空能唤我为。已见神人出姑射，定烦朝日避咸池。"
        },
        {
            "标题": "次韵晁大舅祖子应",
            "作者": "赵蕃",
            "内容": "离骚皎皎在湖湘，冀北茫茫失乘黄。徒手岂能探虎穴，敝车安得绕羊肠。外家文律况吾祖，有作岁时常一囊。天遣南来端有意，要须健笔写秋光。"
        },
        {
            "标题": "比见愚卿于庐陵出示杨谨仲诗卷中及其弟鲁卿",
            "作者": "赵蕃",
            "内容": "庐陵得交君弟兄，杨子诗中称鲁卿。问云携琴岳麓行，归期去日云秋清。今晨复见杨子面，为方卓卿近相见。玉隆阁皂两仙山，游以娱亲趁鲜健。我时闻之与杨子，啧啧叹息久不已。我方五斗困尘埃，渠亦栖迟一丘底。鲁卿卓卿真愈人，枉道儒冠解误身。异日名山倘行遍，卧图好学宗少文。"
        },
        {
            "标题": "毕叔文携坡帖及与季真给事倡酬诗卷见访于邢大声家相与观之明日次韵淳熙癸卯正月二十有一日也",
            "作者": "赵蕃",
            "内容": "精金美玉当难朽，白衣苍狗终何有。胡为径欲老东坡，应坐生时宿南斗。\n何时斯文日再中，共推元祐超群公。衮衣已易深衣古，醴酒宁思客酒浓。\n当年政化方随日，诏访贤良设科十。玉堂发策肆雄深，四海旁招无遁逸。\n缅惟贞观图凌烟，功臣剑佩空跄然。未如武德藏书府，至今名字星日悬。\n君之曾祖我高祖，想象闻风谓千古。书藏东里罔或存，集喜西台刊未睹。\n相逢已足慰悲凉，墨妙更许窥家藏。趣奇造异两邢子，置酒共亲灯烛光。"
        },
        {
            "标题": "邓师契县尉以沅陵韵作诗见贻次韵",
            "作者": "赵蕃",
            "内容": "叹息师门久不传，苇间几欲听延缘。多君有意工文字，老我空能历岁年。鹏鷃故知难一辨，夔蚿空复妄相怜。虽然亦可凄凉慰，只恐赓篇别是篇。"
        },
        {
            "标题": "本斋",
            "作者": "赵蕃",
            "内容": "王之母之弟，徐子父之友。徐学自赣翁，王则因病叟。游目乡闾中，孰若二士秀。为汝名本斋，乞言置汝右。如病资药石，如饥待粮糗。嗟余亦老矣，门户百年旧。躬耕贫无田，为圃圣所陋。家携一束书，勉汝期日懋。"
        },
        {
            "标题": "暇日过在伯辱对菊置酒已焉甚醉得四十字",
            "作者": "赵蕃",
            "内容": "雨后江犹涨，霜前菊正繁。波光摇槛楯，花气入楹轩。病不胜杯勺，情欣接话言。兀然成径醉，涕唾老仍烦。"
        },
        {
            "标题": "莫万安以甘雨应候用社日韵作诗见贻次韵",
            "作者": "赵蕃",
            "内容": "今君忧乐皆农务，信有雨来晴便晴。宁似倦游伤偪仄，不堪终日屡昏明。\n归舟净绿不可唾，旧舍小滩浑欲平。元是江湖竿钓伴，可须钓叟自为名。"
        },
        {
            "标题": "送彭孕先赴辰州教授",
            "作者": "赵蕃",
            "内容": "因行碧湘门，倏念黄草尾。曩辞戴安道，同者欧阳子。那知三年过，仅谓一日尔。惟辰虽陋邦，分教多名士。前瞻固高明，后至复奇伟。天将惠其俗，贤者不自鄙。流传几人说，邂逅一见喜。谈论未云终，别袂已复起。勿谓隔沅湘，因来致兰芷。"
        },
        {
            "标题": "叔文见过且携赵祖文归来图来为赋四十字",
            "作者": "赵蕃",
            "内容": "蝉噪天边柳，鸠鸣雨外桑。江东千里远，湖北比年荒。画展归来赋，辞吟老至将。终焉莫陶写，醉帽晚风长。"
        },
        {
            "标题": "溧阳邂逅胡安丰赴官送以二诗 其二",
            "作者": "赵蕃",
            "内容": "丈人笔力老波澜，平处犹能敌建安。暂为时清掌边钥，却来夜直上金銮。\n怅侬三径归来引，翻作五溪行路难。邂逅一欣还别去，雪泥连日未全乾。"
        },
        {
            "标题": "得邢广声书且索近诗走笔报之",
            "作者": "赵蕃",
            "内容": "春来日日雨兼风，朝暮昏昏抵梦中。村苍忽闻喧吠犬，远书何自落征鸿。殷勤每辱寒温问，邂逅几思言笑同。曲逆不侯繇计拙，相如游倦欠词工。"
        },
        {
            "标题": "泊舟叫岩入法林院访洪驹父留题",
            "作者": "赵蕃",
            "内容": "溪边遵微径，林下陟荒级。逢僧衣蓝缕，对面日曛黑。堂空若无人，岩浅仅容席。流传昔闻诗，求访今罔获。"
        },
        {
            "标题": "莫万安以甘雨应候用社日韵作诗见贻次韵",
            "作者": "赵蕃",
            "内容": "今君更乐皆农务，信有雨来晴便晴。宁似倦游伤逼仄，不堪终日屡昏明。归舟净绿不可唾，旧舍小滩浑欲平。元是江湖竿钓伴，可须钓叟自为名。"
        },
        {
            "标题": "避雨入总持寺谒澹台子羽墓",
            "作者": "赵蕃",
            "内容": "濒湖有幽寺，避雨适来过。吏役毋庸遽，幽寻所得多。雷祠真诡特，古墓绝微讹。鸟篆森奇画，龟趺载雅歌。"
        },
        {
            "标题": "辨漆",
            "作者": "赵蕃",
            "内容": "面上清如水，牵丝作钩钩。拨开鹰粪脚，打起有浮沤。"
        },
        {
            "标题": "明叔有语赠赣丞曾幼度次韵简明叔并寄幼度为明叔赋买江天诗",
            "作者": "赵蕃",
            "内容": "诗成要落天地间，太虚明月相往还。声名或觉四海隘，身乃憔悴穷闭关。\n诗中妙理超生死，何但不以彼易此。我来白下岂徒然，簿书凫鹜非吾事。\n陈君一见投纻衣，刺天翼并青冥垂。楚人不误玉在璞，山川终用骍之犁。\n曾侯愿识今已后，因君示我诗到手。不惟我辈独识真，异馔珍羞甘众口。\n几思插翅飞堕前，漫看璧月缺复圆。符移催来定不远，挐音不见闻担肩。\n世人千金买婵娟，我视弃去如浮烟。万言杯水世所捐，顾欲赖以无穷传。"
        },
        {
            "标题": "既别晦庵复成二诗呈之近欲同游善权不果临行",
            "作者": "赵蕃",
            "内容": "既返山前棹，还斟枕上杯。雪飞如唤住，雁叫苦催回。金濑半篙绿，石亭千树梅。竟孤陪李郭，亦愧匪邹枚。"
        },
        {
            "标题": "别曾运使",
            "作者": "赵蕃",
            "内容": "钟陵寂寞几何年，公自茶山又一传。万里未能攀老鹤，晚风那复听鸣蝉。\n乖离每觉如思古，流转何知复拜前。剩欲相从还索去，候门稚子望归鞯。"
        },
        {
            "标题": "别晦庵",
            "作者": "赵蕃",
            "内容": "身堕南州已觉赊，五溪从此更天涯。别肠何止成万转，霜鬓不堪今半加。颇念客留同此日，绝怜归梦每还家。公如踵赴仙都约，犹拟颉颃飞佩霞。"
        },
        {
            "标题": "山花有所谓绕茧漆者盖缲丝藉此以取头耳",
            "作者": "赵蕃",
            "内容": "树树山矾落，枝枝绕茧开。论香宁敢辈，取用实能皆。\n白屋珍姚魏，朱门贱草莱。勿嫌卑薄域，解产栋梁才。"
        },
        {
            "标题": "既别晦庵复成二诗呈之近欲同游善权不果临行",
            "作者": "赵蕃",
            "内容": "去始丰城剑，还终大仰禅。纵横几诗句，摹写百山川。竹使承流日，蓬山促召年。侬行亦何为，白首使如迁。"
        },
        {
            "标题": "别近呈明叔",
            "作者": "赵蕃",
            "内容": "靖节甘忤俗，子云空解嘲。纷纷多面友，了了独心交。四海叹浮梗，三年嗟系匏。语离无几日，梅蕊况江郊。"
        },
        {
            "标题": "山花有所谓绕茧漆者盖缲丝藉此以取头耳",
            "作者": "赵蕃",
            "内容": "树树山礬落，枝枝绕茧开。论香宁敢辈，取用实能皆。白屋珍姚魏，朱门贱草莱。勿嫌卑薄域，解产栋梁才。"
        },
        {
            "标题": "别范建康",
            "作者": "赵蕃",
            "内容": "早日学诗才得穷，人穷乃复愧诗工。如公久已独步外，顾我何堪猥诵中。岁晚人家方墐户，地长客子尚飘蓬。如闻深讲救荒政，忍使箪瓢独屡空。"
        },
        {
            "标题": "别韩尚书",
            "作者": "赵蕃",
            "内容": "南山之作险以壮，南溪之作閒以放。流风莫和况当家，南涧先生堪颉颃。吾州自昔寡所传，一自南渡居群贤。迩来寂寞谁嗣焉，先生筑屋南山边。先生事业本廊庙，履声夙已明光到，阖庐固非避寒暑，大厦万间均覆帱。我家为庶为清门，早因昭德容攀援。自期松柏岁寒后，不入桃李春风园。乡者屡见不一见，何但怀刺亦行卷。胡为于此不继来，衣食遑遑游苦倦。扁舟去矣江复湖，可能不一趋庭隅。吹嘘上天不敢望，赠言于此能无乎。"
        },
        {
            "标题": "别季承",
            "作者": "赵蕃",
            "内容": "兼旬眠食同，慷慨豁心胸。尚喜斯文在，未忧吾道穷。鹅湖余旧历，鹫岭子新逢。四海均同宇，休言两地中。"
        },
        {
            "标题": "别沈二弟",
            "作者": "赵蕃",
            "内容": "一别动五载，此生能几回。其间何不有，只是恐生哀。我病真衰矣，君才盍勉哉。要留还索去，风雨更漼漼。"
        },
        {
            "标题": "送陈择之从留尚书辟便呈鄂州刘别驾",
            "作者": "赵蕃",
            "内容": "闻道尚书镇益州，故知朝取杜参谋。孤舟南浦欣相遇，万里瞿唐送远游。尔后有怀惟罗道，几时因使觅蛮陬。经行访古应成赋，我所思兮黄鹤楼。"
        },
        {
            "标题": "别马庄甫",
            "作者": "赵蕃",
            "内容": "邂逅成深识，殷勤不作遥。鹅湖书后约，汭口骑能招。奔逸君诚俊，衰摧我不聊。嗜书甘寂寞，破敌看嫖姚。"
        },
        {
            "标题": "发衡州后怀使君刘先生",
            "作者": "赵蕃",
            "内容": "四年别师门，十日留函丈。所问与所知，安得回赐放。孰为驱之去，兹行定焉往。倦马苦陂陀，白鸥思渺莽。"
        },
        {
            "标题": "别齐之",
            "作者": "赵蕃",
            "内容": "新月净林木，微风动菰蒲。客子不能寐，拊身念艰虞。忽思骑鲸翁，已去不可呼。乐哉今夕境，忍令堕空虚。南都李文学，豪气老不除。将为章江行，值我彭蠡湖。一见如平生，健论真起予。座间诵新作，峥嵘突黄初。携酒夜过我，烹鸡仍脍鱼。快饮不记琖，耳热歌乌乌。乘坠俱大谬，醉倒不用扶。几梦即了我，此身无复余。胜践无古今，人事自作疎。东西南北人，何必怀此都。明朝两茫茫，危途各崎岖。语离有遗恨，更起捋君须。"
        },
        {
            "标题": "别杨谨仲",
            "作者": "赵蕃",
            "内容": "篱竹又离箨，沼荷还叠钱。我来成伫立，公为起高眠。清静子云宅，扶疎陶令篇。三年浑易尔，此别各苍然。"
        },
        {
            "标题": "简邢公昭丈",
            "作者": "赵蕃",
            "内容": "梅园想见绿增深，竹迳遥知筍出林。坐底未能成一出，只缘多病与多阴。"
        },
        {
            "标题": "又次韵宋茂叔送行五绝兼谢修叔",
            "作者": "赵蕃",
            "内容": "送我归舟水一篙，更携佳语赆吾曹。暮云真作江东去，不复沅湘诵楚骚。"
        },
        {
            "标题": "宜春道中赠邢公昭二首",
            "作者": "赵蕃",
            "内容": "清江台上读君诗，颇欲相从慰所思。何意昌山夜止宿，忽成风雨对床期。"
        },
        {
            "标题": "又次韵宋茂叔送行五绝兼谢修叔",
            "作者": "赵蕃",
            "内容": "前年过语漫匆匆，今喜追随数日同。诗里固知俱有味，酒边宁复重言功。"
        },
        {
            "标题": "别邢公昭丈",
            "作者": "赵蕃",
            "内容": "适远能忘别，冲行敢惮泥。野航初唤渡，茅屋正啼鸡。雨后妨梅步，风前对竹题。因公动高兴，忆我旧幽栖。"
        },
        {
            "标题": "别徐运使",
            "作者": "赵蕃",
            "内容": "风声富贵每多偏，造物于公独俾全。笑我效颦忘露丑，不知学步返难前。侏儒自合奉囊粟，卫尉何曾直一钱。我地有饥能任耻，熟闻高义薄云天。"
        },
        {
            "标题": "宜春道中赠邢公昭二首",
            "作者": "赵蕃",
            "内容": "问君家在离骚国，句里应含兰芷香。邂逅宜春须小住，要期倾倒锦为囊。"
        },
        {
            "标题": "别赵叔",
            "作者": "赵蕃",
            "内容": "汉廷无出右，天下举归心。岁晚雪霜干，春余桃李阴。班崇贰卿贵，掾落五溪深。勿谓无回雁，邮传可嗣音。"
        },
        {
            "标题": "寄答潘文叔并属恭叔五首",
            "作者": "赵蕃",
            "内容": "斯文吕与张，用世故落落。年来踵蒿原，天意亦已虐。君尝登其门，如户发管籥。何当传相授，此道得深酌。"
        },
        {
            "标题": "桃源道中用邢子中丈旧韵",
            "作者": "赵蕃",
            "内容": "山川曾是避秦余，何得真成画不如。想象曾闻昔所赋，经行为记我今初。欲知赋役无逃遁，看取耕桑映密疏。雨笠烟蓑春正好，盍抛手板便从渠。"
        },
        {
            "标题": "雪中寄怀公昭丈",
            "作者": "赵蕃",
            "内容": "问讯先生江上村，雪中高兴与谁论。乍明不厌鸡啼昼，忽散应憎鹊踏翻。闻道为梅新作圃，更期因竹别开门。老来孰愈幽居趣，愧我飘流不自存。"
        },
        {
            "标题": "又次韵宋茂叔送行五绝兼谢修叔 其三",
            "作者": "赵蕃",
            "内容": "太息平原生事疏，老来亦欲事犁锄。傥然识得箪瓢乐，祇见何妨有不如。"
        },
        {
            "标题": "别约之舅",
            "作者": "赵蕃",
            "内容": "叹息无钱归买山，驾言渺渺不知还。为家百亩未为秦，何事一生长苦悭。我漫参军作蛮语，公能诗赋动江关。固穷似舅诗难敌，不待床分上下间。"
        },
        {
            "标题": "别赵信州",
            "作者": "赵蕃",
            "内容": "拍拍桃花水，轻轻莲叶舟。生憎冲野马，失喜见沙鸥。漫浪端如此，饥寒信有不。未探怀玉蕴，且访九华幽。"
        },
        {
            "标题": "赠砚",
            "作者": "赵蕃",
            "内容": "一种端溪石，下岩滋别源。千金腾有翼，尺璧走非跟。自顾婆娑质，适堪椎钝根。终焉老茅屋，已矣献金门。"
        },
        {
            "标题": "别赵常德",
            "作者": "赵蕃",
            "内容": "旧诗零落似前生，岂意公能识姓名。青眼何堪辱如故，白头自觉已无成。普天无复归耕处，薄禄谩为糊口营。今日违离定何往，壶头路险更秦城。"
        },
        {
            "标题": "别宗父",
            "作者": "赵蕃",
            "内容": "许日问何滞，今晨真遂行。人生苦飘泊，岁事复峥嵘。鹤发欠亡恙，燕雏怜未成。临分再三语，不为别离情。"
        },
        {
            "标题": "寄答潘文叔并属恭叔五首",
            "作者": "赵蕃",
            "内容": "君家舍人公，世谓王杨作。谁知所传授，白首终林壑。至今有源流，泾渭分清浊。岂比世上儿，风姿矜濯濯。"
        },
        {
            "标题": "又次韵宋茂叔送行五绝兼谢修叔 其二",
            "作者": "赵蕃",
            "内容": "平日长嗟取友难，年来颇得见班班。顾怜蹇步终无及，天马逍遥十二闲。"
        },
        {
            "标题": "寄答潘文叔并属恭叔五首",
            "作者": "赵蕃",
            "内容": "平生蒋诩径，家傍扬云宅。木老夏敷阴，泉疏春动脉。索居每怀弟，斗食身久客。况乃蒲柳姿，茂悦非松柏。"
        },
        {
            "标题": "又次韵宋茂叔送行五绝兼谢修叔",
            "作者": "赵蕃",
            "内容": "山到穷时一径开，数松几竹与萦回。我归酿黍仍锄菜，准拟篮舆窈窕来。"
        },
        {
            "标题": "十九日雨中",
            "作者": "赵蕃",
            "内容": "帆来鸟去苏州句，落木长江老杜诗。得意写图那办此，惊人吐句或能之。\n长年役役愁肝肾，老态骎骎入鬓髭。寄谢樵夫与渔子，可怜日用不能知。"
        },
        {
            "标题": "观邢园梅偶成长句录呈上饶故人段元衡钧",
            "作者": "赵蕃",
            "内容": "今年未省赋梅诗，疾病侵陵道路疲。两日喜逢新霁后，数株还见欲开时。色香于汝宁能尽，心迹如余只自知。不是新来苦耽酒，舍渠何以尉支离。"
        },
        {
            "标题": "六月二十二日病中得雨顿觉沈疴去体欣然起饮",
            "作者": "赵蕃",
            "内容": "涉秋得雨便生凉，起我萧然病在床。径自典衣谋一醉，要令清梦略还乡。"
        },
        {
            "标题": "秉文以田事入村归而寄之二首",
            "作者": "赵蕃",
            "内容": "村村获稻急，得得跨驴行。别野片时役，好诗无数成。羸躯难并出，病眼待渠明。落日斜犹挂，凉风晚更生。"
        },
        {
            "标题": "晚秋郊居八首 其三",
            "作者": "赵蕃",
            "内容": "病橘萧萧祇古枝，二三酸子间虫丝。人言社酒堪医此，太息于今已后时。"
        },
        {
            "标题": "秉文以田事入村归而寄之二首 其一",
            "作者": "赵蕃",
            "内容": "村村穫稻急，得得跨驴行。别野片时役，好诗无数成。\n羸躯难并出，病眼待渠明。落日斜犹挂，凉风晚更生。"
        },
        {
            "标题": "秉文以田事入村归而寄之二首 其二",
            "作者": "赵蕃",
            "内容": "屡雨不濡土，凉风兹已秋。不知今岁事，定获几分收。\n日籴每怀虑，岁馀当逭忧。题诗才纸尾，又起望云头。"
        },
        {
            "标题": "秉文同成父问屋普圆过予而归",
            "作者": "赵蕃",
            "内容": "朝响疏疏不晻光，暮檐浏浏亦无长。胡然可救焦枯厄，政尔能成湔祓方。堆案文书小盘礴，并溪草树一徜徉。君方问隐我思去，异日相望何有乡。"
        },
        {
            "标题": "舟中病思三首",
            "作者": "赵蕃",
            "内容": "已见横山塔，兰溪路不多。青铜吾欠此，竹叶奈渠何。贫病成驱役，幽忧复放歌。平生钓台下，老矣负渔蓑。"
        },
        {
            "标题": "舟中病思三首",
            "作者": "赵蕃",
            "内容": "桑叶绿已病，枫林黄亦危。行舟得秋日，满路入新诗。照水惊非昔，临风病不支。乾坤一惠施，吾事独多奇。"
        },
        {
            "标题": "病中即事十五首",
            "作者": "赵蕃",
            "内容": "半百还过半，平安殊未平。饥寒兼抱病，造物此何情。讵敢怀尤怨，那能问否亨。独怜无以养，深愧下帘生。"
        },
        {
            "标题": "病中即事十五首",
            "作者": "赵蕃",
            "内容": "雨合湍流息，风高松韵寒。中宵空耿耿，长夜苦漫漫。梦去无多地，愁来匪一端。明朝对清镜，政恐觉凋残。"
        },
        {
            "标题": "次韵元衡病酒伏枕",
            "作者": "赵蕃",
            "内容": "阴从元日到人日，四体不佳真若病。每烦从事与料理，百战不能图一胜。几思屏去不复亲，茗碗薰炉事閒静。鸣鸠聒聒殊未已，门外雨狂风亦横。此时但觉浊醪贤，少日漫知黄卷圣。"
        },
        {
            "标题": "病中寄呈王信州老谢丈",
            "作者": "赵蕃",
            "内容": "韩诗不可犯，颜字不可凟。旧言驱瘧疠，其效甚符籙。追慕记初学，讽诵怀三复。如何且逾月，此物犹肆毒。得非缘法异，无乃灾釁酷。推移自前后，进退亦淹速。岂惟搜脂髓，直觉憎面目。医方戒山果，牙颊怕脔肉。味嫌东野荠，馁厌平原粥。莫知所生理，真恐遂鬼录。属时秋已季，更值雨相续。卧闻扫空阶，起步惊陨木。蛩号故亡赖，蚊豹成暗逐。未资卒岁计，颇病严霜促。幸遭贤使君，立政匪今俗。教微下黄堂，惠已周白屋。论情素有托，谒见惭未卜。讵应四壁立，久作穷途哭。谢公方在郡，荐士宜首牍。畴能借齿牙，价可重金玉。自怜非道谋，触事先颜恧。病倦不成书，书成况难读。"
        },
        {
            "标题": "九日病中无酒无菊寄王信州老谢丈",
            "作者": "赵蕃",
            "内容": "有身那识禁酒国，何乃飘零堕其域。儿曹强欲觅市酤，颇畏饮灰仍饮湿。重令寻菊菊未芳，飞蓬野蔓交加长。是知此物贵晚节，无意无俗充杯觞。生平浪说爱重九，今年无菊还无酒。要携藜杖作登临，病不如人空竚首。使君闻说同王弘，半道邀公绝送迎。要见一时宾与主，舆篮侍坐俱门生。"
        },
        {
            "标题": "病中即事十五首",
            "作者": "赵蕃",
            "内容": "端居念朋友，多病懒书题。怀旧频搔首，看云独杖藜。鱼沉秋水阔，鸿远暮天低。直恐乖离久，相逢老少迷。"
        },
        {
            "标题": "趣章永丰祈雨",
            "作者": "赵蕃",
            "内容": "高田卷苍埃，下田积荒穞。频闻父老叹，似诉车戽苦。吾乡地犹薄，有类家素窭。旱繇十日晴，潦自三尺雨。吏斯靡常祷，神得夸屡许。近虽略丰稔，曾不厚仓庾。桑麻籍铢两，门户强撑拄。往时属初夏，插秧未终亩。甘膏偶愆候，人意已深阻。沛然天为赐，翕尔农遂举。沉忧释阽危，乐事觊安堵。迨今几何日，所历无废土。岂惟劳手足，殆欲病腰膂。早禾穗且实，晚稻花半吐。更宽经旬虞，当作有岁取。奈何又觖望，嗟尔复奚补。云师匪云怠，风伯敢固拒。烹鹅竟何术，象龙恐非古。精诚苟潜运，响应犹或俯。谁能任此责，再拜谢明府。"
        },
        {
            "标题": "舟中病思三首 其三",
            "作者": "赵蕃",
            "内容": "日脚阴晴屡，船身坐卧俱。溪山无入望，羁旅孰为娱。\n路识长安近，名非短策图。无迷蔡谟蟹，且觅季鹰鲈。"
        },
        {
            "标题": "病中即事十五首",
            "作者": "赵蕃",
            "内容": "炎凉自时态，何乃战胸中。谴句追韩子，辟碑摹鲁公。闻尘非为蚁，是境不因工。要使神明复，毋辞瞑眩攻。"
        },
        {
            "标题": "病中即事十五首",
            "作者": "赵蕃",
            "内容": "莽莽前山隔，冥冥独树遮。断行迷白鹭，垂翅湿归鸦。暝色看仍合，羁愁望愈赊。不应缘一病，全失醉生涯。"
        },
        {
            "标题": "病中即事十五首",
            "作者": "赵蕃",
            "内容": "暮与牛羊夕，朝随鸦鹊兴。山林真可乐，轩冕梦何曾。供给欠升斗，往还无友朋。粗成酬二事，老此讵难能。"
        },
        {
            "标题": "病中即事十五首",
            "作者": "赵蕃",
            "内容": "晚食以当肉，人言蠋巧贫。茹蔬何不可，设说未为真。既屏猪肝累，何须鲑菜珍。夜煨牛粪芋，朝罨破铛尘。"
        },
        {
            "标题": "病中即事十五首",
            "作者": "赵蕃",
            "内容": "精庐名负郭，古路别通村。落叶多新积，苍苔半宿根。杖藜溪见影，步屐雨流痕。更羡儿童辈，骑牛不驾辕。"
        },
        {
            "标题": "溧阳别成父弟兼寄远父秉文",
            "作者": "赵蕃",
            "内容": "策蹇同来秋始高，肃霜于此背征袍。别离摇落谁入句，险阻艰难卒岁劳。好在梅花千雪树，因思我友两文豪。莫道凶年政艰食，径须一醉办糜醪。"
        },
        {
            "标题": "病中即事十五首",
            "作者": "赵蕃",
            "内容": "雨湿云衣敛，风沉月镜昏。谁家宵急杵，何处苦啼猿。睡思浑无思，吟魂欲断魂。钟声才近寺，鸡叫已遥村。"
        },
        {
            "标题": "病中即事十五首",
            "作者": "赵蕃",
            "内容": "懒命鸡栖驾，分安龙具寒。枕肱朝日美，拥鼻北风酸。伪异公孙被，甘同陋巷箪。啼号从强聒，忧乐听旁观。"
        },
        {
            "标题": "病中即事",
            "作者": "赵蕃",
            "内容": "病态与时关，炎凉仅覆翻。秋风已吹鬓，沴气尚留根。比屋均如此，吾生敢自论。苦嗟诗总废，斗水汲深浑。"
        },
        {
            "标题": "病中即事十五首 其二",
            "作者": "赵蕃",
            "内容": "汀袍犹拥绿，林幄尚遮青。霖雨秋冬接，商飙早晚经。\n枯荄明野烧，槁叶暗深坰。荣谢何终极，衰迟孰所令。"
        },
        {
            "标题": "重九才四日尔风雨如此病卧殊亡聊小儿辈取酒饮予且索作诗强和渊明九日閒居一首",
            "作者": "赵蕃",
            "内容": "久不观陶诗，彷佛如前生。忽此迫重九，意是渠所名。\n我方卧病中，斋居忘昏明。不知檐雨落，但觉奔涛声。\n两儿绝可怜，弱者才五龄。深悯乃翁惫，取酒前为倾。\n岁月已如许，我衰难复荣。但愿此可安，闾里无异情。\n何必议徙居，终焉计将成。"
        },
        {
            "标题": "病中即事十五首 其十五",
            "作者": "赵蕃",
            "内容": "风雨虽如晦，鸡鸣不废晨。窗明惊次第，吾卧特逡巡。\n泣豆因煮豆，柏人何迫人。为家疑宿业，旧学似前身。"
        },
        {
            "标题": "病中即事十五首 其四",
            "作者": "赵蕃",
            "内容": "宵晴朝复雨，夜雨晓还晴。未识冬天尔，浑疑春令行。\n人人忧疟疠，物物败生成。襘法繇来古，官居孰用情。"
        },
        {
            "标题": "十九日招老谢丈",
            "作者": "赵蕃",
            "内容": "再失重阳集，才能一笑期。儿童闯车马，鸟雀避茅茨。雨后橙初熟，霜前菊未衰。招邀幸临顾，倾饮莫相疑。"
        },
        {
            "标题": "病中即事十五首 其九",
            "作者": "赵蕃",
            "内容": "丛菊虽云薄，秋花独此芳。祇愁霜后槁，宁虑雨前荒。\n蝶冷飞无迹，恐哀咽更长。嗟予自失所，对汝益增伤。"
        },
        {
            "标题": "病中即事十五首 其八",
            "作者": "赵蕃",
            "内容": "蒲柳望秋衰，风霜况此时。人今非少壮，病祇益清羸。\n几诵立名语，频哦看镜诗。浮生那足恃，迅景不容追。"
        },
        {
            "标题": "伯威和章记祥符定交云尔蕃之次韵曾未及此再",
            "作者": "赵蕃",
            "内容": "前贤嗟不及，夫子盖其流。海内闻诗熟，言间惬意投。午暄同静庑，暮雪阻高楼。别似崇晨耳，一年今半休。不作山王咏，故闻嵇阮流。龙渊失珍袭，猿木悔穷投。子句成江阁，余怀限戍楼。碧云嗟暮合，黄发诵归休。"
        },
        {
            "标题": "题徐氏滋德堂用老谢丈韵",
            "作者": "赵蕃",
            "内容": "一时人物韩与苏，题榜制名夫岂疏。保家匪乏千金产，教子必以万卷书。江河源从滥觞起，拱把可取合抱余。方今天子陋汉武，会见待诏仍公车。"
        },
        {
            "标题": "病中即事十五首 其十三",
            "作者": "赵蕃",
            "内容": "雨合湍流急，风高松韵寒。中宵空耿耿，长夜苦漫漫。\n梦去无多地，愁来匪一端。明朝对清镜，政恐觉凋残。"
        },
        {
            "标题": "伯玉夜过因谈西湖石笋峰旧游用初三日韵",
            "作者": "赵蕃",
            "内容": "相识欣佳士，常谈厌老生。湖山游息处，风月笑言情。\n岂但沈疴愈，能令老眼明。无嫌数呼唤，政尔一殷兄。"
        },
        {
            "标题": "十八夜宿秀城外",
            "作者": "赵蕃",
            "内容": "月子弯弯四面歌，扁舟今夜泊嘉禾。颇欲歌呼起相和，一声轧轧又前波。"
        },
        {
            "标题": "伯玉夜过因谈西湖石筍峰旧游用初三日韵",
            "作者": "赵蕃",
            "内容": "相识欣佳士，常谈厌老生。湖山游息处，风月笑言情。岂但沈疴愈，能令老眼明。无嫌数呼唤，政尔一殷兄。"
        },
        {
            "标题": "九日有感",
            "作者": "赵蕃",
            "内容": "寥落渊明后，凄凉九日期。寻花漫青蕊，对酒只空卮。林密栖鸦早，江寒泊雁迟。楼高无那倚，弦绝有谁知。"
        },
        {
            "标题": "泊舟西村见居民云数里间有梅访之殊未花",
            "作者": "赵蕃",
            "内容": "漠漠烟村四五家，水清霜落路平沙。我来欲问梅消息，地冷年年未放花。"
        },
        {
            "标题": "从王彦博觅洞庭柑三首 其一",
            "作者": "赵蕃",
            "内容": "扁舟几泊洞庭霜，曾见连林橘柚黄。祇道陋邦无此物，那知种树有诸王。"
        },
        {
            "标题": "初见梅怀玉山友弟",
            "作者": "赵蕃",
            "内容": "江路野梅初折来，班班已有数花开。细看浑觉风神在，且老空惊鬓发摧。我所思兮千万里，知其趣尔五三杯。半年未有音书至，未过衡阳雁已回。"
        },
        {
            "标题": "泊舟桃花台入妙香院",
            "作者": "赵蕃",
            "内容": "携家本避长城戍，孙子相仍住桃坞。虽云秦暴赋可逃，后乃开通晋南渡。\n当时未有神仙传，创自渊明诗五言。祇今图画遍四海，楼台树木空苍然。\n玄都亦说桃千树，梦得飘零因怨句。未应只属羽人家，亦有因兹悟初祖。\n我州那得桃花台，台下清溪转石哀。仙耶释耶不可见，每一过之空系缆。"
        },
        {
            "标题": "博山道中",
            "作者": "赵蕃",
            "内容": "春阴春晴往复佳，园花落去逢山花。城中小驻欲十日，坐觉老眼孤芳华。中团寺前惯休歇，故向博山寻曲折。眼中奇处要使传，倚赖笔端真有舌。"
        },
        {
            "标题": "次韵和仲留别之什",
            "作者": "赵蕃",
            "内容": "政怯离忧致感伤，要烦杯酒洗苍茫。湖山已负二楼胜，风雨还并一笑妨。邂逅苦为轻此别，漂流重见定何方。人归帝所门非邃，江出岷山前苦长。"
        },
        {
            "标题": "步溪头",
            "作者": "赵蕃",
            "内容": "草软沙平路不泥，岸巾扶策步循堤。江南春事信能早，正月已闻林鸟啼。"
        },
        {
            "标题": "重阳甫近菊殊未花而木犀再开遂成一绝",
            "作者": "赵蕃",
            "内容": "今年为况添萧瑟，无菊能酬九日杯。天意似怜愁欲绝，故令岩桂为重开。"
        },
        {
            "标题": "步北园示沈四弟",
            "作者": "赵蕃",
            "内容": "得趣堂到蓬荟深，主人何惜费千金。我行旬用当重到，要见梅花出树林。"
        },
        {
            "标题": "步溪头 其二",
            "作者": "赵蕃",
            "内容": "浴凫拍拍已春声，相趁双飞属玉明。更待前山一犁足，断槎号濑总波平。"
        },
        {
            "标题": "步溪头",
            "作者": "赵蕃",
            "内容": "溪头弱柳已丝垂，那得江南尚好枝。从此春风日亡赖，与须排写付新诗。"
        },
        {
            "标题": "有怀故居梅花",
            "作者": "赵蕃",
            "内容": "梅花照耀山下村，旧居不返伤我魂。破苔履迹谁复扫，定要风雨参成昏。只今环堵聊自存，亦有独树背竹园。骤看疑是云母薄，细睇乃识玉体温。裴回竟使不忍去，步绕直欲穷晡暾。是中有句郁莫吐，如禅未悟参多门。须臾月上花且落，四顾无人相与言。经年取酒藉地饮，饮醉更觉山林尊。"
        },
        {
            "标题": "题渊明采菊图子璿所作",
            "作者": "赵蕃",
            "内容": "云出无心还自归，乱峰明处日西微。白衣不至东篱寂，满把菊花风动衣。"
        },
        {
            "标题": "题蒋伯玉作白玉山创亭于廨舍之后榜日望云思",
            "作者": "赵蕃",
            "内容": "蒋侯家荆溪，胸次饱空阔。一官寄楚尾，常病登眺窄。有酒无地把，况助诗句活。规模作危亭，更为思亲设。安车几时来，历鉴吴与越。俸廪虽云薄，采菽水可啜。我实通家子，此意敢自别。愿同竹马儿，就彼上寿列。岂惟一门事，犷俗坐可革。长使是邦人，指亭记所茇。"
        },
        {
            "标题": "季承作诗敏捷而工因成长句",
            "作者": "赵蕃",
            "内容": "我诗纵疾无多工，君诗严甚仍匆匆。君酬我唱辄愧我，野鹜欲睨天边鸿。平生交游不乏此，快笔相追属吾子。莫愁风雨留滞人，不尔归装孰慰贫。"
        },
        {
            "标题": "舣舟杨口叩居人以何时缚屋于此何时复去云我乃雁泊人户冬来春乃去",
            "作者": "赵蕃",
            "内容": "户户鱼蛮子，年年雁泊人。生资持网罟，迁徙逐冬春。\n岸俗从渠变，乡邻自我亲。殊胜倦游者，渺渺愧风尘。"
        },
        {
            "标题": "观王文之所藏荆公帖",
            "作者": "赵蕃",
            "内容": "余行江左路，曾涉蒋山椒。野逸思乘蹇，仪型想冠貂。帖窥藏五世，诗续咏前朝。永日欣无斁，巾欹膝屡摇。"
        },
        {
            "标题": "挽曾仲躬侍郎三首 其二",
            "作者": "赵蕃",
            "内容": "政报朱轓起，旋惊丹旐归。死生何忽忽，闻见悉依依。\n献纳名元在，吟哦事已非。清风端可继，黄发独成违。"
        },
        {
            "标题": "曾郢州携和诗见过次韵谢之",
            "作者": "赵蕃",
            "内容": "家世风流翰墨林，政和佛祖务传心。浮辞肯作齐梁体，古调直谐韶濩音。入社敢期陪唱属，赠言从此得参寻。惠然更辱高轩过，不问春溪绿涨深。"
        },
        {
            "标题": "曾耆英自太和携所录谢民师观妙诗文副以长句",
            "作者": "赵蕃",
            "内容": "别时落落问山风，见日清霜鸣哑钟。二谢有诗皆可诵，七言兼与见传宗。举幡故异司隶救，右袒徒闻吕氏从。君独凄凉能过我，逢迎敢作谬为恭。"
        },
        {
            "标题": "曾耆英见过题赠六言四首",
            "作者": "赵蕃",
            "内容": "庭空不张爵萝，林静可窥鸟窠。髯曾暇能过我，诵诗口若悬河。"
        },
        {
            "标题": "曾耆英见过题赠六言四首",
            "作者": "赵蕃",
            "内容": "我敬大门名节，绝叹乃孙贱贫。故知风气犹在，不肯叩户随尘。"
        },
        {
            "标题": "挽曾仲躬侍郎三首 其三",
            "作者": "赵蕃",
            "内容": "好在茶青竹，青青十百竿。风烟饱持护，鸟雀静嘲欢。\n父子当年趣，声名后代看。兴怀非一事，愁绝更思韩。"
        },
        {
            "标题": "挽曾仲躬侍郎三首 其一",
            "作者": "赵蕃",
            "内容": "昔者嘉禾郡，曾容谒长公。已焉地官宅，还获见今翁。\n识面虽先后，陈诗匪异同。如何一再恸，祇向十年中。"
        },
        {
            "标题": "曾裘父寄二绝并呈审知一再次韵前以寄曾后寄",
            "作者": "赵蕃",
            "内容": "安否别来端若何，尺书可是雁无过。南丰惠我新诗什，亦复怀君旧琢磨。"
        },
        {
            "标题": "曾秀才送茶",
            "作者": "赵蕃",
            "内容": "正尔耽诗不耐閒，镜中频觉瘦栾栾。曾郎惠我尽清供，椀把春风香并兰。"
        },
        {
            "标题": "郊居书事",
            "作者": "赵蕃",
            "内容": "物意因人喜，人情与物和。家家缲茧火，处处插秧歌。麦熟黄疑委，桑余路尚多。我居虽逼仄，度日亦婆娑。"
        },
        {
            "标题": "曾裘父寄二绝并呈审知一再次韵前以寄曾后寄审知四首 其二",
            "作者": "赵蕃",
            "内容": "纷纷竞说杜陵翁，此老真能数百容。我亦几同叶公好，骇然今日见真龙。"
        },
        {
            "标题": "曾季明经过相见闻寿冈先生挂冠之报且承动静",
            "作者": "赵蕃",
            "内容": "夫子文章何所如，高处直命骚为奴。世人共诵词人赋，不道雕虫羞壮夫。儿时闻公芗林社，既见则喜已白须。公亦与我自言志，笑谓此客向来无。昨传得官隶王都，且复将试齐相壶。岐江严湍浪饶舌，爱公愿公吾道扶。今知谢事归悬车，食可无肉寒须襦。再三问公近起居，复道今腴非昔癯。君今好去相与娱，马牛宁得加我呼。绝代幽居在空谷，市门三五方当垆。"
        },
        {
            "标题": "曾裘父寄二绝并呈审知一再次韵前以寄曾后寄",
            "作者": "赵蕃",
            "内容": "南丰鬓发已如翁，子盖他时冰雪容。长少结交端有道，我凡何处滥登龙。"
        },
        {
            "标题": "曾相士约过意钓答以绝句",
            "作者": "赵蕃",
            "内容": "为竹作亭还斫竹，取诗名榜更题诗。归来十日未一往，聊待萧然雨后时。"
        },
        {
            "标题": "曾裘父寄二绝并呈审知一再次韵前以寄曾后寄",
            "作者": "赵蕃",
            "内容": "向来共和有羊何，今见公才十倍过。可念此身如垢镜，要须著手为揩磨。"
        },
        {
            "标题": "曾耆英见过题赠六言四首",
            "作者": "赵蕃",
            "内容": "衣敝不羞狐貉，气华正在诗书。穷通故是有命，天也岂人力欤。"
        },
        {
            "标题": "挽曾仲躬侍郎三首",
            "作者": "赵蕃",
            "内容": "政孤朱轓起，旋惊丹旐归。死生何忽忽，闻见悉依依。献纳名元在，吟哦事已非。清风端可继，黄发独成违。"
        },
        {
            "标题": "曾耆英自太和携所录谢民师观妙诗文副以长句见惠次韵酬答",
            "作者": "赵蕃",
            "内容": "别时黄落问山风，见日清霜鸣哑钟。二谢有诗皆可诵，七言兼与见传宗。\n举幡故异司隶救，右袒徒闻吕氏从。君独凄凉能过我，逢迎敢作谬为恭。"
        },
        {
            "标题": "曾耆英录先提举著述及屠龙禾谱与先世志文见",
            "作者": "赵蕃",
            "内容": "试用初如江发源，斯人欠使百其年。有孙解保书如束，过我不嫌寒乏毡。郡守旧闻曾奏疏，乡人今日有经筵。纵云录后有前例，循吏艺文应并编。"
        },
        {
            "标题": "题曾幼度诗集后二首 其二",
            "作者": "赵蕃",
            "内容": "客路东西曾数州，诗成宁免暗中投。我今办取逢人说，倾盖悬知胜白头。"
        },
        {
            "标题": "题曾幼度诗集后二首",
            "作者": "赵蕃",
            "内容": "江南山水尽宜诗，几欲经营竟不奇。不料此编能到手，意曾关处辄能知。"
        },
        {
            "标题": "田家行二首 其一",
            "作者": "赵蕃",
            "内容": "雨声飒飒断复来，间作隐隐兼出雷。田家作苦乐不哀，拔秧插田政时哉。\n谁知有客洞庭上，船破篷疏蔽无障。何如雨笠与烟蓑，相逐田伴歌田歌。"
        },
        {
            "标题": "和陶渊明己酉岁九日诗一首",
            "作者": "赵蕃",
            "内容": "山中无历日，不知冬已交。起行视林园，草木如半凋。黄花独何为，亭亭有余高。俯不愧转蓬，仰何羡凌霄。当其杂众芳，开落真谩劳。岂若稍退步，坐阅枯与焦。建中方死苏，元嘉乃终陶。二老盖岿然，所历匪一朝。"
        },
        {
            "标题": "常州先生以太守入对五首 其二",
            "作者": "赵蕃",
            "内容": "争观苏翰林，未识李北海。独能亲话言，异彼想风采。\n徬徨计拍马，留滞搴兰茝。匹马候南还，轻舟即东汇。"
        },
        {
            "标题": "为施衢州作超览堂诗三首 其三",
            "作者": "赵蕃",
            "内容": "我评信安士，无若捧檄孙。政如卖卜严，势屈蜀郡尊。\n堂成为公记，宾主不在言。更有梦得句，真成压玙璠。"
        },
        {
            "标题": "常州先生以太守入对五首 其五",
            "作者": "赵蕃",
            "内容": "姑苏访虎丘，西庵作清游。能谈著书人，老僧非黑头。\n义兴望荆溪，景坡亦前脩。不能乘桴者，沧波没白鸥。"
        },
        {
            "标题": "常州先生以太守入对五首",
            "作者": "赵蕃",
            "内容": "争观苏翰林，未识李北海。独能亲话言，异彼想风采。彷徨计拍马，留滞搴兰茝。匹马候南还，轻舟即东汇。"
        },
        {
            "标题": "常州先生以太守入对五首 其四",
            "作者": "赵蕃",
            "内容": "青毡非旧物，乔木岂故国。家传墨庄书，人嗣文靖德。\n欲知治兴衰，是系道滋熄。愚独愧衣冠，身宜亲稼穑。"
        },
        {
            "标题": "为施衢州作超览堂诗三首",
            "作者": "赵蕃",
            "内容": "为州古云乐，今盖异昔时。看公振规模，于古端似之。乃知用有余，如体运四肢。苟能尽此道，天下何难治。"
        },
        {
            "标题": "常山道中",
            "作者": "赵蕃",
            "内容": "烟雨蒙蒙鸡犬声，道长人寂掩柴荆。漫山桃李浑无数，归近何妨细作程。"
        },
        {
            "标题": "常州先生以太守入对五首",
            "作者": "赵蕃",
            "内容": "一州固菲轻，四海岂不重。与其事扶疎，孰若深培壅。骥不取德称，马多求驾泛。伟哉底柱功，障彼百川汹。"
        },
        {
            "标题": "常山道中二首",
            "作者": "赵蕃",
            "内容": "晨征阴雾合，晚泊霁光新。闻鼓初非社，逢耕政及春。嗟余寄径客，羡尔受廛人。有债成诗瘦，无钱罢饮醇。"
        },
        {
            "标题": "常山道中二首",
            "作者": "赵蕃",
            "内容": "发轫茅檐雨，营炊野店烟。春晴不难解，客恨自多牵。麦浪摇成涌，梅飞去若仙。画中端有句，诗里亦安禅。"
        },
        {
            "标题": "常山道中",
            "作者": "赵蕃",
            "内容": "桃李成阴麦有花，筍舆咿哑我还家。谬薛莫望临邛令，雨后东陵宜种瓜。"
        },
        {
            "标题": "常州先生以太守入对五首 其一",
            "作者": "赵蕃",
            "内容": "皇皇几甸符，郁郁容台礼。固殊彼奏召，有待今沃启。\n上能格君心，次可裨国体。俗吏急簿书，细务纷盐米。"
        },
        {
            "标题": "为施衢州作超览堂诗三首 其一",
            "作者": "赵蕃",
            "内容": "浙西水平远，浙东山偃蹇。使君是中人，胸次极收卷。\n伫舟固佳处，超览更胜践。智匠一何深，天藏一何浅。"
        },
        {
            "标题": "为施衢州作超览堂诗三首 其二",
            "作者": "赵蕃",
            "内容": "为州古云乐，今盖异昔时。看公振规模，于古端似之。\n乃知用有馀，如体运四肢。苟能尽此道，天下何难治。"
        },
        {
            "标题": "常州先生以太守入对五首 其三",
            "作者": "赵蕃",
            "内容": "一州固匪轻，四海岂不重。与其事扶疏，孰若深培壅。\n骥不取德称，马多求驾泛。伟哉底柱功，障彼百川汹。"
        },
        {
            "标题": "常州先生以太守入对五首",
            "作者": "赵蕃",
            "内容": "青毡非旧物，乔木岂故国。家传墨庄书，入嗣文靖德。欲知治兴衰，是系道滋熄。愚独愧衣冠，身宜亲稼穑。"
        },
        {
            "标题": "常山道中 其二",
            "作者": "赵蕃",
            "内容": "烟雨濛濛鸡犬声，道长人寂掩柴荆。漫山桃李浑无数，归近何妨细作程。"
        },
        {
            "标题": "常山道中 其一",
            "作者": "赵蕃",
            "内容": "桃李成阴麦有花，笋舆咿哑我还家。谬恭莫望临邛令，雨后东陵宜种瓜。"
        },
        {
            "标题": "重阳近矣风雨骤至诵邠老满城风雨近重阳之句辄为一章书呈教授沅陵",
            "作者": "赵蕃",
            "内容": "好诗不在多，自足传不朽。池塘生春草，馀句世无取。\n诗家黄州潘，苏黄逮师友。六义极渊源，一贯相授受。\n秋风有奇思，箪瓢忘巷陋。奈何催租人，败之不使就。\n我谓此七字，已敌三千首。政使无败者，意尽终难又。\n纵令葺成章，未免加饤饾。衣锦欲尚絅，何尝炫文绣。\n一洗凡马空，浪说充天厩。重阳晴则已，雨必风在口。\n今兹季月来，阴雨变时候。愔愔爵罗门，寂寂鸟噪牖。\n黄花冷未芳，黄叶扫复有。颇将写吾怀，渠在那出手。\n并想东篱人，瞻前忽焉后。"
        },
        {
            "标题": "琛卿论诗用前韵示之",
            "作者": "赵蕃",
            "内容": "活法端知自结融，可须琢刻见玲珑。涪翁不作东莱死，安得斯文日再中。"
        },
        {
            "标题": "辰阳待岳祠之命舟发武陵回寄从游诸公",
            "作者": "赵蕃",
            "内容": "叔父风流元祐支，清贫远自相国时。旧闻河朔人伟奇，元衡笔力犹可窥。\n佳哉伯玉贤埙篪，小阮亦与竹林期。兆民虽云非旧知，知之正自梅花诗。\n伯寿憔悴儒冠衣，十年不调长苦饥。经明行修后所归，非吾光远其谁推。\n洪文学问方筑基，基成可保无倾攲。嗟我误落东南陲，疏者乃亲亲异宜。\n念我流转终年疲，去章已上归俟之。或持酒肴或赠辞，亦或眷眷江之湄。\n数面成亲还语离，前日之乐今日悲。秋风飒飒衣披披，山长水远属玉飞。\n高城望断日已西，望不可见令人思。"
        },
        {
            "标题": "自桃川至辰州绝句四十有二",
            "作者": "赵蕃",
            "内容": "大麦虽黄草与长，趁春只用野生桑。为生可叹微如是，应坐人稀地力荒。"
        },
        {
            "标题": "琛卿坐上作",
            "作者": "赵蕃",
            "内容": "负郭有佳处，昔时来未曾。梅高居竹表，石瘦倚兰层。\n置酒能要我，哦诗更得朋。醉挥君勿怪，明日吊溪藤。"
        },
        {
            "标题": "琛卿坐上作",
            "作者": "赵蕃",
            "内容": "负郭有佳处，昔时来未曾。梅高居竹表，石瘦倚兰层。置酒能要我，哦诗更得朋。醉挥君勿怪，明日吊溪藤。"
        },
        {
            "标题": "辰阳待岳祠之命舟发武陵回寄从游诸公",
            "作者": "赵蕃",
            "内容": "叔父同流元佑支，清贫远自相国时。旧闻河朔人伟奇，元衡笔力犹可窥。佳哉伯玉贤埙篪，小阮亦与竹林期。兆民虽云非旧知，知之正自梅花诗。伯寿憔悴儒冠衣，十年不调长苦饥。经明行修后所归，非吾光远其谁推。洪文学问方筑基，基成可保无倾欹。嗟我误落东南陲，疏者乃亲亲异宜。念我流转终年疲，去章已上归俟之。或持酒肴或赠辞，亦或眷眷江之湄。数面成亲还语离，前日之乐今日悲。秋风飒飒衣披披，山长水远属玉飞。高城望断日已西，望不可见令人思。"
        },
        {
            "标题": "自桃川至辰州绝句四十有二",
            "作者": "赵蕃",
            "内容": "安流倏忽起奔湍，非雨非风势使然。尽道川流能险恶，不知世有险于川。"
        },
        {
            "标题": "自桃川至辰州绝句四十有二",
            "作者": "赵蕃",
            "内容": "江涨皆云牵路漫，又云江涨苦无滩。割晴耕雨难均得，造物于兹良亦难。"
        },
        {
            "标题": "琛卿为梅置酒用前韵",
            "作者": "赵蕃",
            "内容": "背荫初疑星未融，细看真有映玲珑。兴深且约诸君往，明日当愁著土中。"
        },
        {
            "标题": "陈丞以南安寨上所得二诗及到龙泉闻余戍地最",
            "作者": "赵蕃",
            "内容": "问我能嗟远，如公肯见卑。十分期一见，四首仅蒙诗。傥许抄传可，何堪绝赠宜。虽然籍湜辈，附此姓名知。"
        },
        {
            "标题": "陈丞以南安寨上所得二诗及到龙泉闻余戍地最",
            "作者": "赵蕃",
            "内容": "郴州何许是，山远水仍多。江徼重重栅，田夫户户戈。雷同嗟不早，叹我亦奔波。未必甘如此，而今敢谓何。"
        },
        {
            "标题": "陈丞以南安寨上所得二诗及到龙泉闻余戍地最",
            "作者": "赵蕃",
            "内容": "剪茅仍伐木，去凸亦锄坳。响屐无惊谢，投金政拟郊。百年终显晦，一稔在肥硗。隐地两成隔，颓墙空长梢。"
        },
        {
            "标题": "次韵审知遣兴",
            "作者": "赵蕃",
            "内容": "沉绵既逾时，生死谁或访。殷勤惠之书，畴昔固有望。载观近赋诗，颇复献穷状。功名岐则多，究竟策非上。贾谊卒避灌，晁错终死盎。孰愈安一区，随事享三当。嗟我信畸人，逐食无定向。转蓬真飘风，断绠遭逆浪。悠悠任通塞，冉冉失少壮。志愿老栖迟，耕宽筑夷旷。"
        },
        {
            "标题": "陈丞以南安寨上所得二诗及到龙泉闻余戍地最远见怀二首为寄次韵 其二",
            "作者": "赵蕃",
            "内容": "路穷千涧底，人绝万山旁。暝宿茅寮冷，晨炊土灶荒。\n多年布衾裂，倍觉夜蔬香。有底从军乐，题诗日在忙。"
        },
        {
            "标题": "闻杨谨仲得车辂院又闻其哭妻有寄",
            "作者": "赵蕃",
            "内容": "得酒不孤酌，有诗仍寄看。亲舂闻失伴，执戟报除官。浩荡皆鸥鹭，翱翔岂凤鸾。尝评峡江上，山水似严湍。"
        },
        {
            "标题": "晨光次季承韵",
            "作者": "赵蕃",
            "内容": "薄雾收残雨，疏云漏晓暾。泥行从上下，归近得欣奔。近作要重录，旧书仍再温。平生屏居趣，毕世愿衡门。"
        },
        {
            "标题": "陈严二先生和前诗见示次韵报之",
            "作者": "赵蕃",
            "内容": "梅蕊何曾见，诗筒已再开。如怜今岁尽，唤起好春来。咫尺花当动，侵寻老故催。不知荣悴阅，更得几何回。"
        },
        {
            "标题": "陈择之经过以赣守留尚书得祠亟归别之其行甚",
            "作者": "赵蕃",
            "内容": "过我不停轨，嗔公但忆归。民思河内借，士失荆州依。别去目易极，诗来寒益衣。今时未为贵，岁晚望荆扉。"
        },
        {
            "标题": "晨起闻杜鹃",
            "作者": "赵蕃",
            "内容": "水声嘈杂蛙声小，客子披衣坐侵晓。平生嗜懒每贪眠，行李催人未渠了。不胜倦叹歌方苦，更听林间杜鹃语。杜鹃我岂不知归，渊明政为饥驱去。"
        },
        {
            "标题": "成父自太和来相看复回既别有作寄之",
            "作者": "赵蕃",
            "内容": "一马能来破远愁，送归还是上扁舟。鴒原眷眷急难义，菟裘切切将老求。吾儿可使齐书帙，汝归仍堪为酒谋。把玩余龄无几许，可如罝兔愧江鸥。"
        },
        {
            "标题": "成父居于普宁寺钟楼之下辟以为斋旧名坎止近",
            "作者": "赵蕃",
            "内容": "人行冥昧中，遇坎辄自省。闻是微妙音，安得忘所警。"
        },
        {
            "标题": "成父送梅一株",
            "作者": "赵蕃",
            "内容": "无竹恐人俗，无梅忧竹孤。阿连解我意，为致三尺株。莳之西窗前，青白相与扶。梅瘦竹亦瘠，岂唯人独癯。终年厄贫病，藉尔得暂愉。索酒莫计琖，瓶罄当续沽。"
        },
        {
            "标题": "成父来自玉山审知有送行诗且以见及次韵",
            "作者": "赵蕃",
            "内容": "思君一夕或三起，诗卷曷从来眼里。骤疑笑语接秋窗，不悟江山隔吾里。近来海内诗好谁，贱目可怜空贵耳。谪仙既作东山称，杜陵亦贵衡阳纸。吾人得穷固其分，幽谷安能争市倚。何当与子弃兹世，卜居在在佳山水。不同渊明田潠，即效龟蒙耕甫里。文成不作封禅词，相我于耜并举趾。"
        },
        {
            "标题": "成父弟作书室于前山举予旧名堂日青毡以榜之",
            "作者": "赵蕃",
            "内容": "避地初尚走，吾家住瑞峰。曾门有遗刻，一代仰高踪。几恨烟霞隔，忽欣窗户逢。眼明聊隐几，足倦免扶筇。"
        },
        {
            "标题": "成父弟书来报朱先生过玉山留南山一日且有题",
            "作者": "赵蕃",
            "内容": "闻道朱夫子，南山尽日留。经行还阻见，会合信难谋。湛辈我无与，颜徒君好修。题名凡几字，好为刻岩幽。"
        },
        {
            "标题": "成父以子进酿法为酒酒成许分贶趣之以诗并呈子进昆仲",
            "作者": "赵蕃",
            "内容": "苏仙尽饮不满勺，平生愿求酒方略。空山松桂不使间，必使捐糜效斟酌。\n自言坐客有酣适，己虽独醒同醉乐。是心可以付调元，叹息乡来湖海著。\n迩来继有孙夫子，文高饮少俱苏若。如何喜酿又相似，叔敖典型乱今昨。\n谈间快说酒中病，鏖战如遇将军霍。至其妙处殆神授，后稷播种神农药。\n冬篘近撇不老泉，石室兰溪望风却。我时篮舆适过之，静扫玉亭供偃薄。\n呼童洗觞置我前，谓我多寡随人各。讵须珠玉始脩容，濡唇顿尔忘谐谑。\n我云此乃酒御史，径取橄榄充咀嚼。庶几正味两相类，祛我沉痾屏无作。\n我家是邦陋随俗，白酒酿来才宿诺。彼人固肯号茅柴，此意岂复知京洛。\n阿连闻道愈于我，换米急抛居士屩。不劳火齐挠妻孥，要与论功上麟阁。\n祇今旬月计已熟，沾溉况自有夙约。醉乡道路久生梗，愁城疆界思开拓。\n便须健步速持似，预恐肴核穷搜索。梅公不与俗子对，我亦竹门无锁钥。\n但判醉倒更微吟，万事休休还莫莫。"
        },
        {
            "标题": "晨起闻徐应卿诵季益诗作诗寄季益兼简公择",
            "作者": "赵蕃",
            "内容": "诗工于我贫相似，憇迹招提亦尔同。问讯稍愆书草划，往来长恨马匆匆。黄花红叶时将晚，衰发苍颜道转公。寄谢俞郎近安否，会看抟翮上秋风。"
        },
        {
            "标题": "成父居于普宁寺钟楼之下辟以为斋旧名坎止近易榜曰发深省衡州舅氏书之仆为赋四小诗以发深省斋为韵 其四",
            "作者": "赵蕃",
            "内容": "我有嗜睡癖，衾枕长与偕。晨昏要无失，曷日住君斋。"
        },
        {
            "标题": "趣成父酿酒用子进家法故及其昆仲",
            "作者": "赵蕃",
            "内容": "闻道名方曾口授，定应买秫趁冬炊。小须旬月酿当熟，寄我茅斋不可迟。"
        },
        {
            "标题": "晨起见牧牛者",
            "作者": "赵蕃",
            "内容": "前者蓑而眠，后者笠而坐。陂长不待鞭，草软无用莝。蚤耕蹔廑力，午放长逸卧。薄暮翁洗犁，儿歌互相和。"
        },
        {
            "标题": "成父居于普宁寺钟楼之下辟以为斋旧名坎止近易榜曰发深省衡州舅氏书之仆为赋四小诗以发深省斋为韵 其一",
            "作者": "赵蕃",
            "内容": "瓦砾何所知，说法犹咄咄。况此空洞中，孰能无启发。"
        },
        {
            "标题": "晨起闻鸡",
            "作者": "赵蕃",
            "内容": "宿雨收茅屋，群鸡叫远村。病羸深拥褐，厨罄晚开门。流落何年已，荒凉莫自存。束书徒负载，饥至不堪论。"
        },
        {
            "标题": "成父有诗怀斯远次韵",
            "作者": "赵蕃",
            "内容": "港汊自相见，去来元一风。无宁敢天怨，亦未决途穷。白社明朝是，南山几驿中。君归不能远，我去若为同。"
        },
        {
            "标题": "晨起观雪",
            "作者": "赵蕃",
            "内容": "荒鸡号何多，邻犬吠愈悍。初迷纸窗隙，旋失布衾暖。呼童户先启，走报雪且满。为言果羞明，若尔真待伴。须臾起孩稚，次第及衰懒。索衣乱襦袴，取酒忘濯盥。试观尚零落，骋目迷间断。青黄倏衰白，陵谷置平坦。灞桥欠驴蹇，剡曲无棹短。有兴不可乘，摅词讵能诞。"
        },
        {
            "标题": "十月晨雨",
            "作者": "赵蕃",
            "内容": "昨夕斜阳照墟落，今晨细雨暗檐楹。田夫荷笠趋田去，织妇连机竞织声。畏馁但忧瓶粟罄，怕寒聊倚鬓丝明。古来名士多如此，底事于予亦麽生。"
        },
        {
            "标题": "成父弟作书室于前山举予旧名堂日青毡以榜之",
            "作者": "赵蕃",
            "内容": "土断既已久，北人谁复论。莫嗟前辈远，尚有束书存。未免文科事，犹须素业尊。怅余今白首，宁复振吾门。"
        },
        {
            "标题": "成父居于普宁寺钟楼之下辟以为斋旧名坎止近",
            "作者": "赵蕃",
            "内容": "危岑百尺高，下有溪流深。高深日相激，合此无尽音。"
        },
        {
            "标题": "晨起雪作",
            "作者": "赵蕃",
            "内容": "苦寒不成眠，哀哉何时旦。拥衣听鸡鸣，有类巢木鹳。窗明若彷彿，自起寻宿炭。残炉星销尽，束緼分邻爨。频年惯羇旅，未省今日叹。为生乃至是，可复一笑粲。阴风忽悲吼，出户雪欲乱。所恨梅未开，不得争璀璨。"
        },
        {
            "标题": "成父居于普宁寺钟楼之下辟以为斋旧名坎止近",
            "作者": "赵蕃",
            "内容": "正砾何所知，说法犹咄咄。况此空洞中，孰能无启发。"
        },
        {
            "标题": "成父期以十八日至已而爽约",
            "作者": "赵蕃",
            "内容": "已是跫然误足音，更堪疎雨过平林。呼灯自举一卮酒，颠倒海涛寻破衾。"
        },
        {
            "标题": "晨起行菜",
            "作者": "赵蕃",
            "内容": "勿谓山园瘠，能令菜本肥。相虽无肉食，谷免病年饥。看此鲑三九，何时腰十围。试评能自照，孰愈莫胜衣。"
        },
        {
            "标题": "趣成父酿酒用子进家法故及其昆仲",
            "作者": "赵蕃",
            "内容": "入眼江梅皆好枝，是中劳我几怀思。诗声何止一头出，酒事乃称百室师。"
        },
        {
            "标题": "晨起示圣仙寮主",
            "作者": "赵蕃",
            "内容": "薄酒亦得醉，熟眠无所闻。林园夜飘雨，窗户晓封云。米藉邻翁易，衣寻宿火薰。为官君笑我，乐道我输君。"
        },
        {
            "标题": "成父居于普宁寺钟楼之下辟以为斋旧名坎止近易榜曰发深省衡州舅氏书之仆为赋四小诗以发深省斋为韵 其三",
            "作者": "赵蕃",
            "内容": "人行冥昧中，遇坎辄自省。闻是微妙音，安得忘所警。"
        },
        {
            "标题": "趣成父寄酒",
            "作者": "赵蕃",
            "内容": "如闻已熟遂初泉，日日江头数过船。梅岭望来能止渴，曲车逢处解流涎。故人海内忘形少，风味杯中到手贤。遥想容斋对陈子，有时醉倒竹骚然。"
        },
        {
            "标题": "呈潘潭州十首",
            "作者": "赵蕃",
            "内容": "犯雪渠乘访戴舟，不逢安道便归休。我今一月春风里，纵复回舟匪浪游。"
        },
        {
            "标题": "呈王平江二首",
            "作者": "赵蕃",
            "内容": "倦著尚书履，闲凝燕寝香。声犹传汉殿，句岂羡韦郎。偃泊姑铃阁，遄归定玉堂。不惟资献纳，政复用文章。"
        },
        {
            "标题": "呈简寿玉",
            "作者": "赵蕃",
            "内容": "门外双槐日已高，庭中钜竹与争豪。萧萧共倚青云翰。渺渺仍工白雪操。欲向潇湘访兰芷，却从吴越看波涛。问君役役胡为尔，我亦叹嗟出入劳。"
        },
        {
            "标题": "呈刘子卿四首 其三",
            "作者": "赵蕃",
            "内容": "王气东南盛，流风西北疏。往犹称旅寓，今乃逐乡闾。\n要熟儿童听，惟传父祖书。如公不一二，安得亦相于。"
        },
        {
            "标题": "呈陆严州五首",
            "作者": "赵蕃",
            "内容": "簿领古白下，檄书走临川。陈诗道所怀，奈此巍巍然。临分得闻见，语以故有连。此意亦厚矣，乖离今十年。"
        },
        {
            "标题": "呈潘潭州十首",
            "作者": "赵蕃",
            "内容": "微官本欲救饥寒，欲逭啼号政尔难。不是贤侯任吾耻，未容陋巷乐瓢箪。"
        },
        {
            "标题": "呈丘运使三首",
            "作者": "赵蕃",
            "内容": "奔逸闻千里，飞腾见九迁。禁途才咫尺，玉节屡回旋。看即自天下，催归夜席前。如怜落鸢外，为遣反驱边。"
        },
        {
            "标题": "呈任邕州昭子言",
            "作者": "赵蕃",
            "内容": "清江江上贤大夫，我所识者向杨胡。盘园近说在城郭，使君政剖邕州符。笑谈虽阻亲颜色，新诗往往流传得。岂知舟楫复江湖，飘飘又堕清江侧。向来一识苦无因，兹日何缘得造门。要题诗句道所以，行色苍茫难具陈。盘园已成十年阴，使君二毛殊未侵。平生慷慨功名事，切勿恋此成遐心。"
        },
        {
            "标题": "寄呈寿冈先生二首",
            "作者": "赵蕃",
            "内容": "竹户与松窗，当年拜老庞。鬓毛霜自满，文力鼎犹扛。我句何堪读，公诗旧所降。宁闻曹与郐，可并楚三江。"
        },
        {
            "标题": "张王臣载酒约同过梁和仲既以风雨大作举杯相属而止偶成四韵呈和仲",
            "作者": "赵蕃",
            "内容": "祇疑寒食无风雨，不料今晨顿如许。纵然风雨敢怨尤，留得佳人驻南浦。\n佳人虽驻亦何为，杯酒竟成孤晤语。巴陵他日记同曾，君叹淹留我羁旅。"
        },
        {
            "标题": "呈康职君谟",
            "作者": "赵蕃",
            "内容": "高谭自可解人颐，何况携醪烹伏雌。衰白无庸辨须发，困穷端只坐书诗。\n西湖阅境君其访，南亩深耕我自期。异日书来话畴昔，黄溪寺下雨昏时。"
        },
        {
            "标题": "呈潘潭州十首",
            "作者": "赵蕃",
            "内容": "楚国固多兰与荃，长林野水若何边。樵夫政自不知贵，采卖何曾直一钱。"
        },
        {
            "标题": "呈陈深交二首",
            "作者": "赵蕃",
            "内容": "相望仅一水，相赊逾十年。寻君向萧寺，叹我已华颠。老至是其理，穷来当益坚。云深雪溪树，尘暗曲肱弦。"
        },
        {
            "标题": "呈明叔七首",
            "作者": "赵蕃",
            "内容": "伯威虽拙诗故巧，我拙似渠诗欠工。竹溪想见梅花发，问讯穷冈今不穷。"
        },
        {
            "标题": "呈黄永新希二首",
            "作者": "赵蕃",
            "内容": "江夏无双士，嘉禾百里君。信非今日吏，要与古人群。阅世卧松柏，过前纷蚋蚊。薰莸自我别，青白在渠分。"
        },
        {
            "标题": "呈林子方运使四首",
            "作者": "赵蕃",
            "内容": "忆自梧州别，怀兹下榻勤。寸心长炯炯，尺素每云云。远地必迂报，高情真薄云。百年公几见，五十我无闻。"
        },
        {
            "标题": "呈季承",
            "作者": "赵蕃",
            "内容": "发舒言笑非关酒，慰藉辛勤一以诗。往日追从虽旧矣，只今夷险更同之。真仙岩壑君行访，快阁江山我亦披。但恐衡阳无过雁，书筒不至费人思。"
        },
        {
            "标题": "呈葛抚州二首 其一",
            "作者": "赵蕃",
            "内容": "人物与江山，风流适比肩。家声自勾漏，出守更临川。\n美政人人说，新诗句句传。五言成漫兴，一见岂无缘。"
        },
        {
            "标题": "呈叔骥和叔",
            "作者": "赵蕃",
            "内容": "吴楚山川隔，埙篪笑语欢。柳迟因积雪，梅悴坐余寒。痛饮还忧病，离愁孰可宽。故非元与白，压倒又何难。"
        },
        {
            "标题": "子进子仪过予山居子进有诗次韵呈子进兄弟二",
            "作者": "赵蕃",
            "内容": "荆谿有三士，求识自初年。才大俱诗伯，公惟愧饮仙。结交期耐久，过我地忘偏。惭愧衡门下，今成顿有边。"
        },
        {
            "标题": "呈李齐之文学",
            "作者": "赵蕃",
            "内容": "大机石头云自横。钓鱼台一潮初平。侧闻左蠡春水生，蛟龙改穴鼋鼊争。扁舟夜泊邬江尾，空山月出中夜起。政须杰名弹压此，乃祖诗成会泣鬼。"
        },
        {
            "标题": "呈潘文叔二首",
            "作者": "赵蕃",
            "内容": "寓舍莓苔合，春郊花草香。忽逢宁比料，欲语未能长。大阮为勿药，阿连欣对床。嗟予重多感，有弟各殊方。"
        },
        {
            "标题": "呈何县丞",
            "作者": "赵蕃",
            "内容": "古屋无多客挂包，占风政类鸟居巢。谁能故赋感不遇，亦莫空书广绝交。开阖屡摇尘户牡，{戛中加冖}磨时袅竹檐梢。南朝文物君家盛，听我追随学咏嘲。"
        },
        {
            "标题": "呈审知",
            "作者": "赵蕃",
            "内容": "晨出及未热，饭余因就谈。结交真有道，致此亦何堪。静听多闻益，微吟佳句耽。疎檐有新月，当共影成三。"
        },
        {
            "标题": "呈王平江二首 其二",
            "作者": "赵蕃",
            "内容": "先生自词伯，举世孰诗人。纵不藏人善，惭无佳句新。\n每怀青眼旧，应念白头贫。未弭沅湘楫，蒸湘复问津。"
        },
        {
            "标题": "呈明叔七首",
            "作者": "赵蕃",
            "内容": "手种竹边梅一株，地幽终觉病而癯。不然我尔要相似，异日重看瘠解腴。"
        },
        {
            "标题": "呈陆严州五首",
            "作者": "赵蕃",
            "内容": "会稽岩壑林，新定山水薮。一焉唤来居，一焉烦出守。人言公未遇，我独以为不。得失彼此间，于兹分薄厚。"
        },
        {
            "标题": "呈陆严州二首",
            "作者": "赵蕃",
            "内容": "一代诗盟孰主张，试探源委见深长。家声甫里归严濑，句法茶山出豫章。千里寸心长炯炯，十年两鬓漫苍苍。扁舟纵欲乘风去，可不一登君子堂。"
        },
        {
            "标题": "又呈庆伯",
            "作者": "赵蕃",
            "内容": "下里又寒食，寒居犹去年。萧条花不见，牢落病仍缠。强起陪亲友，题诗未究宣。方欣好天色，云气复油然。"
        },
        {
            "标题": "呈郭峡州二首 其一",
            "作者": "赵蕃",
            "内容": "往者枉书并赐诗，蔼然高义见乎词。襄阳耆旧今馀几，海内风流更属谁。\n早日有怀期见止，秋风于此得来思。顾虽愿被林宗识，却恐人非讵辱知。"
        },
        {
            "标题": "呈王平江二首",
            "作者": "赵蕃",
            "内容": "先生自词伯，举世孰诗人。纵不藏人善，惭无佳句新。每怀青眼旧，应念白头贫。未弭沅湘楫，蒸湘复问津。"
        },
        {
            "标题": "呈闾丘四舅二首",
            "作者": "赵蕃",
            "内容": "忆昨都城见，于今岁月长。中间各忧患，重对两悲凉。课最舅材显，诗穷甥鬓苍。相逢又相别，客路况冰霜。"
        },
        {
            "标题": "呈陆严州五首",
            "作者": "赵蕃",
            "内容": "往游金陵都，始攀石湖仙。为我谈公诗，大雅后有焉。谓我欠公诗，勉哉成其天。此语久不理，今朝堕公前。"
        },
        {
            "标题": "呈李思永",
            "作者": "赵蕃",
            "内容": "往见刘夫子，得闻君姓名。飘零方客路，邂逅若平生。学要精微讲，文须仔细评。道林并岳麓，他日得经行。"
        },
        {
            "标题": "题彦真天开图画",
            "作者": "赵蕃",
            "内容": "湘山不为高，湘水未为远。湘城几何家，湘景无不挽。滕侯宅虽早，郭圃市之晚。纡余直陂陁，突兀对偃蹇。登临适正昼，亭榭惬深稳。诗材浩无穷，画手羞用本。虽然倏变化，正以发关键。"
        },
        {
            "标题": "呈潘潭州十首",
            "作者": "赵蕃",
            "内容": "西江亭上东风客，鸥鸟重来似亦驯。买得小舟连夜发，不知肯别定留人。"
        },
        {
            "标题": "呈刘通判",
            "作者": "赵蕃",
            "内容": "自昔旰江妙人物，未容修水擅玙璠。狱平冤滞繇仁勇，众息讙哗赖德言。谓继更生校中秘，却追子骥问桃源。神仙天上多官府，盍乡蓬莱堑弭辕。阴伏阳升直泰辰，当年犹想降庚寅。泰山北斗人皆仰，和气春风德有邻。会即吹嘘九天上，岂徒风月五溪滨。不惟相国同年契，更有齐年相国人。"
        },
        {
            "标题": "呈晦庵二首 其一",
            "作者": "赵蕃",
            "内容": "一纸书来遂隔年，江湖远地水连天。纷纷横路又逢此，凛凛岁寒嗟独然。\n学道终期世勋业，抄经暂了佛因缘。白头下士重来拜，依旧鸥汀鹭渚边。"
        },
        {
            "标题": "呈潘潭州十首",
            "作者": "赵蕃",
            "内容": "少陵已入严公幕，徐孺还为仲举宾。自愧无诗复非隐，况堪谋食更忧贫。"
        },
        {
            "标题": "呈明叔七首",
            "作者": "赵蕃",
            "内容": "一枝自可不须多，少已难知多奈何。汉殿纷纷锵剑佩，桐江但有一渔蓑。"
        },
        {
            "标题": "呈明叔且约诘朝过买江天阁",
            "作者": "赵蕃",
            "内容": "老屋支风政觉疏，况堪急雪堕空虚。黑甜颇念华胥去，白战仍牵故事余。雀噪还暗家立壁，鼠窥欲下粟无储。江天快阁相萦带，曳履明朝不命车。"
        },
        {
            "标题": "二十四日一日作十诗季承同之既罢复书四十字并呈季承",
            "作者": "赵蕃",
            "内容": "米尽不忧饥，行行且赋诗。相看一大笑，从谓两真痴。\n未用追元白，聊须效陆皮。流传君不愧，附益我奚为。"
        },
        {
            "标题": "呈欧阳伯威",
            "作者": "赵蕃",
            "内容": "传得新诗字字惊，佛廊骤识病身轻。李邕昔已求工部，文举今宜荐祢衡。只道迷邦尚蓝缕，试令吐气即峥嵘。一官不作来南限，取友得交齐鲁生。"
        },
        {
            "标题": "呈公择二首",
            "作者": "赵蕃",
            "内容": "背郭才数里，深林溪四环。精庐于此建，寓舍即其间。我已成栖遁，君能数往还。故知交义厚，不与世情关。"
        },
        {
            "标题": "呈刘子卿四首",
            "作者": "赵蕃",
            "内容": "南渡六十载，况谈元佑时。故家垂欲尽，遗事莽难知。文字既多舛，传闻宁破疑。唯公有源委，万折必东之。"
        },
        {
            "标题": "呈唐德舆兼寄呈可久三首",
            "作者": "赵蕃",
            "内容": "前岁长安雪，从公饮屡过。放谈成绝叹，狂态亦悲歌。我仕鱼缘竹，公行漩绕涡。相逢虽足慰，相别奈愁何。"
        },
        {
            "标题": "呈庆伯",
            "作者": "赵蕃",
            "内容": "开到牡丹春十分，不堪风雨尚纷纷。酒杯强适谁知我，药裹关心更念君。老去青衫甚蓝缕，愁来白发懒锄耘。稻针出水蚕初扫，惭愧耕桑每废勤。"
        },
        {
            "标题": "呈刘子卿四首 其四",
            "作者": "赵蕃",
            "内容": "往自清江别，于今近十年。依僧聊避暑，拥节会朝天。\n我愧不如昔，公乎真过前。政规期断手，明本已终篇。"
        },
        {
            "标题": "呈陆严州五首 其一",
            "作者": "赵蕃",
            "内容": "江山不因人，何以相发挥。人而非江山，兴亦无所归。\n是故新定郡，得公倍光辉。岂惟江山然，鸥鸟亦依依。"
        },
        {
            "标题": "呈广仲运干",
            "作者": "赵蕃",
            "内容": "招真岩畔菊花秋，忆昨赋诗相赠投。不但居民思憩树，每令客子击行舟。\n只言腾踏已云远，岂料转输由尔留。我亦老焉犹昔日，倚楼看镜两悠悠。"
        },
        {
            "标题": "呈审知二首",
            "作者": "赵蕃",
            "内容": "楼前木叶下缤纷，楼上长吟独有人。勿漫悲秋成楚些，要知达识自天真。从渠屐著一生几，莫问锥无今岁贫。平日相期定何事，君今到岸我迷津。"
        },
        {
            "标题": "呈莫信州障二首 其一",
            "作者": "赵蕃",
            "内容": "稍将书札报黄堂，仅得官亭系野航。文物愿窥中秘直，风流曾识省曹郎。\n莫言长孺今闭閤，旧说葛丰能击彊。未信吾州留得住，天书咫尺会徵黄。"
        },
        {
            "标题": "呈刘子后赵行之司理舅二首",
            "作者": "赵蕃",
            "内容": "忽忽江头往一旬，敢疏请谒恐烦人。肯敦宿昔论交旧，更辱殷勤枉句新。已向清澌看流水，更从高节抚霜筠。白醪煮饼留终日，吾舅于今惊座陈。"
        },
        {
            "标题": "呈闾丘四舅二首",
            "作者": "赵蕃",
            "内容": "不识高安县，饱闻明恕堂。毋卑百里小，未觉四年长。议论兼秦汉，规模类越杭。庙堂方急此，已试乃为良。"
        },
        {
            "标题": "呈公择二首 其二",
            "作者": "赵蕃",
            "内容": "此地无此客，若人吾故人。论文皆意到，出语见情真。\n未议作轻别，且当留浃旬。畦蔬饱春雨，小摘未妨频。"
        },
        {
            "标题": "寄呈寿冈先生二首",
            "作者": "赵蕃",
            "内容": "我爱清江郡，端如屋上乌。挂冠推二老，缝掖盛诸儒。吴蜀书难得，荆蛮病益癯。飞黄去腾踏，局趣效辕驹。"
        },
        {
            "标题": "呈宋伯潜",
            "作者": "赵蕃",
            "内容": "学有南轩派，文仍二宋家。泉源端有本，玉立更无瑕。傥遂成三径，当从读五车。朋游有如此，未恨落长沙。"
        },
        {
            "标题": "呈王侍郎昆仲二首 其一",
            "作者": "赵蕃",
            "内容": "先契今馀几，交情不易论。畴能逾薄俗，未肯弃衰门。\n慨念我伯仲，仰怀公弟昆。自知真瓦砾，那得并玙璠。\n谁谓长江远，兹来匹马奔。匪因穷附达，政以曲能敦。\n遗爱凄其久，高风凛若存。青云看星聚，白发对鸰原。"
        },
        {
            "标题": "寒食日呈庆伯",
            "作者": "赵蕃",
            "内容": "浩浩风兼雨，纷纷柳与花。不知春事减，但觉旅愁加。嗜酒谁明意，耽诗老不佳。无家对寒食，相与重成嗟。"
        },
        {
            "标题": "呈黄永新希二首",
            "作者": "赵蕃",
            "内容": "偶作空房寓，频成假日从。平生壮诗胆，一见怯谭锋。天地虽云碍，江湖讵不容。终南捷径绝，衡岳卧图逢。"
        },
        {
            "标题": "呈郭峡州二首",
            "作者": "赵蕃",
            "内容": "乡来识面苦无因，今日升堂叙所亲。岂爱潇湘为隐地，故嗟伊洛涴风尘。周程授受源流远，广受声名物望均。诏旨已闻班郡绂，徵书看即动蒲轮。"
        },
        {
            "标题": "呈慧力然老",
            "作者": "赵蕃",
            "内容": "慧力知名寺，混融开士英。宗乘真继祖，翰墨亦兼名。更用终何得，悠然听此生。怀哉躬井碓，永绝世尘撄。"
        },
        {
            "标题": "呈晁舅祖叔蕴",
            "作者": "赵蕃",
            "内容": "辈行虽如祖，年龄仅可兄。经过得屡见，文字有同盟。门户当深责，饥寒厌此生。良农务穮蔉，初不计秋成。"
        },
        {
            "标题": "呈潘潭州十首 其三",
            "作者": "赵蕃",
            "内容": "梅花初出炯如冰，未许馀花似我能。太息天公不加意，放教风雨苦侵陵。"
        },
        {
            "标题": "呈寿冈",
            "作者": "赵蕃",
            "内容": "夏雨凄凄曾过公，只今端复是秋风。青青但保庭前竹，渺渺不悲江上枫。每忆诵诗头且白，可期频见颊犹红。陶家九日明朝事，问讯菊篱开几丛。"
        },
        {
            "标题": "呈林子方运使四首",
            "作者": "赵蕃",
            "内容": "一代推人物，诸生赖楷模。高风虽莫并，盛德本非孤。物望归台阁，官称复转输。澄清虽雅志，献纳政时须。"
        },
        {
            "标题": "呈莫信州障二首",
            "作者": "赵蕃",
            "内容": "公为州牧我州民，敢叙当年半面亲。故喜来归逢稔岁，况于游倦得閒身。无功良酝不可恋，仲叔猪肝犹累人。最是妻孥苦惊怪，奈何造请尚趋晨。"
        },
        {
            "标题": "呈康职君谟",
            "作者": "赵蕃",
            "内容": "高谭自可解人颐，何况携醪烹伏雌。衰白无庸辨须发，困穷端只坐书诗。西湖阅境君其访，南亩深耕我自期。异日书来话畴昔，黄溪寺下雨昏时。"
        },
        {
            "标题": "呈潘潭州十首",
            "作者": "赵蕃",
            "内容": "臂膝真成具老形，每逢趋走叹伶仃。故园松菊幸亡恙，何日扶藜得屡经。"
        },
        {
            "标题": "呈唐德舆兼寄呈可久三首",
            "作者": "赵蕃",
            "内容": "白头四海客，青眼几何人。况复平生旧，端殊数面亲。文声虽益振，仕簿亦何屯。好在章江水，聊堪濯世尘。"
        },
        {
            "标题": "呈程可久",
            "作者": "赵蕃",
            "内容": "微风送落日，余霞杂停云。陟彼山之巅，谁识我与君。彭蠡咫尺见，匡庐毫发分。波澜似吴淞，冈巘殊胜云。是间岂无诗，愧我初不文。图画亦足写，摩诘居离群。裴回竟何得，拂噗徒加勤。回憩僧所庐，幽闃令人欣。谈锋壮鏖战，茗碗频策勋。交游数伯厚，文字从右军。我是漫瞠若，莫能窥厥垠。少焉复来过，凛然落衣帉。江山恍疑非，林空月纷纭。旁有博士湖，姓名未前闻。何年隐君子，高栖辞世氛。得非羊裘渔，当是植杖耘。至今宴息地，离离幽草薰。人生七十稀，过眼俱虻岷蟁。适意何必多，悠悠几朝曛。君明履霜畦，我正坐水濆。会合且不常，使我生忧慬。何当十日款，诵说心为醺。庶如逢豫章，其藁一以焚。"
        },
        {
            "标题": "呈李和卿法曹",
            "作者": "赵蕃",
            "内容": "使者趋朝后，参军捧檄初。重湖来至险，两月听闲居。\n岂是拘形役，真成畏简书。祠官请已再，邮传报何疏。\n风雨工欺我，江山赖起予。刍薪频益槚，幼稚苦无储。\n凿枘宁防此，冠緌信有诸。何心事刀笔，但觉愧樵渔。\n观水知除满，看云见卷舒。故人方幕府，见谓合何如。"
        },
        {
            "标题": "呈李赣州四首 其四",
            "作者": "赵蕃",
            "内容": "学时元草草，赋就每匆匆。竟复无真好，空令坐枉穷。\n春风才乱鸟，秋雨又鸣蛩。笑我胡为者，真成浪自攻。"
        },
        {
            "标题": "呈莫大猷令",
            "作者": "赵蕃",
            "内容": "入境能知政，昔闻今信然。吾行万安道，颇识令君贤。阡陌东西隔，人家远近连。针青秧出水，穗长麦摇烟。犬吠稀逢客，牛耕不废鞭。幽啼催谷布，午霁起蚕眠。檄罢追呼扰，民争赋入先。太平真有象，循吏可无前。径欲捐五半，从之受一廛。经行嗟阻免，少日待回船。"
        },
        {
            "标题": "呈叔文诸公",
            "作者": "赵蕃",
            "内容": "村村迎湫水，户户爇炉香。何以救我穑，便知呼彼苍。傥宽饥欲死，聊听醒而狂。困极惟思睡，诗来得助凉。"
        },
        {
            "标题": "呈衡州使君先生二首",
            "作者": "赵蕃",
            "内容": "常州何乃又衡州，或谓兹行乃胜游。钟鼓相闻寻岳寺，茝兰无数踏湘流。是中夫岂先生乐，此段聊供幽子求。岳麓相望唯石鼓，要令吾辈务藏修。"
        },
        {
            "标题": "呈公择二首",
            "作者": "赵蕃",
            "内容": "此地无此客，若人吾故人。论文皆意到，出语见情真。未议作轻别，且当留浃旬。畦蔬饱春雨，小摘未妨频。"
        },
        {
            "标题": "呈毛伯明李叔器",
            "作者": "赵蕃",
            "内容": "阴雨春三月，倦游天一隅。故难同类我，还复叹犹吾。不惑防终蔽，无闻恐遂愚。犹欣得师友，可以慰羁孤。"
        },
        {
            "标题": "呈林子方运使四首",
            "作者": "赵蕃",
            "内容": "白发丝难理，青衫叶半枯。自怜谋斗食，敢作恸穷途。试问遥书札，何如迩坐隅。合江趋浩渺，分水忘崎岖。"
        },
        {
            "标题": "呈段元衡",
            "作者": "赵蕃",
            "内容": "君从桂林来，我欲衡阳去。邂逅一尊同，飘流数年叙。我未长沙去，君复衡阳来。还思数年隔，更遣五言裁。我归玉溪傍，君向灵山侧。来往方自兹，飘流勿多惜。"
        },
        {
            "标题": "呈衡州使君先生二首",
            "作者": "赵蕃",
            "内容": "当年月以秋中过，今岁凉因闰故迟。渴想话言思亟见，暑侵鞍马敢云疲。曾闻遗俗有存者，岂若吾身亲见之。少不如人今老矣，朝闻夕死庶几为。"
        },
        {
            "标题": "呈曾侍郎逮",
            "作者": "赵蕃",
            "内容": "思人几作访茶山，竹密如云不敢删。未觉风流成岁远，政繇伯仲力追还。\n长公旧日曾一识，末路后来遭百艰。邂逅探囊得行记，赠公试遣略承颜。"
        },
        {
            "标题": "呈丘运使三首",
            "作者": "赵蕃",
            "内容": "海内求名辈，如公得未多。风流正始士，艺达孔门科。愿识亦已久，陈诗无见诃。蒿蓬虽培塿，松柏自嵯峨。"
        },
        {
            "标题": "呈逢宣子",
            "作者": "赵蕃",
            "内容": "叹息逢宣子，频为郡国宾。人皆说才具，我独爱词人。邂逅殊方见，凄凉半月春。但能诗似镜，从使鬓如银。"
        },
        {
            "标题": "呈梁从善",
            "作者": "赵蕃",
            "内容": "飘流老矣谓知津，邂逅欣然愿卜邻。不但梁邢丈人行，更吾骚雅社中人。前秋一见遽为别，今日重来情倍亲。政自论诗得欢喜，更因话旧忽酸辛。"
        },
        {
            "标题": "呈王侍郎昆仲二首 其二",
            "作者": "赵蕃",
            "内容": "往未瞻乌府，先曾涉杏坛。予诗廑和答，贻教异暄寒。\n名位元相绝，知闻共骇观。干霄峙松柏，流水会波澜。\n应念登门旧，几嗟行路难。蒸湘方渺渺，淮楚忘曼曼。\n既见得良慰，语离还浩叹。深思尽心曲，直觉欠豪端。"
        },
        {
            "标题": "呈林子方运使四首 其三",
            "作者": "赵蕃",
            "内容": "一代推人物，诸生赖楷模。高风虽莫并，盛德本非孤。\n物望归台阁，官称复转输。澄清虽雅志，献纳政时须。"
        },
        {
            "标题": "呈葛抚州二首",
            "作者": "赵蕃",
            "内容": "试说临川郡，江西第一州。晏王今邑子，颜谢古诸侯。未觉流风远，端知物望优。岘山犹得拟，湛辈肯容不。"
        },
        {
            "标题": "呈潘潭州十首",
            "作者": "赵蕃",
            "内容": "江边石上白皑皑，远对难分李与梅。因是欲占春早晚，桃花一树有新开。"
        },
        {
            "标题": "呈明叔七首",
            "作者": "赵蕃",
            "内容": "今年梅愈去年多，我亦催行奈汝何。此树与君同所植，交情要保岁寒柯。"
        },
        {
            "标题": "呈审知二首",
            "作者": "赵蕃",
            "内容": "秋风已作重阳雨，客子将回下水船。卒岁褐裘悲破箧，丰年稌黍欠多田。平生漫说诗书学，满眼不祛儿女煎。颇怪渊明瓶乏粟，若为犹送酒家钱。"
        },
        {
            "标题": "呈刘子卿四首",
            "作者": "赵蕃",
            "内容": "近喜周公相，初传荐士章。非才孰为治，与国倍生光。故国异乔木，白驹空食场。弹冠与结绶，吾道不其昌。"
        },
        {
            "标题": "呈全真鲁山",
            "作者": "赵蕃",
            "内容": "有怀思放旷，兹地窘幽潜。屋脊山微见，庭前树莫添。把书唯立壁，扶杖只巡檐。深羡凭江宅，登临万象兼。"
        },
        {
            "标题": "呈庆伯",
            "作者": "赵蕃",
            "内容": "顾藉微官无一分，强能从俗亦徒纷。他乡骤喜逢诗伯，故里浑疑对竹君。莫为饥寒常道路，要留精力事耕耘。如君少壮端宜勉，老我衰摧直漫勤。"
        },
        {
            "标题": "次韵呈审知",
            "作者": "赵蕃",
            "内容": "谁云徐郎瘦如竹，撑肠书若相如粟。渠侬高处背时俗，而独许我游与辱。旧来诗已有老气，迩日更觉加圆熟。我生取友固不苟，乃复得君真厌足。清朝求士正侧席，可使白驹咏空谷。期君布衣应徵书，未见却从东观读。我今作官竟何事，亟拜未应徒鼎肉。与民忧乐安得同，所念因人终碌碌。"
        },
        {
            "标题": "呈潘文叔二首",
            "作者": "赵蕃",
            "内容": "岳寺分携后，邮亭邂逅时。鸣鞭萍实驿，分韵木犀诗。契阔书忘素，飘零鬓益丝。我归宁偶尔，君至忽于斯。"
        },
        {
            "标题": "呈明叔七首 其三",
            "作者": "赵蕃",
            "内容": "屋角梅开才一枝，道人眼净得先窥。寒厅政尔犹官舍，不似茅檐见汝时。"
        },
        {
            "标题": "呈潘潭州十首",
            "作者": "赵蕃",
            "内容": "昔者湘西借榻眠，自嗟老眼负青编。虽然旧识山中趣，绝爱松风泻百泉。"
        },
        {
            "标题": "呈贾新之兼简谢子畅",
            "作者": "赵蕃",
            "内容": "拥衾困朝酲，著帽从宿诺。我家附东溪，君住穷北郭。俱悲壹无钱，独愧喜好学。诗声漫天壤，头白尚丘壑。去乡今几年，末路得其托。相望固非远，相见每不数。所思闻清淡，何意发狂药。"
        },
        {
            "标题": "呈陆严州二首",
            "作者": "赵蕃",
            "内容": "去年犯雪到严州，呵笔题诗曳履投。所恨决然成间阔，故兹复尔小迟留。精金美玉自有价，伯乐王良无即休。珠玉见褒犹美疢，药须瞑眩疾方瘳。"
        },
        {
            "标题": "呈王侍郎昆仲二首",
            "作者": "赵蕃",
            "内容": "先契今余几，交情不易论。畴能逾薄俗，未肯弃衰门。慨念我伯仲，仰怀公弟昆。自知真瓦砾，那得并玙璠。谁谓长江远，兹来匹马左。匪因穷附达，政以曲能敦。遗爱凄其久，高风凛若存。青云看星聚，白发对鴒原。"
        },
        {
            "标题": "子进子仪过予山居子进有诗次韵呈子进兄弟二",
            "作者": "赵蕃",
            "内容": "蓬蔴成蔽蔚，邻曲断经过。茶供同桑苧，香闻共补陀。寒蒲空有节，古井久无波。尚病留余习，诗成索细哦。"
        },
        {
            "标题": "呈晦庵二首 其二",
            "作者": "赵蕃",
            "内容": "不上龙门五过秋，袖诗还是觅扁舟。胡然贫病祇如昔，听尔行藏随所由。\n未厌室人能我谪，故防知己作公羞。孟郊五十酸寒尉，想见溧阳神尚游。"
        },
        {
            "标题": "再次韵呈审知",
            "作者": "赵蕃",
            "内容": "秋风泠然动高竹，起并朝檐温体粟。忽惊剥啄意谁何，乃是和诗重拜辱。再三开阖手不置，不惟诗好字亦熟。我虽年事滥催忝，于此论功真未足。重怜别来不我舍，连日追随访林谷。和诗未厌数还往，别后要期常诵读。知音已死或绝弦，闻韶解忘三月肉。但得我辈识铮铮，徒使世人讥碌碌。"
        },
        {
            "标题": "呈明叔七首",
            "作者": "赵蕃",
            "内容": "近郭梅开应已多，几思扶策奈慵何。兴来起觅墙阴树，点检无花除病柯。"
        },
        {
            "标题": "呈刘子卿四首 其一",
            "作者": "赵蕃",
            "内容": "南渡六十载，况谈元祐时。故家垂欲尽，遗事莽难知。\n文字既多舛，传闻宁破疑。唯公有源委，万折必东之。"
        },
        {
            "标题": "中秋无月呈审知",
            "作者": "赵蕃",
            "内容": "前年中秋月，痁鬼方见虐。彻曙不得眠，搘炉亲煮药。子时过桥来，劳我非赴约。评诗杂精粗，有味胜大嚼。去年中秋月，应候痁复作。少休塘下寺，欲进悲足弱。乔松接修竹，听雨仍落落。徘徊亦忘寐，孤咏同纬络。漂流到今年，高兴属快阁。何期悼亡归，舟并南山泊。前年呻吟地，追随恍如昨。天公似怜我，为遣云垂幕。那知千家墀，惨澹对杯酌。不然适与值，用趣则相各。人世夫何常，明年定忧乐。"
        },
        {
            "标题": "呈潘潭州十首",
            "作者": "赵蕃",
            "内容": "满城游女竞纷纷，柳岸桃蹊昼复曛。不道贫家有机杼，夜窗灯火尚加勤。"
        },
        {
            "标题": "呈李赣州四首 其一",
            "作者": "赵蕃",
            "内容": "忆昔重湖北，逢人问处州。寄书宁尽达，觅使苦无由。\n风月无离阔，山川自阻修。那知远游棹，又傍昔年洲。"
        },
        {
            "标题": "呈葛抚州二首",
            "作者": "赵蕃",
            "内容": "人物与江山，风流知比肩。家声自勾漏，出守更临川。美政人人说，新诗句句传。五言成漫兴，一见岂无缘。"
        },
        {
            "标题": "将至信州呈季承",
            "作者": "赵蕃",
            "内容": "行役将穷兴未穷，百篇酬唱与君同。人间此乐胡能再，何处江西更古融。"
        },
        {
            "标题": "呈寿冈先生",
            "作者": "赵蕃",
            "内容": "我行上萧滩，惨澹无与适。肩舆问何诣，扬雄一区宅。地虽占城隅，野澹绕修碧。主人谁何辈。盖代文章伯。喜我过其庐，倒屣相应接。似闻杜陵翁，一饭无俗客。如何重留我，更道鸡黍窄。谈间虽文字，往往先名节。我语固多狂，公亦不我折。为言古今人，耽诗信痴绝。身名两弃置，死若堕霜叶。公言盖有激，我亦因启发。莫将梦中事，重对痴人说。此语竟云何，梵志翻著袜。"
        },
        {
            "标题": "呈唐德舆兼寄呈可久三首",
            "作者": "赵蕃",
            "内容": "敬作沙随问，归来安稳不。一官成弃却，微恙想今瘳。诗箧犹堪倒，钱囊不用谋。更思从二老，何日具扁舟。"
        },
        {
            "标题": "呈陈深交二首",
            "作者": "赵蕃",
            "内容": "役役到番国，悠悠谁故人。僧房半牢落，湖水失清沦。我岂倚楼赵，君真惊座陈。何为辱倾倒，相与尽情亲。"
        },
        {
            "标题": "呈明叔七首 其六",
            "作者": "赵蕃",
            "内容": "岁寒谁觅此穷交，只有梅花发故梢。我坐多言得穷祟，不应于汝更轻嘲。"
        },
        {
            "标题": "呈李赣州四首",
            "作者": "赵蕃",
            "内容": "学时元草草，赋就每匆匆。竟复无真好，空令坐枉穷。春风才乱鸟，秋雨又鸣蛩。笑我胡为者，真成浪自攻。"
        },
        {
            "标题": "呈陆严州五首",
            "作者": "赵蕃",
            "内容": "江山不因人，何以相发挥。人而非江山，兴亦无所归。是故新定郡，得公倍光辉。岂惟江山然，鸥鸟亦依依。"
        },
        {
            "标题": "呈陆严州五首",
            "作者": "赵蕃",
            "内容": "一代文翰主，百年风月怀。于今则所独，视古良与偕。试评云雾窗，孰与山水斋。况我方与严，身沈名不埋。"
        },
        {
            "标题": "呈李赣州四首",
            "作者": "赵蕃",
            "内容": "见自长台数，于今十五年。虽云公偃薄，政坐我迍邅。苦志思重写，愁肠不易煎。却怜难掩处，霜发半萧然。"
        },
        {
            "标题": "呈李赣州四首",
            "作者": "赵蕃",
            "内容": "安否每难问，姓名今得通。久忧埋积雪，大喜得春风。与世故多识，如公能几同。既欣还有感，愁对海棠丛。"
        },
        {
            "标题": "呈林子方运使四首",
            "作者": "赵蕃",
            "内容": "去岁都城客，传闻召节驰。深期遂披睹，得以叙乖离。竟复参差是，空成怅望兹。外台知不远，匹马敢言疲。"
        },
        {
            "标题": "呈丘运使三首",
            "作者": "赵蕃",
            "内容": "从士二千里，学诗三十年。坐穷宁为此，将老岂其然。耻食陶奴米，羞言夷甫钱。相逢何用早，契合有忘年。"
        },
        {
            "标题": "呈赵叔侍郎子直二首",
            "作者": "赵蕃",
            "内容": "忆昨才闻召节趋，江湖日月诵除书。政途去此不容咫，物望在廷谁得如。岂但疲民望苏醒，更知寒士待吹嘘。所期异日施行次，不负于今拜献初。"
        },
        {
            "标题": "呈邢叔三首 其二",
            "作者": "赵蕃",
            "内容": "浏浏晴檐响，愔愔兰斛香。时于簿书暇，乐是话言长。\n政可昼连夕，兴怀参与商。平生事贤志，烱烱未尝忘。"
        },
        {
            "标题": "呈愚卿昆仲二首",
            "作者": "赵蕃",
            "内容": "百个修篁一树梅，蕙盆兰斛共相陪。客来不但繙书帖，兴至更能传酒杯。"
        },
        {
            "标题": "呈审知",
            "作者": "赵蕃",
            "内容": "去年别君重九日，君时痁作卧一室。许我为我一入山，人事好乖言竟食。\n一官我落江之西，每附书来必以诗。宣心写妙无不尽，知君不累寒与饥。\n念君见君何由得，江西水深波浪阔。无何奄忽室人丧，系舟复在南山侧。\n君来见我颜色好，不但文章能合道。信知木润山有辉，盎背晬然眸子瞭。\n向来之所未见书，向我诵读如贯珠。有时举问不知对，汗为浃背口辄呿。\n嗟我忝惟十年长，学业无功时既往。羡渠松柏拱把姿，绝胜樗栎高寻丈。\n一官羁我端何为，投劾归来亦未迟。岂惟问字当载酒，傥复借书仍一痴。"
        },
        {
            "标题": "呈赵叔侍郎子直二首",
            "作者": "赵蕃",
            "内容": "潦倒三年白下官，畏途常以此心观。求为庙令直不易，翻入帝城良独难。落落白头游且倦，悠悠青眼刺空漫。文章功用知无补，保此不渝惟岁寒。"
        },
        {
            "标题": "呈赵常德四首 其三",
            "作者": "赵蕃",
            "内容": "丰年易为政，凶年易为德。政本拙催科，德乃足民食。\n蛮貊忠信行，田里愁叹息。德政祇如斯，何用求赫赫。"
        },
        {
            "标题": "呈折子明丈十首",
            "作者": "赵蕃",
            "内容": "如闻欲印葆真诗，我亦犹多未见之。副本傥蒙轻乞与，真成暴富诧穷儿。"
        },
        {
            "标题": "席上奉呈教授欧阳丈时并饯戴兄故其中及之",
            "作者": "赵蕃",
            "内容": "良由姿不敏，所以须朋友。朋友多得人，不忍相瑕垢。万安初经过，渝水重邂逅。君今分教来，我政官曹守。何期逃虚中，乃值平生旧。蛮山虽云荒，蛮水亦颇秀。功名汉将余，草木骚人后。春园纵芳歇，夏屋属阴茂。官池荷卷舒，野寺泉波骤。追随方自兹，留落复何有。合者故慰心，离者频回首。聊歌五字诗，以侑一杯酒。"
        },
        {
            "标题": "呈尤运使袤延之五首",
            "作者": "赵蕃",
            "内容": "翰墨有先达，知己仅三数。省斋怜其贫，晦庵过其誉。怀哉介庵老，先我骑鲸去。公如幸教之，岂叹岁不与。"
        },
        {
            "标题": "呈宜之兄八首",
            "作者": "赵蕃",
            "内容": "书中道何似，诗有林霏寄。怪其句律工，定自工夫至。"
        },
        {
            "标题": "呈子肃三首",
            "作者": "赵蕃",
            "内容": "坊静行人昼经绝，柳吹黄叶落毵毵。知君不作官居看，陋巷旧谙人不堪。"
        },
        {
            "标题": "呈愚卿昆仲二首",
            "作者": "赵蕃",
            "内容": "忆过君家梅半开，梅花未落我重来。寻常一饭履迹扫，独向君家不记回。"
        },
        {
            "标题": "呈宜之兄八首",
            "作者": "赵蕃",
            "内容": "别来才一书，似若向兄疏。逢人问江右，说兄不敢虚。"
        },
        {
            "标题": "呈宜之兄八首",
            "作者": "赵蕃",
            "内容": "兄今得太末，去弟不数驿。弟官蛮夷中，何啻限南北。"
        },
        {
            "标题": "呈折子明丈十首 其三",
            "作者": "赵蕃",
            "内容": "故家人物几沈沦，公独风流似昔人。不但金声吐佳句，尚馀玉立耸长身。"
        },
        {
            "标题": "呈杨谨仲二首",
            "作者": "赵蕃",
            "内容": "清江郭内千竿竹，爱此浑如屋上乌。我亦山中富此物，若何奔走为饥驱。"
        },
        {
            "标题": "呈邢叔三首",
            "作者": "赵蕃",
            "内容": "听说桃川事，凭虚意欲仙。真成在人境，无用觅渔船。卜宅自何载，赋诗凡几篇。挥毫傥毋靳，图貌并流传。"
        },
        {
            "标题": "呈杨谨仲监庙三首",
            "作者": "赵蕃",
            "内容": "地占清江胜，居兼水竹幽。衡门阻静僻，高卧乐优游。深雾隐玄豹，沧波翻白鸥。弓旌不可挽，刍牧政旁搜。"
        },
        {
            "标题": "呈宜之兄八首",
            "作者": "赵蕃",
            "内容": "兄诗楚山竹，岁晚色愈绿。譬彼朝阳桐，当令凤栖宿。"
        },
        {
            "标题": "呈严黎二师并寄韩季萧",
            "作者": "赵蕃",
            "内容": "名者世公器，丈也宁取虚。我闻曾严黎，盖自入学初。每繙东莱集，出门思税车。一见良不易，寒暑三十余。前年太和官，遣书叩曾庐。得报副以诗，妙处真起予。更有严黎在，因曾庶几欤。骤闻鄂渚殁，经年为欷嘘。严黎固老矣，我亦雪满梳。奈何苦逼仄，决焉不踌躇。严师虽龙钟，眸子炯炯如。纵云昏忘集，解记韩吕徐。黎君更强健，白发尽扫除。岂非仙人家，服食信有诸。我诗燕石尔，报以琼与琚。便当与曾作，编联世行于。季萧陵阳孙，与严并门居。弃捐举子业，尽读先世书。时从二老游，不曳王门裾。我言无可采，殷勤乃来渠。二老已知名，保此良不疎。惟我与尔者，勉哉凉入墟。"
        },
        {
            "标题": "呈尤运使袤延之五首",
            "作者": "赵蕃",
            "内容": "今时使者中，所进非一律。学术用其长，公独名副实。江左更江右，非为循更迭。政以岁方艰，当遣德星出。"
        },
        {
            "标题": "呈张太平三首",
            "作者": "赵蕃",
            "内容": "贵者多骄士，古然宁迩来。惟公独超俗，片善靡遗才。誉已满台阁，勤方散草莱。深知桃李径，不为看花栽。"
        },
        {
            "标题": "呈宜之兄八首",
            "作者": "赵蕃",
            "内容": "回舟德清县，期以一会面。去去不可留，岁尽多冰霰。"
        },
        {
            "标题": "呈子肃三首 其一",
            "作者": "赵蕃",
            "内容": "坊静行人昼成绝，柳吹黄叶落毵毵。知君不作官居看，陋巷旧谙人不堪。"
        },
        {
            "标题": "醉呈亦韩",
            "作者": "赵蕃",
            "内容": "人言唯酒可忘忧，我今醉乃生百感。又言和气如三春，我乃凄凉似秋惨。层冰积雪春接冬，安得阳乌出幽坎。纷然桃李吾不关，要与晴窗事铅椠。"
        },
        {
            "标题": "呈亦韩",
            "作者": "赵蕃",
            "内容": "寒食寒未归，清明清晓时。花残渺无迹，柳细不胜垂。即事须诗写，多忧赖酒支。虽亲友朋益，更苦弟兄思。"
        },
        {
            "标题": "呈叶怀宁陈参军章簿公",
            "作者": "赵蕃",
            "内容": "潜山皖山烟雨昏，山城索莫少所亲。令君邀我入山去，复道山流方四奔。侧闻剥啄来叩门，疑匪索我云见存。已焉一见即倾倒，乃与诸刘相弟昆。因君又来惊坐陈，吾尝同寮义世敦。不惟邂逅索诗卷，更复追随携酒尊。"
        },
        {
            "标题": "呈折子明丈十首",
            "作者": "赵蕃",
            "内容": "道中峻峙不容攀，咫尺今遭风引还。闻道公曾踞其上，莫憎官府久人间。"
        },
        {
            "标题": "呈审知并简伯元",
            "作者": "赵蕃",
            "内容": "溪流渴雨今几日，夜夜月明翻我室。江西回首安在哉，南北故怜无定食。\n君居未尽乔木西，旧识邻墙解作诗。如闻过语必更仆，饭寒麈秃忘其饥。\n我思从之不可得，书疏空云间何阔。秋风吹我逐转蓬，何自翩然堕君侧。\n君诗比昔更大好，谁谓文章技非道。暗中摸索未易窥，众里卒逢分眊瞭。\n我昔少小嗜读书，老类贾胡空识珠。潜珍怀宝衣蓝缕，见之每辄惊成呿。\n郑君况是余所长，君得结交真迈往。如我何取亦与游，听呼殷兄唤张丈。\n两君抱才终有为，丰年未厌甘雨迟。我无良田莳嘉谷，取譬但可同蹲鸱。"
        },
        {
            "标题": "奉呈何叔信魏昭甫三首",
            "作者": "赵蕃",
            "内容": "梅花寂寞已飞仙，一夜春催杏欲然。老眼看花愁欲眩，却怜草色静芊芊。"
        },
        {
            "标题": "呈尤运使袤延之五首",
            "作者": "赵蕃",
            "内容": "青衿诗学为，白发步乃却。茫茫悟中入，了了难边觉。抱痾每向人，谁有如神药。公乎有异闻，蕲为启玄钥。"
        },
        {
            "标题": "呈赵常德四首",
            "作者": "赵蕃",
            "内容": "朝廷不忘远，徒欲得公重。不然如公贤，久合居侍从。少须岁和丰，归骑承天宠。看取武陵原，田耕麦米垄。"
        },
        {
            "标题": "呈折子明丈十首",
            "作者": "赵蕃",
            "内容": "朝廷经略在中原，西北人才要讨论。节传曾闻付吾属，潇湘可俾卧林园。"
        },
        {
            "标题": "呈赵常德四首 其一",
            "作者": "赵蕃",
            "内容": "东南米最贱，旧说湖南北。及今身见之，价岂下江国。\n此行为米来，对此增叹息。人谓使君贤，宁虑有失职。"
        },
        {
            "标题": "呈辛卿二首 其一",
            "作者": "赵蕃",
            "内容": "诗老当年聚此州，迩来零落尽山邱。公虽暂尔淹时用，天岂特令继夙游。\n幽事傥多尘事绝，灵山孰与博山优。林栖相去无百里，窈窕崎岖可后不。"
        },
        {
            "标题": "呈宜之兄八首",
            "作者": "赵蕃",
            "内容": "弟诗吴江枫，未秋先陨风。骚人或取咏，零落鸥鸟同。"
        },
        {
            "标题": "呈子肃三首",
            "作者": "赵蕃",
            "内容": "牢落空房我挂包，忆君过我夜推敲。东南大半行将遍，应有新诗许借钞。"
        },
        {
            "标题": "呈张太平三首 其二",
            "作者": "赵蕃",
            "内容": "贵者多骄士，古然宁迩来。惟公独超俗，片善靡遗才。\n誉已满台阁，勤方散草莱。深知桃李径，不为看花栽。"
        },
        {
            "标题": "呈愚卿昆仲二首 其一",
            "作者": "赵蕃",
            "内容": "百个脩篁一树梅，蕙盆兰斛共相陪。客来不但翻书帖，兴至更能传酒杯。"
        },
        {
            "标题": "呈辛卿二首 其二",
            "作者": "赵蕃",
            "内容": "今昔名流几许人，况于室迩更身亲。南州行卷虽云旧，东阁知名固若新。\n再见每怀风度远，两年空恨往来频。其谁为我谈名姓，车辙勤公野水滨。"
        },
        {
            "标题": "呈游子明二首",
            "作者": "赵蕃",
            "内容": "安仁山水县，令君文章伯。林深兰自吐，川媚珠所宅。弦歌导斯民，传舍阅过客。口虽绝雌黄，眼顾分青白。"
        },
        {
            "标题": "二月十日喜雨呈李纯教授去非尉曹",
            "作者": "赵蕃",
            "内容": "沧浪一夜起鸣雷，雨阵因之续续来。所病农家成久旱，未论花事有新开。书生狂妄常忧国，圣代飘零岂弃才。儒馆尉曹俱国士，好为诗赋咏康哉。"
        },
        {
            "标题": "呈邢叔三首",
            "作者": "赵蕃",
            "内容": "前辈已云远，公身亲见之。老成疑故在，风俗未忧衰。问学本日用，文章先达辞。从兹得夷步，不复困多歧。"
        },
        {
            "标题": "呈杨溥子",
            "作者": "赵蕃",
            "内容": "晓过子云居，霜风柳未疎。飘零五年别，断绝一行书。安否劳苦外，诗编吟诵余。君宁老骐骥，我已愧春鉏。"
        },
        {
            "标题": "呈折子明丈十首",
            "作者": "赵蕃",
            "内容": "曾门昔作广文官，先生曾同苜蓿盘。交道不惟当日见，遗风更俾后人看。"
        },
        {
            "标题": "呈宜之兄八首 其一",
            "作者": "赵蕃",
            "内容": "兄昔守清江，弟亦官白下。檄书几经过，铃閤奉閒暇。"
        },
        {
            "标题": "用招明叔之韵简胡兄仲威并属明叔",
            "作者": "赵蕃",
            "内容": "一白不尽茶，妙试在茗粥。相马不举肥，干也更画肉。\n士当何如观，一语可以卜。我生嗜朋友，有馀补不足。\n要求栋梁具，必问涧与谷。瑟兮本希声，何能娱世俗。\n陈君于为文，笔力见往复。剧称南郡胡，曰此吾类族。\n舆篮昨过之，怀刺今来辱。谈间不须臾，未暇问以目。\n陈君有江阁，旷瞻不遗粟。非如昧者徒，白昼迷麦菽。\n何当约夫君，载酒撷杞菊。我记不足云，渠诗当细读。"
        },
        {
            "标题": "呈赵蕲州善扛",
            "作者": "赵蕃",
            "内容": "雨合园林水满地，黄鹂无语鹭频窥。哦吟张日大自好，黜陟与时殊不知。北海定欣真识面，阿连还喜伴成诗。自从诸老凋零后，此事于今更属谁。"
        },
        {
            "标题": "呈宜之兄八首 其四",
            "作者": "赵蕃",
            "内容": "回舟德清县，期以一会面。去去不可留，岁尽多冰霰。"
        },
        {
            "标题": "呈严造道主簿",
            "作者": "赵蕃",
            "内容": "漫刺不待投，数面自成亲。对言或无味，况乃诗筒新。佳处在阿堵，小异果此君。我行萧滩上，所食杨与陈。百药及寿玉，磊落俱可珍。今又见夫子，此邦何多人。一官二十年，须发颇费耘。得非坐诗故，造物主怒嗔。如我亦复然，此理又奚云。一见互兴叹，呴濡胡足仁。湖边雨新足，荷背白胜银。是中何以思，何当并车巾。"
        },
        {
            "标题": "承契兄昨过我于永丰山间今又相遇于鄱阳以暇",
            "作者": "赵蕃",
            "内容": "君为日边行，过我迂道里。我有江上役，值君亦行李。谁云动参商，邂逅乃如此。似非人力为，定是天所使。古云昔道场，门枕东湖水。相从及休日，趋去不停轨。参禅固未暇，作诗实先议。要问戴叔伦，当年卜居意。"
        },
        {
            "标题": "呈周昭礼二首 其一",
            "作者": "赵蕃",
            "内容": "自从君发信州船，令我登临每怅然。把臂真成一倾倒，转头知隔几山川。\n憎余况有年年恶，美子诗堪句句传。记取相逢又相别，菊枯荷尽早梅前。"
        },
        {
            "标题": "呈杨谨仲监庙三首",
            "作者": "赵蕃",
            "内容": "刘孔何如士，欧苏敢并行。江山故好在，人士熟知名。道遇澄清使，为言月旦评。经过才一见，已似慰平生。"
        },
        {
            "标题": "用招明叔之韵简胡兄仲威并属明叔",
            "作者": "赵蕃",
            "内容": "一白不尽菜，妙试在茗粥。相马不举肥，干也更画肉。士当何如观，一语可以卜。我生嗜朋友，有余补不足。要求栋梁具，必问涧与谷。瑟兮本希声，何能娱世俗。陈君于为文，笔力见往复。剧称南郡胡，曰此吾类族。舆篮昨过之，怀刺今来辱。谈间不须臾，未暇问以目。陈君有江阁，旷瞻不遗粟。非如昧者徒，白昼迷麦菽。何当约夫君，载酒撷杞菊。我记不足云，渠诗当细读。"
        },
        {
            "标题": "呈杨谨仲监庙三首 其一",
            "作者": "赵蕃",
            "内容": "祇道无前辈，于今识后凋。形容犹矍铄，鬓发自飘萧。\n早日破万卷，暮龄甘一瓢。纷纷盈郑卫，洗耳骤闻韶。"
        },
        {
            "标题": "呈尤运使袤延之五首",
            "作者": "赵蕃",
            "内容": "往者江次对，不妄出荐口。门无杂遝宾，麟角鳖肋九。斯文独许公，是谓言可否。几年阙通谒，今乃获拜手。"
        },
        {
            "标题": "呈折子明丈十首",
            "作者": "赵蕃",
            "内容": "旧有园林新近开，凿池培址遂成台。台颠纵有蒙笼处，不碍遥山次第来。"
        },
        {
            "标题": "呈赵常德四首 其四",
            "作者": "赵蕃",
            "内容": "将身付铨选，乃奉蛮府檄。蛮语初未学，崄绝闻人说。\n进前退不可，信有难如棘。所赖使君贤，馀波能普及。"
        },
        {
            "标题": "呈折子明丈十首",
            "作者": "赵蕃",
            "内容": "不惟句律有家风，笔陈仍推大令工。兹道只今殊寂寞，求公须向古人中。"
        },
        {
            "标题": "呈张太平三首",
            "作者": "赵蕃",
            "内容": "游日甘泉旧，如公孰与先。内虽资献纳，外乃藉蕃宣。今日江淮地，宁惟牧守权。功名端未晚，勉力继青毡。"
        },
        {
            "标题": "呈折子明丈十首",
            "作者": "赵蕃",
            "内容": "儿时已见葆真诗，写诵抄藏不惮疲。白首始游衡岳寺，扶藜处处读苔碑。"
        },
        {
            "标题": "呈杨谨仲二首",
            "作者": "赵蕃",
            "内容": "南浦相逢使蜀船，为余高举送行篇。我行纵有荣枯异，可乏新诗处处传。"
        },
        {
            "标题": "呈张太平三首",
            "作者": "赵蕃",
            "内容": "门墙十五载，每见辱加亲。老至名不立，道乖家转贫。世谁能我及，志欲向公申。剩欲搜诗献，青山恐笑人。"
        },
        {
            "标题": "呈折子明丈十首",
            "作者": "赵蕃",
            "内容": "客舍潭州又一春，花时风雨困频频。欲知夏木扶疏处，好挂陶翁洒酒巾。"
        },
        {
            "标题": "呈谢资深县丞源",
            "作者": "赵蕃",
            "内容": "平生梦寐临川郡，故在溪堂竹友斋。句法已看行世集，风声犹得起人怀。有孙住著园依水，薄宦旧来松俨槐。纵是尘埃政冲突，可无一语道离乖。"
        },
        {
            "标题": "呈游子明二首",
            "作者": "赵蕃",
            "内容": "频乘信州船，屡泊云锦驿。登临有胜绝，偃蹇费收拾。令君名能诗，公事多暇日。傥可付篇章，大胜资粟帛。"
        },
        {
            "标题": "呈许深父及之",
            "作者": "赵蕃",
            "内容": "路入分宜县，心驰月旦评。参差万木合，曲折乱滩行。江右孰茂宰，斯人垂大名。凫飞看公入，鸢堕黯余情。"
        },
        {
            "标题": "呈尤运使袤延之五首",
            "作者": "赵蕃",
            "内容": "少年见公文，大类韩退之。集古一千卷，复楷欧少师。楷欧亦类韩，万顷定渺瀰。于今到收敛，宁易窥涘涯。"
        },
        {
            "标题": "呈折子明丈十首",
            "作者": "赵蕃",
            "内容": "相逢几说李端公，未报舒州谢表通。要识淮南佳绝地，灊山皖水莫之同。"
        },
        {
            "标题": "呈子肃三首 其二",
            "作者": "赵蕃",
            "内容": "忆过君家黄堰居，春风杨柳政扶疏。人生离合自多感，邂逅更当摇落馀。"
        },
        {
            "标题": "呈周昭礼二首",
            "作者": "赵蕃",
            "内容": "又向江头觅去船，故山归路反茫然。秋鸿社燕各千里，落日残霞同一川。酒得老兵犹可饮，诗须我辈始堪传。经行到处无生景，平日梦中今目前。"
        },
        {
            "标题": "呈宜之兄八首",
            "作者": "赵蕃",
            "内容": "雪抵东野县，晴值安丰车。坐定取谈兄，示以咫尺书。"
        },
        {
            "标题": "奉呈何叔信魏昭甫三首",
            "作者": "赵蕃",
            "内容": "寒厅寂寞不知春，登眺招要藉所亲。始谓姑倾一杯酒，已焉颠倒白纶巾。"
        },
        {
            "标题": "赠尤检正四首",
            "作者": "赵蕃",
            "内容": "多书如邺侯，读书如张巡。一代信不数，吾身见能亲。门墙虽云旧，踪迹乃若新。政以沅湘远，无由书疏频。"
        },
        {
            "标题": "奉呈何叔信魏昭甫三首",
            "作者": "赵蕃",
            "内容": "春风大属野樱朱，树树相望绮不如。却忆山家篱堑畔，十分春日付谁渠。"
        },
        {
            "标题": "呈折子明丈十首 其五",
            "作者": "赵蕃",
            "内容": "曾门昔作广文官，先正曾同苜蓿盘。交道不惟当日见，遗风更俾后人看。"
        },
        {
            "标题": "城下道中二首",
            "作者": "赵蕃",
            "内容": "溪上桥危亭亦高，柳阴直下有鱼舠。夜来雨足洪初涨，突岸冲矶声怒号。"
        },
        {
            "标题": "程士和和诗送酒复用韵",
            "作者": "赵蕃",
            "内容": "半夜诗成疾置看，甚思走笔退知难。我如枫叶非关伐，君比梅花不带酸。岂是独醒羞众醉，政由尚白惧朱丹。一尊重辱相料理，不尔何缘罄一欢。"
        },
        {
            "标题": "呈折子明丈十首 其四",
            "作者": "赵蕃",
            "内容": "不惟句律有家风，笔阵仍推大令工。兹道祗今殊寂寞，求公须向古人中。"
        },
        {
            "标题": "赠尤检正四首 其三",
            "作者": "赵蕃",
            "内容": "榜舟浙江潮，僦屋长安雪。寒涛幸少年，积冻还复结。\n虽逃蛟鳄虞，未免薪刍绝。噂"
        },
        {
            "标题": "赠尤检正四首 其二",
            "作者": "赵蕃",
            "内容": "往焉石灰桥，粲粲方秘书。近者南浦亭，皇皇乃轺车。\n遄归今几年，人望益以储。俱期白兽省，共徯玉堂庐。"
        },
        {
            "标题": "赠尤检正四首",
            "作者": "赵蕃",
            "内容": "往焉石灰桥，粲粲方秘书。近者南浦亭，皇皇乃轺车。遄归今几年，人望益以储。俱期白兽省，共徯玉堂庐。"
        },
        {
            "标题": "题衢州城外包氏水阁示远父成父二首 其一",
            "作者": "赵蕃",
            "内容": "溪流屈曲总成滩，滩外云山远近看。何许诗情最关处，渚鸥能白晚枫丹。"
        },
        {
            "标题": "赠尤检正四首 其四",
            "作者": "赵蕃",
            "内容": "季秋过庐陵，客有示新录。尤杨两诗翁，间以严州陆。\n澧兰与沅茝，顿觉无芬馥。何况破囊中，欲探还自忸。"
        },
        {
            "标题": "题衢州城外包氏水阁示远父成父二首 其二",
            "作者": "赵蕃",
            "内容": "买得溪头一叶船，去留无系总悠然。不惟画本输摩诘，更有诗材属惠连。"
        },
        {
            "标题": "城下道中二首",
            "作者": "赵蕃",
            "内容": "瓦室人家茅屋边，瓦囷亦与草囷连。池塘过雨尚浮浊，杨柳新栽已带烟。"
        },
        {
            "标题": "程阁学知建宁府入对二首",
            "作者": "赵蕃",
            "内容": "湖山十里芰荷香，稳送朝天一夜航。前席固应思见贾，留行政不待徵黄。悬知笔下三千字，小试囊中一二方。自笑侯芭今白首，弹冠何敢企王阳。"
        },
        {
            "标题": "程季仪沈俭夫携酒见饯于湘中馆借用季仪所次五峰先生旧韵见怀之作",
            "作者": "赵蕃",
            "内容": "拟和题诗略未成，卒然风雨暗前津。高秋政应凉如水，馀溽胡为暖似春。\n载酒肯来真好事，舣舟聊为驻行人。异时怀玉山前过，一访耕桑老病身。"
        },
        {
            "标题": "呈折子明丈十首 其十",
            "作者": "赵蕃",
            "内容": "道山峻峙不容攀，咫尺今遭风引还。闻道公曾踞其上，莫憎官府久人间。"
        },
        {
            "标题": "程阁学知建宁府入对二首",
            "作者": "赵蕃",
            "内容": "日边飞下诏黄新，大府潜藩属老成。一代儒宗还北阙，十年法从对延英。从容定有回天力，咫尺重闻曳履声。便觉儿童语音好，谢公今起慰苍生。"
        },
        {
            "标题": "去非尉曹于廨舍；之侧凿池种竹为亭其上名日",
            "作者": "赵蕃",
            "内容": "旧日南州于去非，一官黄绶不嫌卑。要为宾主壶觞地，因著胸中水竹期。怪底不同东野耄，政由深得退之奇。过君池草生春日，忆我丛篁长夏时。"
        },
        {
            "标题": "次韵在伯对雪见示",
            "作者": "赵蕃",
            "内容": "初迷庭砌与墙阴，旋著遥山及远林。飘洒故看朝已积，缤纷更觉昼弥深。东都皎皎关门卧，鲁国寥寥振履音。作气再衰三则竭，强拈愁笔和高吟。"
        },
        {
            "标题": "冲谷道章少隐还自上饶不见过而遂归怀玉作诗",
            "作者": "赵蕃",
            "内容": "幽居非不佳，竹屋静以深。春归邈亡踪，草木成嘉阴。天气殊未快，令人头岑岑。忽思从公谭，微风动衣襟。白云何许在，引领劳我心。平生诵佳句，三叹有遗音。端如猛虎啸，百兽藏中林。交游一周子，自昔已至今。论道若有合，根源要追寻。文章固定价，美玉同精金。穷通我均乐，兹事要力任。通脱不累物，贤哉阮瞻琴。"
        },
        {
            "标题": "冲雨投宿石佛院次季承留题韵二首 其一",
            "作者": "赵蕃",
            "内容": "尘埃彷佛前朝寺，客子今缘避雨来。欲访当时漫亡得，绿丛蕉并野花开。"
        },
        {
            "标题": "六月十三日四更登舟县岸迟明抵岁步宿雨犹湿",
            "作者": "赵蕃",
            "内容": "月落橹咿哑，晓登江上家。冲田多偃稻，直岸有颓沙。始悟雨如许，更欣晴亦佳。林中尚余滴，不管垫乌纱。"
        },
        {
            "标题": "六月十三日四更登舟县岸迟明抵秽步宿雨犹湿昨夕近郭风而不雨不知此间盖滂沱也",
            "作者": "赵蕃",
            "内容": "月落橹咿哑，晓登江上家。冲田多偃稻，直岸有颓沙。\n始悟雨如许，更欣晴亦佳。林中尚馀滴，不管垫乌纱。"
        },
        {
            "标题": "邢氏园池上作",
            "作者": "赵蕃",
            "内容": "可意于兹夕，乃能来此风。稻畦初吠蛤，草岸已鸣虫。三径思茅屋，归艎忆钓筒。渊明宁隐者，鲁望岂渔翁。"
        },
        {
            "标题": "冲谷过予晏斋",
            "作者": "赵蕃",
            "内容": "梦里春归去，榴花晚欲然。窗晴书味熟，竹密鸟声圆。多病妨搜句，逢人懒问禅。澹然无可语，危坐了炉烟。"
        },
        {
            "标题": "赤岸道中呈斯远",
            "作者": "赵蕃",
            "内容": "小雨洗红叶，青山舒白云。秋风有奇处，我友得平分。"
        },
        {
            "标题": "冲雨投宿石佛院次季承留题韵二首",
            "作者": "赵蕃",
            "内容": "石佛如今安在哉，至人无往亦无来。山僧顾欲谈遗迹，说道空岩闭不开。"
        },
        {
            "标题": "迟晓微雨已而复止",
            "作者": "赵蕃",
            "内容": "晓雨初传听，晨窗已断闻。日行将杲杲，云起更纷纷。不似岁且尽，直疑春向分。南方故谙此，北叟漫惊云。"
        },
        {
            "标题": "冲雨投宿石佛院次季承留题韵二首",
            "作者": "赵蕃",
            "内容": "尘埃仿佛前朝寺，客子今缘避雨来。欲访当时漫亡得，绿丛蕉并野花开。"
        },
        {
            "标题": "冲谷和诗惠书且有访予之意",
            "作者": "赵蕃",
            "内容": "门外秋来草长科，寂然何止雀堪罗。清诗寄和劳相忆，手札俱来仍足多。豆饭芋魁吾自有，芒鞋竹杖几时过。相逢不用论余事，兹道待君相琢磨。"
        },
        {
            "标题": "周愚卿同丁永年陈明叔见饯于去城之十里致严",
            "作者": "赵蕃",
            "内容": "林表枫能赤，崖边菊许长。别情俱惨憺，风日倍荒凉。岂为钟情极，端由取友良。颓然醒杂意，初不累杯觞。"
        },
        {
            "标题": "子进示怀玉诗卷有归途见怀恨不同游二诗次韵",
            "作者": "赵蕃",
            "内容": "山有英灵在，眼应青白分。问禅公得髓，呈佛我无文。意赏人知独，神游默固群。清诗传妙旨，读罢雨花纷。"
        },
        {
            "标题": "以孟夏唱酬陈子高诗寄季承并借穷愁志及其兄",
            "作者": "赵蕃",
            "内容": "故家不复见中州，插架闻君似邺侯。往事谁能论牛李，旧书聊欲借穷愁。薰莸政自难同器，泾渭悬知卒异流。何事古今朋党祸，力争终以杀身酬。"
        },
        {
            "标题": "舂米方归瑞峰寺僧送菜适至遂成晚馈",
            "作者": "赵蕃",
            "内容": "香粳出村舂，晚菘来野寺。八珍不吾易，一饱有馀味。\n鸣钟与列鼎，饭蔬仍饮水。此道本平观，在人安择尔。"
        },
        {
            "标题": "子进示怀玉诗卷有归途见怀恨不同游二诗次韵",
            "作者": "赵蕃",
            "内容": "望压大江东，兹峰独著雄。潜珍伏其下，神画隐于中。旧俗多庞说，因公得髓穷。从今逢有问，身与到山同。"
        },
        {
            "标题": "袁州北崇胜寺二首",
            "作者": "赵蕃",
            "内容": "病中曾觅扊扅炊，别后东西无自知。似说诸侯枉行卷，却从群彦赴明时。相如定辱君王问，郑老宁容尔汝期。几欲寄书愁不达，偶因閒暇一酬诗。"
        },
        {
            "标题": "以孟夏唱酬陈子高诗寄季承并借穷愁志及其兄兴化集四首 其一",
            "作者": "赵蕃",
            "内容": "莫嗔不寄一行书，半百光阴伏枕馀。寂寞瓶储同靖节，荒凉壁立类相如。\n君今为况复何似，秋尽想应成定居。穫稻谗终还墐户，有诗何日定遗予。"
        },
        {
            "标题": "以孟夏唱酬陈子高诗寄季承并借穷愁志及其兄",
            "作者": "赵蕃",
            "内容": "著论端能拟过秦，苦吟长学跨驴人。十年不调非求异，三径为资本作贫。回首浮梁屡还往，断魂宿草几陈新。藏家有集曾三复，借我流传莫谩珍。"
        },
        {
            "标题": "以孟夏唱酬陈子高诗寄季承并借穷愁志及其兄",
            "作者": "赵蕃",
            "内容": "东湖共款竹多竿，妙果同登塔几盘。冲雨冲风总幽事，一谈一笑尽诗端。随人似我空为计，出语如君当不刊。派后江西有惊坐，封题并与略评看。"
        },
        {
            "标题": "读子进浙行诗轴中有二诗见寄次韵报之",
            "作者": "赵蕃",
            "内容": "何夕佳风月，仍陪笑语清。依依数行李，了了尽平生。要使交游态，浑如手足情。居閒有此乐，那用占时名。"
        },
        {
            "标题": "袁州北崇胜寺二首",
            "作者": "赵蕃",
            "内容": "故人贻我壁间诗，何处飘零负此期。蹭蹬我今惭薄宦，飞腾君合趁明时。虽然不用逢人说，老矣何庸觅世知。借问还家底为计，儿能樵木妇能炊。"
        },
        {
            "标题": "次韵酬答陈席庆伯见贻二首",
            "作者": "赵蕃",
            "内容": "问君有赋敌相如，谁为君王诵子虚。去岁别家今未返，有亲须养得安居。附名愿见先友记，宣布曾传太史书。清燕倘思询旧事，莫辞待诏久公车。"
        },
        {
            "标题": "次韵酬答陈席庆伯见贻二首",
            "作者": "赵蕃",
            "内容": "诗成每辄肺肝愁，那与人充耳目谋。敢谓老怀千里志，故怜饥作四方游。若人尚隐南山雾，老我合从春水鸥。旧契百年谈未易，且言家共古扬州。"
        },
        {
            "标题": "酬季益",
            "作者": "赵蕃",
            "内容": "君家三尺窗，尽著谿上山。怪君坐其中，举世招不还。余嬉到五言，时许见一斑。顾我仅曹郐，季孟胡可间。比年尔何缘，乃复罹间关。试问蓬蒿居，孰愈辙迹环。古来千里足，未必十二闲。是故东方士，长饥犹好颜。"
        },
        {
            "标题": "以归来后与斯远倡酬诗卷寄辛卿",
            "作者": "赵蕃",
            "内容": "人家馈岁何所为，纷纷酒肉相携持。我曹馈岁复何有，酬倡之诗十余首。缄封寄藁玄英方，从人笑痴我自狂。狂余更欲谁送似，咫尺知音稼轩是。公乎比复何所作，想亦高吟动清酌。宾朋杂遝孰为佳，咸推杨范工词华。我曹所乐虽小技，历古更今不能废。岁云暮矣勿叹穷，梅花烂漫行春风。"
        },
        {
            "标题": "酬汤莘夫用怀孙温叟韵见贻",
            "作者": "赵蕃",
            "内容": "长夜漫漫起饭牛，飞鸢跕跕堕炎州。是皆有命无悲感，孰若委心安去留，骏足岂嫌銮辂苦，散才当逭斧斤搜。吾人故有交期在，出处何须终并游。"
        },
        {
            "标题": "送向如愚赴庐陵丞",
            "作者": "赵蕃",
            "内容": "乃祖当年耐官职，远孙今日振家声。闭门已尽五车读，补吏反为千里行。丞不负君休自厌，诗能穷我竟何成。春风尽可宽役役，不用回头数去程。"
        },
        {
            "标题": "酬在伯再用书事之韵",
            "作者": "赵蕃",
            "内容": "西行险绝类中巴，东望悲凉底是家。渺渺春风限啼鴃，悠悠落日送归鸦。室盈幼稚为腰折，腹有诗书宜气华。两日不亲颜色好，出门还恐滞泥沙。"
        },
        {
            "标题": "出北门记所见二首",
            "作者": "赵蕃",
            "内容": "我行舒州来，触目叹荒棘。今经北门道，麻麦殊翳密。乃知人力愆，地固有遗殖。安得遍厥耕，疲羸当少息。"
        },
        {
            "标题": "出北门记所见二首 其一",
            "作者": "赵蕃",
            "内容": "浮云冒山顶，横碧门与直。所嗟篮舆驶，令我头屡侧。\n前瞻亦何有，浮图梯七级。彷佛记遗基，当年居皖伯。"
        },
        {
            "标题": "同张伯永出郊迓客倦叹之余因以成咏",
            "作者": "赵蕃",
            "内容": "度晶我悰得养疴，不知春事已云多。桃花灼灼为谁好，杨柳依依如恨何。曲折东西山展画，抑扬高下鸟闻歌。是间有句强能管，古淡如君莫我诃。"
        },
        {
            "标题": "同张伯永出郊迓客倦叹之馀因以成咏",
            "作者": "赵蕃",
            "内容": "度日无悰得养痾，不知春事已云多。桃花灼灼为谁好，杨柳依依如恨何。\n曲折东西山展画，抑扬高下鸟闻歌。是间有句彊能管，古淡如君莫我诃。"
        },
        {
            "标题": "三月十七日以檄出行赈贷旬日而复反自州门至",
            "作者": "赵蕃",
            "内容": "参军出郭匪幽寻，使者移文播德音。石蒜榆皮那得饱，刀耕火种岂能任。义仓政尔因饥发，赈历兹焉遣吏临。比屋故知难户晓，分行聊得尽吾心。"
        },
        {
            "标题": "予方作书招成父入山成父亦移书招予出县报以",
            "作者": "赵蕃",
            "内容": "乏食宁忧陈蔡厄，堆案自有班左书。不嫌荒寂肯来过，草径已教童子锄。"
        },
        {
            "标题": "予方作书招成父入山成父亦移书招予出县报以",
            "作者": "赵蕃",
            "内容": "阿连折简能招我，危坐哦诗正忆渠。不是下山防破戒，政缘抱病怯行舆。"
        },
        {
            "标题": "三月十七日以檄出行赈贷旬日而复反自州门至",
            "作者": "赵蕃",
            "内容": "闻道高原尚苦乾，未妨平陆欲生湍。眼中乍见扶藜出，耳畔未嗟啼鸟欢。汉诏当知本宽大，豳诗政复著艰难。尔能粗得饥肠实，我亦安辞脚力酸。"
        },
        {
            "标题": "孝显追送至沙溪书所见以别",
            "作者": "赵蕃",
            "内容": "白云英英行空山，白鹭矫矫去复还。雨声骤来却小住，树色全绿或半殷。谁家有屋茅三间，舂声未断横炊烟。刈禾虽阻得治圃，造物所惠无一偏。我亦愿此坐无田，千里顾上西江船。经年扰子曾未厌，更烦车马相追牵。客中无酒可醉子，聊书所见为别言。"
        },
        {
            "标题": "秋陂道中三首 其一",
            "作者": "赵蕃",
            "内容": "晨钟离野寺，早市出村墟。山在空濛里，路经崩缺馀。\n崎岖方自此，阻绝信非虚。却羡林间翮，飞翔得自如。"
        },
        {
            "标题": "三月十七日以檄出行赈贷旬日而复反自州门至",
            "作者": "赵蕃",
            "内容": "马骔岭下源初发，鹅口山前渐可舟。一百八盘谁谓险，二十四溪何自游。深厉浅揭故数数，车烦马殆真悠悠。惜哉当此方倥偬，不然亦足供夷犹。"
        },
        {
            "标题": "三月十七日以檄出行赈贷旬日而复反自州门至",
            "作者": "赵蕃",
            "内容": "既雨得晴晴亦佳，筍舆终日度咿哑。蒙笼篁竹四三里，仿佛茅茨三五家。邻舍相闻亦鸡犬，田畴随事有桑麻。居夷何陋惭君子，不尔辞官学种畲。"
        },
        {
            "标题": "雪中用俞克晦丈公择唱酬之韵呈克晦",
            "作者": "赵蕃",
            "内容": "幽雀徐行破绿苔，不嫌寂静肯频来。款门不是才因竹，琢句何妨更有梅。要人和灞桥冲雪，恐成剡曲棹舟回。寄声闲止老居上，好对春风酌冻醅。"
        },
        {
            "标题": "初八日过总持以雨不得观龙井休日再往经孺子",
            "作者": "赵蕃",
            "内容": "满城车马走尘埃，湖上幽蹊长积苔。喟叹高风尚千载，殷勤两日为重来。吾生讵老五斗米，此地终期三径开。大厦崇成非往者，况予拥肿自樗材。"
        },
        {
            "标题": "涧舖岭道中四首",
            "作者": "赵蕃",
            "内容": "钜竹差差合，青杉袅袅长。人多表池槛，此乃亘山冈。"
        },
        {
            "标题": "涧舖岭道中四首",
            "作者": "赵蕃",
            "内容": "岭路萦纡合，泉流诘曲通。田毛无岁旱，山课与耕同。"
        },
        {
            "标题": "涧铺岭道中四首 其一",
            "作者": "赵蕃",
            "内容": "近岫披晴雾，遥山纵雨云。皑皑疑雪积，莽莽若江分。"
        },
        {
            "标题": "初八日微雨明日犹有凉意作两绝句",
            "作者": "赵蕃",
            "内容": "小雨那能救旱禾，定催粟玉放庭柯。一从赋罢横斜影，谁复风流似汝多。"
        },
        {
            "标题": "涧舖岭道中四首",
            "作者": "赵蕃",
            "内容": "近岫披晴雾，遥山纵雨云。皑皑疑雪积，莽莽若江分。"
        },
        {
            "标题": "初八日人事少閒命车……",
            "作者": "赵蕃",
            "内容": "细雨微风湖上亭，柳深荷密竞青青。生平漫与形神接，客里孤游耳目醒。题咏纷绘几诗板，画图零落半幽屏。像祠只在荒墩外，小复舆篮更一经。"
        },
        {
            "标题": "寄谢周子开",
            "作者": "赵蕃",
            "内容": "四益堂中四益碑，南轩文字述家规。殷勤打寄非无益，从此折肱当得医。"
        },
        {
            "标题": "涧铺岭道中四首 其三",
            "作者": "赵蕃",
            "内容": "芋亩疑如蜀，山田更似闽。祇看无废地，宁复有閒民。"
        },
        {
            "标题": "贵溪出陆",
            "作者": "赵蕃",
            "内容": "舍舟觅篮舆，意欲避搜句。那知花草香，不减江山助。霏霏雾将敛，兀兀村又度。长卿故倦游，征夫问前路。归欤亦何为，时哉正农务。"
        },
        {
            "标题": "初寒无衾买纸被以纾急作四绝",
            "作者": "赵蕃",
            "内容": "平生结得楮生缘，觅句抄书日费捐。只有夜窗宜暂舍，也须包裹伴幽眠。"
        },
        {
            "标题": "初七日雨殊未沾足作四十字",
            "作者": "赵蕃",
            "内容": "上天怜久旱，赫日变浓阴。要使今年熟，须成三日霖。萧疏财却暑，点滴谩过林。问我无田客，那怀闵雨心。"
        },
        {
            "标题": "初六日阻风新淦二首 其一",
            "作者": "赵蕃",
            "内容": "昨日北风犹可行，今日北风不可撑。虽无人止公无渡，凭河而死圣不与。\n况我生平忧患多，平陆往往愁风波。近连章贡远鄱蠡，如此千涛万浪何。"
        },
        {
            "标题": "送韩建宁赴召二首 其一",
            "作者": "赵蕃",
            "内容": "频向清时课郡功，履声长忆未央宫。祇言治行称黄霸，果见朝廷徵弱翁。\n简注岂惟陛下圣，欢谣还见庶民同。孰云故国非乔木，赐第行看又植桐。"
        },
        {
            "标题": "初到舒州",
            "作者": "赵蕃",
            "内容": "承平非不久，淮地只凋疎。负贩资安郡，蒿莱塞旧闾。近江犹若此，穷徼复何如。可议轻征战，仍闻急转输。"
        },
        {
            "标题": "初六日阻风新淦二首",
            "作者": "赵蕃",
            "内容": "北风不但江流白，天色往往吹作阴。漫云一水六十里，中有青山千万寻。人言下水必奔驶，而独于此成滞淫。鵁鶄属玉尔自得，短咏长歌吾亦任。"
        },
        {
            "标题": "初六日呈明叔",
            "作者": "赵蕃",
            "内容": "冷澹清明节，萧疎斑白翁。不知春事减，但见绿阴重。坐卧书窗书，阴晴啼鸟中。年龄故尔似，贫病亦应同。"
        },
        {
            "标题": "初寒无衾买纸被以纾急作四绝 其二",
            "作者": "赵蕃",
            "内容": "瑟缩从渠体尚生，不妨攲拥度天明。书生活计能消底，太息牛衣王仲卿。"
        },
        {
            "标题": "初六日绝湖",
            "作者": "赵蕃",
            "内容": "政尔喧豗浪如屋，忽焉熨帖纹如縠。大船双橹鸣鹳鹅，小艇孤桡乱凫鹜。金沙粲粲列宿明，君山宛宛修眉绿。囊无东绢画无工，为写南征图十幅。"
        },
        {
            "标题": "初二日蚤发亲捷",
            "作者": "赵蕃",
            "内容": "水落滩鸣急，山高雾散迟。夜愁余响递，晨幸日光披。颇忆茱萸饮，还思薏苡赍。异乡逢物色，老病益清羸。"
        },
        {
            "标题": "初二日复雨偶成",
            "作者": "赵蕃",
            "内容": "秋旱连冬势未平，何斯小雨趁元正。休论忽忽生为乐，且对欣欣木向荣。已分终身乐贫贱，自无岐路觅功名。独于诗律存余习，三日不谈荆刺生。"
        },
        {
            "标题": "初六日雨而甚微",
            "作者": "赵蕃",
            "内容": "旱势若燎火，雨粒如投珠。望望恐不及，嗷嗷欲成呼。叩龙探古湫，号佛喧通衢。山川祷斯必，社稷报不渝。古人之所是，今人之所迂。龙神与社鬼，其事亦区区。"
        },
        {
            "标题": "初寒无衾买纸被以纾急作四绝",
            "作者": "赵蕃",
            "内容": "识字谁令胜烂奚，自应无褐更无衣。宵安亦念明朝计，儿报屋檐生早晖。"
        },
        {
            "标题": "初寒无衾买纸被以纾急作四绝",
            "作者": "赵蕃",
            "内容": "度夕阴风吹扊扅，布衾如铁念娇儿。夜来例拜奇温赐，但觉安眠晓不知。"
        },
        {
            "标题": "初四日同诸公饮饯共叔于株林明日再往共叔为",
            "作者": "赵蕃",
            "内容": "一别定不免，重来聊见情。匆匆置朝饭，愦愦困余酲。会合知何日，升沉恐异情。毋忘尺书寄，慰此寸心倾。"
        },
        {
            "标题": "初夏山居有怀长沙从游四首",
            "作者": "赵蕃",
            "内容": "日者因回使，人才致一书。有怀那再写，为况又何如。贾傅长沙国，陶公五柳庐。文章且难进，可向友朋疏。"
        },
        {
            "标题": "初夏山居有怀长沙从游四首",
            "作者": "赵蕃",
            "内容": "我爱长沙国，全如洛与伊。诸公早闻道，老我谩耽诗。忆昨相追逐，何知有别离。湘西一回首，莽莽便天涯。"
        },
        {
            "标题": "初夏山居有怀长沙从游四首 其三",
            "作者": "赵蕃",
            "内容": "府谷我先契，诸公吾辈流。悬知盍簪际，颇解忆人不。\n蕙逐光风转，莺啼出谷幽。因声烦为我，传写寄荆州。"
        },
        {
            "标题": "初九日",
            "作者": "赵蕃",
            "内容": "一片花飞春未知，杜陵野客已深悲。况堪昨夜狂风雨，吹折东家桃树枝。"
        },
        {
            "标题": "初四日同诸公饮饯共叔于株林明日再往共叔为置饭归途赋此寄之",
            "作者": "赵蕃",
            "内容": "一别定不免，重来聊见情。匆匆置朝饭，愦愦困馀酲。\n会合知何日，升沉恐异情。毋忘尺书寄，慰此寸心倾。"
        },
        {
            "标题": "初十日早立寺门作",
            "作者": "赵蕃",
            "内容": "春天阴晴无定姿，阴云未卷晴风吹。青山表见花颜色，绿竹增添鹭羽仪。郭外不知谁是主，眼中今日我题诗。人生何物非邮传，敢谓吾庐不在兹。"
        },
        {
            "标题": "初五日晚雨欲舣舟大琛而舟行过焉示成父弟",
            "作者": "赵蕃",
            "内容": "一雨晚来凉，山长水又长。寻诗贪屿岛，沽酒误村场。萧瑟听连夕，飘流入异乡。对眠还晤语，浑忆在山房。"
        },
        {
            "标题": "初三日晚题",
            "作者": "赵蕃",
            "内容": "浮云晚陆离，巨浪朝澎湃。橹摇虽甚亟，岸远不可届。巴丘两日中，湖路千里外。月上照遥山，修眉雨新画。"
        },
        {
            "标题": "初四日妍暖如春",
            "作者": "赵蕃",
            "内容": "薄雪未满旱，苦晴翻居暄。长林无悴色，幽鸟亦多言。纵喜春当复，还忧病作烦。梅花愆驿使，芳草望王孙。"
        },
        {
            "标题": "初十日早起",
            "作者": "赵蕃",
            "内容": "此风动地木欲折，雨既不成当作雪。黄昏侧听到鸡鸣，才有飘萧兴骚屑。虽然风力犹未止，雨耶雪耶知孰是。几将被褐出门看，不待足前成辟易。迟明乃知雪未就，雨亦甚微风独吼。晨炊未暇询无有，亟令问讯邻家酒。"
        },
        {
            "标题": "初夏山居有怀长沙从游四首 其二",
            "作者": "赵蕃",
            "内容": "我爱长沙国，全如洛与伊。诸公早闻道，老我谩耽诗。\n忆昨相追逐，何知有别离。湘西一回首，莽莽便天涯。"
        },
        {
            "标题": "初夏山居有怀长沙从游四首",
            "作者": "赵蕃",
            "内容": "想见湘西路，扶疏夏木长。佛龛钟磬寂，书屋简编香。破雾穿晨屦，冲风唤晚航。向居嫌是客，今梦却同乡。"
        },
        {
            "标题": "初十日早起",
            "作者": "赵蕃",
            "内容": "北风动地木欲折，雨既不成当作雪。黄昏侧听到鸡鸣，才有飘萧兴骚屑。\n虽然风力犹未止，雨耶雪耶知孰是。几将被褐出门看，不待足前成辟易。\n迟明乃知雪未就，雨亦甚微风独吼。晨炊未暇询无有，亟令问讯邻家酒。"
        },
        {
            "标题": "初五日呈潘提举时祷雨应而未洽",
            "作者": "赵蕃",
            "内容": "潦退旱随至，吏忧民足伤。陂塘待天雨，饘粥仰官仓。事势胡能久，收成亟所望。关心厪汉节，用意格穹苍。忽已云霓合，兼之雷电将。骤来能点点，快落遂浪浪。未复田畴绿，才苏菜陇黄。粗能宽闵闵，聊且慰皇皇。末世耽饕佛，前闻戒暴尫。于公明孝妇，卜式讼弘羊。是可资邦本，宁唯致岁穰。公行有余力，我句漫斯狂。半载官离次，欲归行绝粮。何当荷蓑笠，及此济江湘。"
        },
        {
            "标题": "初五夜再过昨逢之梅乃酒家保也",
            "作者": "赵蕃",
            "内容": "前日日莫相逢初，今日日斜来看再。鬨然肯作时世妆，萧然自有无人态。\n题诗欲报故人知，为尔停骖一杯买。"
        },
        {
            "标题": "除夕万安寄成父并示儿女",
            "作者": "赵蕃",
            "内容": "去年除夕遥怜汝，今岁酒觞期对举。谁知人事苦好乖，百里相望竟成阻。去年虽深兄弟思，儿女抱负有母慈。今年已作生死隔，恸哭无地天使之。哀哉一官竟何直，南北由人长役役。属儿无恨弟勿嗟，来岁田庐当毕集。"
        },
        {
            "标题": "除夕古体三十韵",
            "作者": "赵蕃",
            "内容": "疾风鏖夜滩，古木撼石壁。渔火暗复张，隔江哭声接。哀哀或到明，语细杂鸣唈。我舟若孤凫，欲去意转絷。终宵炯不眠，残红照孤泣。舟人吁且言，今夕乃除夕。官何自苦甚，兀此六尺箦。城中知旧多，市上灯火集。朱门酒盈樽，高会马喧枥。一饮涤千愁，共送残景急。低头更堪伤，正比坐针席。去年腊尽时，家寓金沙碛。身虽隔剑栈，母在犹戚戚。贼风吼西隅，百日走荆棘。一鸣婴祸罗，转翅千仞逼。母忧儿不归，儿归母已殁。没身无以报，天地终罔极。永怀荼苦心，况复对节物。今将万里归，机会不可失。丹旐倚江村，百里莫相即。弱弟奉斋灯，孤女想在侧。夜夜梦慈容，枕泪迸腷臆。互者遥相望，未得就真宅。故山春事动，展敬遍丘域。松钗挂纸灰，阴苔藉芳冽。那知藁殡寒，古佛伴萧瑟。魂魄无不之，吴蜀云万叠。国步尚忧危，家囏更堪说。江湖多红巾，乡关断消息。曼声一长哀，山石为我裂。"
        },
        {
            "标题": "除草",
            "作者": "赵蕃",
            "内容": "入门空榛芜，半死犹未杭。清霜且零落，纵蔓那得保。奈何刺吾眼，快意思一扫。童来乃钝锸，兀兀日又了。兰枯艾长壮，乱多治则少。君子小人欤，幽忧挂怀抱。"
        },
        {
            "标题": "早过桐江与峡江甚近也",
            "作者": "赵蕃",
            "内容": "雾尽山容出，风微水面平。檄书重此役，诗卷足平生。船小炊无灶，滩长去有程。尝评峡江似，江水亦桐名。"
        },
        {
            "标题": "书方伯谟窗间",
            "作者": "赵蕃",
            "内容": "问此林间屋，何年所筑成。开窗山自入，绕屋水长鸣。可静看书眼，如参琢句声。白云原上宅，比并孰堪兄。"
        },
        {
            "标题": "春尽日",
            "作者": "赵蕃",
            "内容": "山密风蟠木，檐疏雨著窗。拥衣憎旧絮，酌酒爱新缸。放意初无累，冥观久已降。一春今日尽，归梦渺三江。"
        },
        {
            "标题": "春日杂言十一首 其六",
            "作者": "赵蕃",
            "内容": "旧时曾咏木兰幽，旧藁飘零莫自收。老境不妨花固发，人今白尽十分头。"
        },
        {
            "标题": "春日杂言十一首",
            "作者": "赵蕃",
            "内容": "兰也结根幽且深，若为容易出山林。定知亦以香为累，不尔人于何处寻。"
        },
        {
            "标题": "春日杂言十一首",
            "作者": "赵蕃",
            "内容": "燕子日长宜读书，若为病思每欺余。形骸筋力今如此，惭愧丁年不荷锄。"
        },
        {
            "标题": "春日杂言十一首 其五",
            "作者": "赵蕃",
            "内容": "买得荒园近坞居，但供樵牧废犁锄。漫营篱落今将合，犹恨人工乏剩馀。"
        },
        {
            "标题": "春日杂言十一首 其二",
            "作者": "赵蕃",
            "内容": "山寒花事自迟迟，归至况当梅谢时。祇有山樱能照眼，属遭风雨又离披。"
        },
        {
            "标题": "春日杂言十一首",
            "作者": "赵蕃",
            "内容": "晚欣斜日照茅檐，意谓新晴已可占。雨脚晓收云更合，阳乌将出尚窥觇。"
        },
        {
            "标题": "春日杂言十一首",
            "作者": "赵蕃",
            "内容": "春风吹绿绿成阴，新有黄鹂度好音。我政卷书成坐睡，恍然疑是拂瑶琴。"
        },
        {
            "标题": "春日杂言十一首",
            "作者": "赵蕃",
            "内容": "山中寂寞少花枝，过尽春风病不知。未分春归便无迹，陶瓶聊复浸酴醾。"
        },
        {
            "标题": "春日杂言十一首",
            "作者": "赵蕃",
            "内容": "寒多草亦未抽芽，漫说春今一半加。试向小园閒点检，忽逢一树木瓜花。"
        },
        {
            "标题": "春日杂言十一首",
            "作者": "赵蕃",
            "内容": "渺渺春山啼杜鹃，开花解使碧山然。韩诗李赋纷难考，犹喜知名向谪仙。"
        },
        {
            "标题": "春日杂言十一首 其七",
            "作者": "赵蕃",
            "内容": "落叶疏疏似雨鸣，莫疑春晚有秋声。抽条易叶年年事，看取一番新绿成。"
        },
        {
            "标题": "春雪四首 其二",
            "作者": "赵蕃",
            "内容": "陇麦茁尚短，畦蔬裁未匀。既饥还苦馑，度腊复当春。\n往者虽深念，天乎本至仁。忽来风不断，遂俾雪无垠。\n摵摵初兼霰，霏霏且蔽尘。田家欣鼓舞，客子敢颦呻。\n破衲深跧夜，生薪急燎晨。无从漉醅旧，聊且赋诗新。"
        },
        {
            "标题": "春雪四首 其四",
            "作者": "赵蕃",
            "内容": "天外难摹境，眼中无数诗。未能忧冻死，真复是狂痴。\n不废书深映，宛同驴借骑。高低酒价问，远近佛庐知。\n要学禁体物，良由多爱奇。悠悠竟何得，役役漫成疑。\n有弟归先我，因渠属有思。王徐吾畏友，印幼所娇儿。"
        },
        {
            "标题": "久不作诗诗思甚涸春物日盛漫兴三章用常德枣",
            "作者": "赵蕃",
            "内容": "庭行看萌芽，檐立听呼应。在物且云然，于我可不竞。青衫恋五斗，白发间三径。是岂人之为，绝知吾有命。"
        },
        {
            "标题": "春雪四首 其一",
            "作者": "赵蕃",
            "内容": "旱历三时久，荒成比岁连。祇疑吾邑尔，复道数州然。\n懔懔沟虞坠，嗷嗷釜苦悬。县官深恻怛，长吏阙流宣。\n赈米多虚上，蠲租岂尽捐。处心诚昧己，受赏更欺天。\n敢谓皆如此，其间盖有贤。大江分左右，万口说朱钱。"
        },
        {
            "标题": "春雪四首",
            "作者": "赵蕃",
            "内容": "喔喔鸡啼墅，狺狺犬吠村。遇樵微有路，因汲半开门。老子将停轨，舆人请载奔。诘朝如未已，兀坐复奚论。我亦贪奇观，行因用汝言。既孤裘坐拥，宁惮笔时援。柳絮憎陈语，梅花忆故园。冻髭真易折，皴手讵能温。"
        },
        {
            "标题": "春雪四首",
            "作者": "赵蕃",
            "内容": "早历三时久，荒成比岁连。只疑吾邑尔，复道数州然。懔懔沟虞坠，嗷嗷釜苦悬。县官深恻怛，长吏阙流宣。赈米多虚上，蠲租岂尽捐。处心诚昧己，受赏更欺天。敢谓皆如此，其间盖有贤。大江分左右，万口说朱钱。"
        },
        {
            "标题": "久不作诗诗思甚涸春物日盛漫兴三章用常德枣",
            "作者": "赵蕃",
            "内容": "春回溪山姿，候趣农桑务。自知盍归来，人叹推不去。顺心岂故违，宿诺宁久负。既已愧渊明，又应惭季路。"
        },
        {
            "标题": "题甘叔异曲江矶庵",
            "作者": "赵蕃",
            "内容": "曲江矶头慈泉庵，重来稽首大士龛。石磴半漫水拍拍，衡门深掩阴毵毵。主人不见诗阁笔，道者出游经闭函。吾行江南盖多矣，得此不能成二三。"
        },
        {
            "标题": "慈泉",
            "作者": "赵蕃",
            "内容": "山骨何时凿，泉泓几许深。膻芗四时供，教养百年心。派可栽莲实，傍宜引竹林。勿云闲草木，于以助徽音。"
        },
        {
            "标题": "慈利簿乐思中自沅州考试回经过见之留以小酌既以诗来次韵",
            "作者": "赵蕃",
            "内容": "飘然一舸顺流东，敏捷如鸿恨不同。为我能留半日许，得君何翅一联中。\n颇思著句记初识，已复枉诗醉古风。沅芷澧兰元属尔，既难衮衮又匆匆。"
        },
        {
            "标题": "二十七日复雪用东坡聚星堂雪韵禁物体作诗约",
            "作者": "赵蕃",
            "内容": "温风忽来振柯叶，翻覆手间重变雪。天公作事岂容料，坐使南人惊旷绝。朝来送客到江浒，冻骨凛凛吹欲折。归来席户已迷漫，芋火拨残灰没灭。眼中所历要摹写，拙笔难书非被掣。叩门好事忽有饷，一盏径能生脸缬。昌黎咏雪故雄健，取喻未免收琐屑。争如欧苏两仙伯，一白邂遮群愧瞥。我今困客乃自困，韩非说难竟死说。戏诗还与作官同，大错知合几州铁。"
        },
        {
            "标题": "次毕叔文见贻二首",
            "作者": "赵蕃",
            "内容": "寂寞吾知贵，纷华世所荣。常评败素紫，孰愈浊缨清。爵禄心无食，山林志有盟。幽居自空谷，哲妇乃倾城。"
        },
        {
            "标题": "次毕叔文见贻二首",
            "作者": "赵蕃",
            "内容": "山川略吴楚，岁月涉春秋。为米愧元亮，乘舟思子猷。黑貂尘土重，白鬓雪霜稠。志合成三益，诗来减四愁。"
        },
        {
            "标题": "次毕叔文见贻二首 其一",
            "作者": "赵蕃",
            "内容": "山川略吴楚，岁月涉春秋。为米愧元亮，乘舟思子猷。\n黑貂尘土重，白鬓雪霜稠。志合成三益，诗来减四愁。"
        },
        {
            "标题": "蕃与斯远季奕同生于十二月蕃初五日季奕初十",
            "作者": "赵蕃",
            "内容": "徐子崖根竹，风雪不掩绿。郑子谷中兰，冰霜已腾馥。二子有此风，宜尔生穷冬。我独何为者，飘然直转蓬。"
        },
        {
            "标题": "次韵郑季奕见寄二首",
            "作者": "赵蕃",
            "内容": "暑退伏才末，月明秋又中。蛩多喧向夕，蝉寂罢吟风。留滞周南事，苍茫阮籍穷。寄书无厚禄，犹喜见诗工。"
        },
        {
            "标题": "次韵伯元季奕送成父因以见寄五绝句",
            "作者": "赵蕃",
            "内容": "轻薄纷纷覆手空，两家交契百年中。要折青兰为远赠，同心更助服之衷。"
        },
        {
            "标题": "次韵伯元季奕送成父因以见寄五绝句",
            "作者": "赵蕃",
            "内容": "句里兴怀快阁晴，独登长是费幽吟。有兴能来故差易，真愁回棹似山阴。"
        },
        {
            "标题": "对李花怀斯远并属无愧季奕",
            "作者": "赵蕃",
            "内容": "桃花未发李生花，装点林居亦自佳。但恨无人领张彻，乘云共到玉川家。"
        },
        {
            "标题": "蕃与斯远季奕同生于十二月蕃初五日季奕初十",
            "作者": "赵蕃",
            "内容": "郑子才不疎，徐子文甚勇。一旦召严徐，一旦策晁董。去年萧寺中，杯酒兼旬同。间阔见难合，况乎分悴丰。"
        },
        {
            "标题": "次季奕见怀",
            "作者": "赵蕃",
            "内容": "雨脚何其厚，云头不易空。病怜山叟甚，诗喜故人通。慰藉殷勤里，吟哦怅望中。地炉无热火，林屋但鸣风。"
        },
        {
            "标题": "次韵伯元季奕送成父因以见寄五绝句",
            "作者": "赵蕃",
            "内容": "懒性作书非所便，忆君回首漫悠然。如闻有弟忽相觅，复道诗简见附船。"
        },
        {
            "标题": "次韵伯元季奕送成父因以见寄五绝句",
            "作者": "赵蕃",
            "内容": "几欲因人与问安，南来不见信州船。细思人世孰为别，明月相望同一天。"
        },
        {
            "标题": "次韵伯元季奕送成父因以见寄五绝句",
            "作者": "赵蕃",
            "内容": "秋之为气已堪悲，那对掺掺旧补衣。为报君家小儿子，见时苍白莫言非。"
        },
        {
            "标题": "次韵郑季奕见寄二首",
            "作者": "赵蕃",
            "内容": "一写山中信，自嗟天外人。诗无咏贫士，政岂失穷民。已悟哀仍乐，勿论亨与屯。我交非势利，宁有白头新。"
        },
        {
            "标题": "季奕枉诗送行借审知韵奉别并呈伯元",
            "作者": "赵蕃",
            "内容": "往年敌来如破竹，九州泛若浮海粟。郑公仗节守冯翊，毅然可杀不可辱。飘流南浮适兹里，平生行事耳目熟。几回下马过其坟，溪水洄洄抱山足。季孙甚才耻为吏，哦诗欲效云台谷。四篇赠我劳我行，入手为之三过读。君家泾县亦工此，知者尚稀凡眼肉。会看入洛似机云，不应如我但碌碌。"
        },
        {
            "标题": "和答斯远因梅见属三首",
            "作者": "赵蕃",
            "内容": "梅时寄我诗，梅月方能至。迢迢隔三湘，莽莽非一水。褰裳欲何之，浩荡正如此。"
        },
        {
            "标题": "题郑季奕火阁",
            "作者": "赵蕃",
            "内容": "朝来日当窗，晚矣犹未落。梅开怪璀璨，信是日初薄。勿云丈席地，可咏亦可酌。岁月与情怀，宁须问今昨。"
        },
        {
            "标题": "和答斯远因梅见属三首",
            "作者": "赵蕃",
            "内容": "君行过海门，惟复仍旧里。友朋不易得，相与况能尔。独念吾家侄，无由从夫子。"
        },
        {
            "标题": "和答斯远因梅见属三首",
            "作者": "赵蕃",
            "内容": "穷居君勿厌，穷途我何之。初心欲求免，卒志还累饥。滔滔果何向，命也将奚为。"
        },
        {
            "标题": "次王照邻韵二首",
            "作者": "赵蕃",
            "内容": "虚憍徒恃井陉归，空壁争趋汉鼓旗。少不如人当自笑，况于心在力疲时。"
        },
        {
            "标题": "次滕彦真韵三首",
            "作者": "赵蕃",
            "内容": "我欲湘西看，行须觅渡船。何如临绝顶，得以尽长川。鸥鹭烟云表，蚊虻埃壒前。隐宁分大小，那更别山鄽。"
        },
        {
            "标题": "次滕彦真韵三首 其三",
            "作者": "赵蕃",
            "内容": "我欲湘西看，行须觅渡船。何如临绝顶，得以尽长川。\n鸥鹭烟云表，蚊虻埃"
        },
        {
            "标题": "次滕彦真韵三首",
            "作者": "赵蕃",
            "内容": "暂作长沙住，侵寻两过年。萧然唯壁立，终矣欠蓬编。尽室嗟长客，归途喜再缘。还家定何许，当在早梅前。"
        },
        {
            "标题": "次王照邻韵二首 其一",
            "作者": "赵蕃",
            "内容": "长年未省厌长病，一暑方憎又一春。把卷颇思亲玉雪，出门无那苦埃尘。"
        },
        {
            "标题": "昨日过仲威不值作诗来谢因次其韵并呈明叔",
            "作者": "赵蕃",
            "内容": "故山端可计焉终，孰遣求官自取穷。诗遇二豪真胜己，鬓惊霜白验成翁。\n醒狂在昔人增益，间阔于今安取丰。邂逅过君无厌数，异时相远念难同。"
        },
        {
            "标题": "次滕彦真韵三首 其二",
            "作者": "赵蕃",
            "内容": "暂作长沙住，侵寻两过年。萧然唯壁立，终矣欠蓬编。\n尽室嗟长客，归途喜再缘。还家定何许，当在早梅前。"
        },
        {
            "标题": "次滕彦真韵三首",
            "作者": "赵蕃",
            "内容": "地接沅湘古，人留屈贾香。政须烦胜士，时为发幽光。贻我祛愁具，怀君待月章。朦胧成少味，失喜见琳琅。"
        },
        {
            "标题": "寄送潘文叔恭叔二首",
            "作者": "赵蕃",
            "内容": "夏潦方为问，秋风又枉书。寒温叙安否，学问叩何如。斑鬓惊催老，青衿悔负初。朝闻夕可死，何敢废居诸。"
        },
        {
            "标题": "寄送潘文叔恭叔二首",
            "作者": "赵蕃",
            "内容": "已道衡州远，而今又广州。壎篪君膝下，风寸我蛮陬。至矣贫而乐，谁云富可求。斯文失张宫，吾道属朱刘。"
        },
        {
            "标题": "五月下旬梦赵文鼎书寄斯远",
            "作者": "赵蕃",
            "内容": "我不见君死，直疑君固生。赋诗无所寄，始复为失声。鸡窗已三号，不但当既鸣。恍云秋之中，取酒相与倾。坐有馈生鱼，欢言事煎烹。饮我谓杯小，何翅一再行。落月落未落，犹疑见鲜明。已焉觉梦尔，起坐神未平。沧波渺万里，底处寻骑鲸。怅望莫子语，徘徊空思盈。"
        },
        {
            "标题": "远斋和示疏字韵四诗复用韵并呈子肃 其一",
            "作者": "赵蕃",
            "内容": "交旧年来寖作疏，两翁频肯问林居。儿时已诵天台赋，老去思传秘府书。\n可使鸾凰栖枳棘，未应骐骥伏盐车。时平自是功名晚，莫叹江湖岁月除。"
        },
        {
            "标题": "次韵斯远雨过彦章并属彦章二首",
            "作者": "赵蕃",
            "内容": "闻君访隐晓冲泥，竹尽林峦入稻畦。我亦有怀思并辙，不堪驴蹇更牛罢。"
        },
        {
            "标题": "送曾季永赴道州永明尉三首 其一",
            "作者": "赵蕃",
            "内容": "西昌阀阅推曾氏，夫子家居仍旧溪。我政结亭临水际，君行谁与共攀跻。"
        },
        {
            "标题": "次韵蔡叔清六言二首",
            "作者": "赵蕃",
            "内容": "窗户初乾宿雨，林园已报秋声。欲访残僧野寺，未妨水宿山程。"
        },
        {
            "标题": "次韵秉文初九日过先垄",
            "作者": "赵蕃",
            "内容": "耕道十年无九秋，无田长抱老农愁。因君动我束书感，君子恶居惟下流。"
        },
        {
            "标题": "寄曾季永",
            "作者": "赵蕃",
            "内容": "水竹悬知属所思，风埃遥想未忘诗。万言何有一杯直，三径宁须五斗为。安否频来道州札，缄封更得白鹅碑。政和父老犹存否，烦与殷勤访逸遗。"
        },
        {
            "标题": "送曾季永赴道州永明尉三首",
            "作者": "赵蕃",
            "内容": "去年洞贼惊郴道，闻说居民甚可悲。太守只今谁漫叟，舂陵示吏两篇诗。"
        },
        {
            "标题": "远斋和示疏字韵四诗复用韵并呈子肃",
            "作者": "赵蕃",
            "内容": "春风吹雨密还疏，门掩荒山数亩居。换米但须居士屩，入都宁倚子公书。安贫自足容高枕，处事时应念覆车。所恨卜邻非二仲，枉教三径草频除。"
        },
        {
            "标题": "雨中忆花寄怀曾季永严从礼二首",
            "作者": "赵蕃",
            "内容": "余寒苦淹留，破衲无遽弃。欣闻好雨来，正念春耕未。濒南花退早，何止桃李事。牡丹及酴醾，锦碎仍玉委。流年定何之，叹息付流水。想像田庐中，桑柔麦如尾。"
        },
        {
            "标题": "远斋和示疏字韵四诗复用韵并呈子肃",
            "作者": "赵蕃",
            "内容": "交旧年来寝作疏，两翁频肯问林居。儿时已诵天台赋，老去思传秘府书。可使鸾凰栖枳棘，未应骐骥伏盐车。时平自是功名晚，莫叹江湖岁月除。"
        },
        {
            "标题": "送曾季永赴道州永明尉三首",
            "作者": "赵蕃",
            "内容": "西昌阀阅推曾氏，夫子家居仍旧溪。我政结亭临水际，君行谁与共攀跻。"
        },
        {
            "标题": "次韵斯远雨过彦章并属彦章二首",
            "作者": "赵蕃",
            "内容": "老去篇章耻未穷，力耕岂谓岁能逢。切磋政尔须公等，户牖多开恐妄从。"
        },
        {
            "标题": "雨中忆花寄怀曾季永严从礼二首",
            "作者": "赵蕃",
            "内容": "白下古聚落，种花成土风。贫者篱疎薄，富家栏槛重。严曾盖甥舅，交友著我中。牡丹大盘盂，酴醾郁蛟龙。走观仍折送，忆费诗酒供。今年百里外，此事不得同。坐病风雨恶，因之怀二公。"
        },
        {
            "标题": "次韵曾季永乞笋",
            "作者": "赵蕃",
            "内容": "鄙夫食肉书生菜，要是均为口腹卖。箨龙虽美亦菜流，我苦嗜之还自怪。\n君家作屋溪上篁，想见春风参短长。柰何反向寒厅乞，一束未能成报章。"
        },
        {
            "标题": "送曾季永赴道州永明尉三首 其三",
            "作者": "赵蕃",
            "内容": "忆昔曾闻谪道州，每于文字见曾游。白鹅寺近永明县，试觅记碑还在不。"
        },
        {
            "标题": "过曾季永",
            "作者": "赵蕃",
            "内容": "饭余颇欲步寻茶，行到溪头小饮家。密竹自悭今岁笋，酴醾犹有后番花。耽诗吧我寒仍瘦，养气知君老更华。夏木扶疏更应好，要分犊草伴鸥沙。"
        },
        {
            "标题": "次韵秉文初九日过先垄",
            "作者": "赵蕃",
            "内容": "剥啄敲门走梦周，夜来一雨润方收。徐郎示我郊行作，亟起讽之天定秋。"
        },
        {
            "标题": "次韵蔡叔清六言二首其",
            "作者": "赵蕃",
            "内容": "陶潜必遗俗患，侯喜新有诗声。容我深藏蹇步，看君大展修程。"
        },
        {
            "标题": "远斋和示疏字韵四诗复用韵并呈子肃",
            "作者": "赵蕃",
            "内容": "杖履过从每恨疏，何当有屋并门居。我疑奇字就公问，公赋新诗令我书。无事昼棋仍夜酌，有时溪楫更山车。从教老色侵双鬓，凭藉黄精为茀除。"
        },
        {
            "标题": "次韵伯瑞叔骥常字韵",
            "作者": "赵蕃",
            "内容": "来往区区莫谩忙，转头还是俗相妨。题诗见子留人意，作客如家自我常。休叹清明仍值雨，好于元已趁还乡。布衾木枕犹堪质，要似当年人姓阳。"
        },
        {
            "标题": "次韵伯瑞见示并怀叔骥和叔",
            "作者": "赵蕃",
            "内容": "世情易作风沙散，我辈端知雪柏坚。不以翱翔鸿鹄与，遂忘寂寞鹭鸥边。往来苕霅浑疑梦，邂逅潇湘重足怜。何日笑呼贤伯仲，持螯剥芡大人前。"
        },
        {
            "标题": "远斋和示疏字韵四诗复用韵并呈子肃",
            "作者": "赵蕃",
            "内容": "竹经载伐似微疏，濩落犹能伴我居。自分举家长食粥，从渠厚禄绝无书。诸公漫仰苏门隐，吾辈还羞李武车。役役眼前何所直，百年终向梦中除。"
        },
        {
            "标题": "送曾季永赴道州永明尉三首",
            "作者": "赵蕃",
            "内容": "忆昔曾闻谪道州，每天文字见曾游。白鹅寺近永明县，试觅记碑还在不。"
        },
        {
            "标题": "次韵陈县丞谢送笋",
            "作者": "赵蕃",
            "内容": "官曹常恐废书勋，赖是相看有竹君。送笋但知修岁例，辱诗还喜继前闻。\n馋涎肯为口腹计，幽处要期风月分。我事且然成忤俗，奈何君复露奇文。"
        },
        {
            "标题": "次韵成父二首",
            "作者": "赵蕃",
            "内容": "苦爱香醪似蜜甜，旧如杜老意拳拳。而今已作渊明止，别意欲醺醒重怜。"
        },
        {
            "标题": "次韵成父舟中",
            "作者": "赵蕃",
            "内容": "久客日复日，穷冬冰复冰。知还怜倦鸟，侧翅耻饥鹰。搔发伤今老，沿塘记昔曾。舒忧足行卷，教谄谢书縢。"
        },
        {
            "标题": "雨中忆花寄怀曾季永严从礼二首 其二",
            "作者": "赵蕃",
            "内容": "白下古聚落，种花成土风。贫者篱疏薄，富家栏槛重。\n严曾盖甥舅，交友著我中。牡丹大盘盂，酴醾郁蛟龙。\n走观仍折送，忆费诗酒供。今年百里外，此事不得同。\n坐病风雨恶，因之怀二公。"
        },
        {
            "标题": "过曾季永",
            "作者": "赵蕃",
            "内容": "饭馀颇欲步寻茶，行到溪头小饮家。密竹自悭今岁笋，酴醾犹有后番花。\n耽诗叹我寒仍瘦，养气知君老更华。夏木扶疏更应好，要分犊草伴鸥沙。"
        },
        {
            "标题": "次韵程士和并帖元衡",
            "作者": "赵蕃",
            "内容": "满目风埃顿尔清，只缘朝雨过林声。兴乘政欲蝉连语，酒酽才胜一再行。容我不应嗔醉卧，忆君还复有诗成。定知今夜江东梦，梦炤冰溪雪鬓生。"
        },
        {
            "标题": "远斋顷寄在湖日所作三诗舟中次韵",
            "作者": "赵蕃",
            "内容": "黜陟无新报，山川怀昔人。诗能言我志，贫不累吾身。登眺尽遗胜，经行那厌频。江头钓竿客，何物是玄真。"
        },
        {
            "标题": "次韵成父二首",
            "作者": "赵蕃",
            "内容": "离居想见泊无娱，肯惮尻为上下舆。一见故怜无可语，要知终胜百函书。"
        },
        {
            "标题": "雨中忆花寄怀曾季永严从礼二首 其一",
            "作者": "赵蕃",
            "内容": "馀寒苦淹留，破衲无遽弃。欣闻好雨来，正念春耕未。\n濒南花退早，何止桃李事。牡丹及酴醾，锦碎仍玉委。\n流年定何之，叹息付流水。想像田庐中，桑柔麦如尾。"
        },
        {
            "标题": "远斋顷寄在湖日所作三诗舟中次韵",
            "作者": "赵蕃",
            "内容": "近日杭州见，殷勤蒙置樽。别来几朝夕，书问欠寒温。谭妙元超诣，诗高外语言。何当从杖履，底尽得深论。"
        },
        {
            "标题": "远斋顷寄在湖日所作三诗舟中次韵 其一",
            "作者": "赵蕃",
            "内容": "黜陟无新报，山川怀昔人。诗能言我志，贫不累吾身。\n登眺尽遗胜，经行那厌频。江头钓竿客，何物是玄真。"
        },
        {
            "标题": "次韵成父",
            "作者": "赵蕃",
            "内容": "山经立壁动危情，路入悬崖作峭行。雨露正昏当昼黑，瀑泉倒泻助波惊。万无一理可至寇，十有九家空避兵。愧子远来端有意，更开诗箧对灯檠。"
        },
        {
            "标题": "发石佛",
            "作者": "赵蕃",
            "内容": "石佛如今果有灵，尽驱昏翳作空青。松原白石今朝过，云洞月岩明日经。"
        },
        {
            "标题": "远斋顷寄在湖日所作三诗舟中次韵",
            "作者": "赵蕃",
            "内容": "向来吴楚隔，书札苦难通。信与衢相接，我归公亦同。寓怀须酒圣，适意岂诗穷。情性思陶冶，吾宁较拙工。"
        },
        {
            "标题": "杨谨仲和顷者三诗见贻复次韵六首",
            "作者": "赵蕃",
            "内容": "不减浣花头，仍兼事事幽。浑忘帝城札，好在竹林游。有意求如愿，无机防海鸥。秋凉入吾树，旧读定能搜。"
        },
        {
            "标题": "杨谨仲和顷者三诗见贻复次韵六首",
            "作者": "赵蕃",
            "内容": "江湖余所乐，岁月老于行。酒有杯中趣，诗无世上名。悠悠真自得，悄悄莫加评。尚要高交友，风期同死生。"
        },
        {
            "标题": "杨谨仲和顷者三诗见贻复次韵六首 其一",
            "作者": "赵蕃",
            "内容": "江南秋得闰，草木向迟彫。正性失松桧，群生同艾萧。\n漂流又舟楫，隐约念箪瓢。剩暑犹须葛，谁能远致韶。"
        },
        {
            "标题": "杨谨仲和顷者三诗见贻复次韵六首",
            "作者": "赵蕃",
            "内容": "功名误黑头，晚卧此山幽。落拓扬执戟，浮沉马少游。豆刍千里骏，烟草五湖鸥。早晚相从去，高深日纵搜。"
        },
        {
            "标题": "杨谨仲和顷者三诗见贻复次韵六首 其四",
            "作者": "赵蕃",
            "内容": "病骨觉难强，鬓华惊易彫。壮怀鲸访李，老习蚓同萧。\n久已思抛笏，悠哉曷泛瓢。东游穴探禹，西上石宾韶。"
        },
        {
            "标题": "杨谨仲和顷者三诗见贻复次韵六首",
            "作者": "赵蕃",
            "内容": "去年才一识，何意复兹行。隐墅全依郭，幽居亦占名。万金真国士，十室漫乡评。汉制谁绵蕝，且徵齐鲁生。"
        },
        {
            "标题": "次韵叔骥兼呈伯瑞二首",
            "作者": "赵蕃",
            "内容": "晚作临邛客，相如真倦游。又成悲卒岁，及此问归舟。共隐期他日，相逢记此州。江湖有来雁，可以谢书不。"
        },
        {
            "标题": "次韵王照邻去秋送行并呈滕彦真",
            "作者": "赵蕃",
            "内容": "风人伐木歌，咏写求友声。亦有脊令赋，月迈而日征。平时朝夕居，一旦离合情。何以著此情，赋诗兼轴盈。怪来担肩重，忘去破橐轻。时时一披展，绝胜五色盲。今日复何日，霜檐晓争明。青天尽开露，如见心目诚。鄙夫独何为，似觉幽忧撄。缅怀平生游，多留定王城。晨出湘雾湿，夕归湘浪平。王滕唱酬诗，我亦滥一名。别之今几何，秋枯复春荣。素书渺不来，叹我无鱼烹。要赓旧贻诗，饾饤仍经营。定知他年见，不复刮目惊。檐前坐久如，四体醺欲酲。梦作扁舟去，湘西寻旧盟。曾微白首哀，但作青眼横。山鸟何自鸣，欠伸巾尚倾。"
        },
        {
            "标题": "寄答晁百谷元归",
            "作者": "赵蕃",
            "内容": "嗟我与君为近亲，向来未识但有闻。维夏临川省伯父，时君束书寄荒村。岂知邂逅宜春郡，皎如玉树相辉映。品题旧熟大参文，诸公所作皆传信。探怀赠我一纸诗，功名慷慨真男儿。我衰怕作此硬语，君言水涨方东之。外家自有文章种，国朝名家居伯仲。只今人物未厌多，属君勉矣加研磨。"
        },
        {
            "标题": "次韵和叔并呈叔鱼",
            "作者": "赵蕃",
            "内容": "望望吴楚隔，悠悠兄弟思。经行偶来过，喜极为成诗。二父已名世，诸郎皆好辞。谁云前辈远，未觉此风衰。"
        },
        {
            "标题": "次韵叔骥兼呈伯瑞二首 其二",
            "作者": "赵蕃",
            "内容": "贻我五字句，清诗曷以酬。端知檄愈疾，未信酒忘忧。\n多难屡濒死，诸兄虚见收。病驹叨席秣，顾影益增羞。"
        },
        {
            "标题": "次韵和答斯远入城见迎诗",
            "作者": "赵蕃",
            "内容": "往辱携诗送，今劳入郭迎。交情如许厚，俗眼亦增明。冬仲溪宜涸，滩长路失平。要归归已近，物物系吾情。"
        },
        {
            "标题": "次韵和答斯远见过",
            "作者": "赵蕃",
            "内容": "旧书零落不能收，漫说当年寒具油。归至未成三迳扫，契深重叙百年游。交情要是乐莫乐，世态从渠浮自浮。雨薄云开冬似暖，一杯相与共扶头。"
        },
        {
            "标题": "次韵何叔信雪夜",
            "作者": "赵蕃",
            "内容": "夏日苦炎热，秋风洒静便。一年还欲尽，万事不如前。触目长昏雾，忧心抵瘴烟。诗人呈养鬼，烈士怅飞鸢。本意多閒暇，何为亦纠缠。阴风听门壮，积雪见山巅。蜡屐遥思著，荷衣猛欲牵。当君开卷读，是我枕书眠。酬唱何寥落，乖违易岁年。亦为当有赋，枉赠忽同然。"
        },
        {
            "标题": "次韵和答周伯寿送行",
            "作者": "赵蕃",
            "内容": "秋月日以明，秋风日以清。秋今且云暮，而我遄东征。虽云别寓邦，且复遵故程。久结山水念，况关朋友情。惟昔未识初，闻风已先倾。一见辱与交，再焉许同盟。吾徒务切磋，俗士资飞鸣。我事太卤莽，君为久专精。我行政依刘，君言将入衡。要期一见重，可使万户轻。春风一转首，南山各归耕。君亦竟闭户，坐阅水火争。临分枉题赠，至味如太羹。此意可虚辱，不然讵为荣。去去复去去，行行重行行。"
        },
        {
            "标题": "次韵何叔信",
            "作者": "赵蕃",
            "内容": "苔藓斑斑过雨廊，菱荷猎猎晚秋乡。庐山大似要元亮，江夏安能隐戴良。酒遇诸豪君可敌，诗逢二妙我无长。昔何勇锐今何怯，畅叙深孤咏与觞。"
        },
        {
            "标题": "次韵和答斯远入城见迎诗",
            "作者": "赵蕃",
            "内容": "四海岂不广，一身何所归。倦游成白首，知已固黄扉。愧我尚斗食，如君犹褐衣。长年恨相远，晚岁得相依。"
        },
        {
            "标题": "次韵何叔信刘元之魏昭父",
            "作者": "赵蕃",
            "内容": "往事悠悠谁悼敢，土风往往但争舟。儿童助勇竞拍手，鸥鹭惊飞皆落流。倦客归心思鷁首，壮年科第慕龙头。诗中具见飘飘意，如我将搴杜若洲。"
        },
        {
            "标题": "次韵和答斯远见过书所见",
            "作者": "赵蕃",
            "内容": "来归仅兼旬，来过已云屡。共耽林刹深，同赏溪亭露。浊清一再行，俊逸今古句。或哦山更幽，或咏舟横渡。竟日为之留，曛黑始能去。昔人物外游，隐遁亦数路。于今区中缘，向背岂同趣。我非韩伯休，君殆黄叔度。莫嗟声气卑，但恐岁月遽。解嘲乃文嬉，宾戏盖言谕。陶写固不恶，沈溺斯可惧。人虽或我宽，我则难自恕。望望独行忧，瘽瘽良友助。"
        },
        {
            "标题": "次韵何叔信书斋梅花",
            "作者": "赵蕃",
            "内容": "坐对窗中帙，起寻檐外花。因之观物化，藉以发天葩。一笑故无恙，百年终匪他。端殊苦心士，志失鬓先华。"
        },
        {
            "标题": "次韵华叔文牡丹",
            "作者": "赵蕃",
            "内容": "春来不雨即冲风，纸贵冲阳欠此工。未问姚黄并魏紫，但思涧碧与山红。敲门惠我枉新作，展卷想君恰绕丛。旧事与谁谈洛下，倦游聊尔话黔中。"
        },
        {
            "标题": "次韵衡州先生游花光因泛舟过向园示坐客之作",
            "作者": "赵蕃",
            "内容": "使君有佳招，宿雨晓更惊。晨起候天色，对岸烟岚生。使君匪遨游，因行问农甿。农甿趋急务，欢然慰中情。天公亦喜事，为办终日晴。唤酒屡酌客，往往颜半赪。兴乘不暇止，遂作浮舟行。园荒久关闭，谁复相逢迎。但余古梅花，点缀莓苔轻。想其种莳时，老大繇孩婴。中筵出高唱，妙绝五言城。勇起欲强和，愧此淫哇声。"
        },
        {
            "标题": "次韵衡州先生岁除前三日席上两绝句",
            "作者": "赵蕃",
            "内容": "青山著雪倍增妍，青草掀泥浩莫边。便觉欣荣似春日，不知凋落是残年。"
        },
        {
            "标题": "次韵黄子耕因任伯起见寄之作",
            "作者": "赵蕃",
            "内容": "客有能相觅，书来慰我思。贫宁可诗罪，老不悟书痴。旧友厪长忆，新交曷取知。况渠停轨日，政我出山时。"
        },
        {
            "标题": "次韵子肃秋日感兴兼怀公择二首",
            "作者": "赵蕃",
            "内容": "秋尽谁无狐貉思，一年行矣又垂垂。顾惭志行如山立，敢为推迁作浪悲。贫贱已知安少壮，功名何有望衰迟。长安此际尤萧索，坐念故人应窘炊。"
        },
        {
            "标题": "次韵衡州先生岁除前三日席上两绝句",
            "作者": "赵蕃",
            "内容": "非无旷野堪犂具，亦有清江可钓丝。为底崎岖衡岳路，良由寐寤竹斋时。"
        },
        {
            "标题": "次韵衡州先生岁除前三日席上两绝句 其二",
            "作者": "赵蕃",
            "内容": "非无旷野堪犁具，亦有清江可钓丝。为底崎岖衡岳路，良由寐寤竹斋时。"
        },
        {
            "标题": "次韵衡州先生除夕绝句",
            "作者": "赵蕃",
            "内容": "怀抱因公得好开，鬓须嗟我怕年来。敲门既辱频传句，守岁仍呼共引杯。"
        },
        {
            "标题": "次韵见可书示二绝并以送行",
            "作者": "赵蕃",
            "内容": "诗材画笔本同姿，造物嗔人可怨饥。行橐君无叹悬磬，褐衣我亦欠絇丝。"
        },
        {
            "标题": "次韵见可书示二绝并以送行",
            "作者": "赵蕃",
            "内容": "鹭立长滩本为饥，水深鱼没定奚为。何如烟雨青林畔，漠漠冥冥纵所之。"
        },
        {
            "标题": "次韵季承闻田歌",
            "作者": "赵蕃",
            "内容": "布谷收声老尽秧，直缘避潦有今忙。歌呼嘹亮相讙杂，肯愧悠悠道中商。"
        },
        {
            "标题": "次韵李袁州绝句七首",
            "作者": "赵蕃",
            "内容": "崧庵视我亦诸孙，已矣无从作九原。每听先生谈旧事，恍如秉烛对羌村。"
        },
        {
            "标题": "次韵李袁州绝句七首",
            "作者": "赵蕃",
            "内容": "深林尽处背浮图，却悔舆篮不跨驴。珍重病僧留别语，晦庵去后亦来无。"
        },
        {
            "标题": "次韵李子永见贻",
            "作者": "赵蕃",
            "内容": "何能辛苦叹人穷，况复经行觅句工。平日相思在天末，今年远别遂湘中。饥寒似我谁驱近，人物如公孰长雄。蕙帐山人久寂寞，曾何台省欠诸公。"
        },
        {
            "标题": "次韵李袁州绝句七首 其六",
            "作者": "赵蕃",
            "内容": "先生对宅投金濑，林壑要从东野分。便觅馀閒访吾舅，郊居赋就比凌云。"
        },
        {
            "标题": "次韵李子永",
            "作者": "赵蕃",
            "内容": "词源谁可障东之，今代谪仙仍有诗。戏调犹能出平澹，意加每辄造瑰奇。白头不用论新贵，黄卷惟应保素知。我恨从公十年晚，公宁于我亦深期。"
        },
        {
            "标题": "次韵李袁州绝句七首 其七",
            "作者": "赵蕃",
            "内容": "传闻起柂祇数日，引领白云犹在天。试问今谁满台阁，顾令是老落林泉。"
        },
        {
            "标题": "见梁检法书怀八绝句于广文尉曹处次韵 其六",
            "作者": "赵蕃",
            "内容": "辞好曾闻喻色丝，那知妙处本天姿。若穷句法源流远，曾见梅山唱和诗。"
        },
        {
            "标题": "见梁检法书怀八绝句于广文尉曹处次韵 其二",
            "作者": "赵蕃",
            "内容": "醉眠攲侧似乘舠，飒飒溪风吹鬓毛。颇念乘流觅归路，兀然惊起遇滩高。"
        },
        {
            "标题": "次韵李商叟见示",
            "作者": "赵蕃",
            "内容": "路熟江郊不待寻，每来真得慰余心。新诗自作弹丸羡，旧帖不教鱼蠹侵。莫叹高山与流水，难迷美玉及精金。频年浪作江湖走，从此冰溪得并吟。"
        },
        {
            "标题": "次韵李袁州绝句七首 其二",
            "作者": "赵蕃",
            "内容": "路从迫窄因山转，喜见临歧释子庵。野茗柏香俱不恶，老松高竹更相参。"
        },
        {
            "标题": "次韵李袁州绝句七首 其四",
            "作者": "赵蕃",
            "内容": "先生句法从江夏，今代词人孰比肩。戏出小诗还会否，要收万斛作泓泉。"
        },
        {
            "标题": "次韵李袁州绝句七首",
            "作者": "赵蕃",
            "内容": "山僧见客苦多惊，问我何时复此行。笑指壁间旧留句，继题曾辱老先生。"
        },
        {
            "标题": "见梁检法书怀八绝句于广文尉曹处次韵",
            "作者": "赵蕃",
            "内容": "醉眠欹侧似乘舠，飒飒溪风吹鬓毛。颇念乘流觅归路，兀然惊起遇滩高。"
        },
        {
            "标题": "次韵李袁州绝句七首",
            "作者": "赵蕃",
            "内容": "传闻起柂只数日，引领白云犹在天。试问今谁满台阁，顾令是老落林泉。"
        },
        {
            "标题": "见梁检法书怀八绝句于广文尉曹处次韵",
            "作者": "赵蕃",
            "内容": "汉诏元从漏网宽，可将数罟作惊澜。幕中有此贤从事，我亦他时逭免冠。"
        },
        {
            "标题": "次韵李袁州绝句七首",
            "作者": "赵蕃",
            "内容": "先生句法从江夏，今代词人孰比肩。戏出小诗还会否，要收万斛作泓泉。"
        },
        {
            "标题": "见梁检法书怀八绝句于广文尉曹处次韵",
            "作者": "赵蕃",
            "内容": "文力纵横昔未窥，每闻二子说襟期。来朝借得新诗卷，起我閒窗病酒时。"
        },
        {
            "标题": "见梁检法书怀八绝句于广文尉曹处次韵 其八",
            "作者": "赵蕃",
            "内容": "傥欲昌身诗莫昌，折腰也莫叹凄凉。上书假传非无例，慷慨相期入皂囊。"
        },
        {
            "标题": "见梁检法书怀八绝句于广文尉曹处次韵",
            "作者": "赵蕃",
            "内容": "修眉画就莫求工，自昔常闻妒入宫。不为无人芳自吐，也胜能白又能红。"
        },
        {
            "标题": "代书寄刘伯瑞仲文叔骥二首",
            "作者": "赵蕃",
            "内容": "每忆分携地，蒸湘绿遍春。于今怀想处，苕霅暗迷津。但有乖离数，何由宿昔亲。附书书复懒，君自识吾真。"
        },
        {
            "标题": "见梁检法书怀八绝句于广文尉曹处次韵",
            "作者": "赵蕃",
            "内容": "中圣流风久未寒，渺然何但酒肠宽。渠诗下笔如山峡，我思攀危上七盘。"
        },
        {
            "标题": "次韵刘先生送行并令诸友及子侄同赋",
            "作者": "赵蕃",
            "内容": "斗食缀散吏，幽栖还故山。平生读书志，欠此历年闲。马倦政长路，鹭饥方浅弯。吾师与吾友，高处若为攀。"
        },
        {
            "标题": "见梁检法书怀八绝句于广文尉曹处次韵",
            "作者": "赵蕃",
            "内容": "山行难得上天梯，舟泛还忧水路迷。忆我故栖何许在，玉为山下是冰溪。"
        },
        {
            "标题": "次韵莫令因迓使者同泛舟至漂神已而误焉问宿",
            "作者": "赵蕃",
            "内容": "璧月俨中悬，村空听悄然。借床依树阁，辍棹上滩船。物外我怀趣，区中公了缘。异时殊出处，安否要诗传。"
        },
        {
            "标题": "次韵马庄父问行期之什",
            "作者": "赵蕃",
            "内容": "日日言归去，年年事远游。世态甘若醴，我曹和不流。殷勤枉诗问，准拟系帆留。"
        },
        {
            "标题": "见梁检法书怀八绝句于广文尉曹处次韵",
            "作者": "赵蕃",
            "内容": "傥欲昌身诗莫时，折腰也莫叹凄凉。上书假传非无例，慷慨相期入皂囊。"
        },
        {
            "标题": "次韵莫令因迓使者同泛舟至漂神已而误焉问宿临江钟氏之阁二首 其二",
            "作者": "赵蕃",
            "内容": "璧月俨中悬，村空听悄然。借床依树阁，辍棹上滩船。\n物外我怀趣，区中公了缘。异时殊出处，安否要诗传。"
        },
        {
            "标题": "次韵莫令因迓使者同泛舟至漂神已而误焉问宿",
            "作者": "赵蕃",
            "内容": "我割仅铅刀，公铦比孟劳。莫酬谈绝倒，难和句挥毫。既误前驱远，不妨乘兴高。悠然风月底，脱略异官曹。"
        },
        {
            "标题": "次韵明叔送梅",
            "作者": "赵蕃",
            "内容": "长条忍使就斩伐，未信园翁珍此花。不然造物故料理，宜使飘零到我家。"
        },
        {
            "标题": "次韵刘子道机宜送酒",
            "作者": "赵蕃",
            "内容": "穷居谁肯念穷愁，况复凄凉雨似秋。疾置送诗仍饷酒，唤回落日在帘鉤。"
        },
        {
            "标题": "代书寄刘伯瑞仲文叔骥二首 其二",
            "作者": "赵蕃",
            "内容": "难兄两别驾，难弟一参军。从仕信多誉，传家仍茂文。\n嗟余空白发，期子在青云。寂寞题诗罢，林窗日半曛。"
        },
        {
            "标题": "次韵刘寺簿二首 其一",
            "作者": "赵蕃",
            "内容": "山寺方同祭祀斋，忽惊茧纸一诗开。从今傥使亲馀论，愿戒应门许数来。"
        },
        {
            "标题": "次韵刘寺簿二首",
            "作者": "赵蕃",
            "内容": "草树扶疏书满斋，放窗灯火酒尊开。知公善诱盖前辈，不以见闻嗔去来。"
        },
        {
            "标题": "代书寄刘伯瑞仲文叔骥二首",
            "作者": "赵蕃",
            "内容": "难兄两别驾，难弟一参军。从仕信多誉，传家仍茂文。嗟余空白发，期子在青云。寂寞题诗罢，林窗日半曛。"
        },
        {
            "标题": "次韵南涧韩先生二首",
            "作者": "赵蕃",
            "内容": "秋入园林日夜稀，慨然那复更临岐。暗中摸索非其物，海内流传会有知。岂但文章振吾道，更蕲饥溺济斯时。直声旧著尚书履，召节行闻夜席思。"
        },
        {
            "标题": "次韵佥判丈",
            "作者": "赵蕃",
            "内容": "芳游忽忽未多谐，芳事匆匆已覆杯。可恨海棠经雨尽，尚余芍药殿春开。公能有意巾车出，我亦乘闲步屧来。倚杖看花从迫窄，未妨随处一徘徊。"
        },
        {
            "标题": "次韵欧阳全真过玉山见寄",
            "作者": "赵蕃",
            "内容": "祇道欧阳子，行飞入道山。报来犹佐幕，书至得开颜。\n过我不相见，底忙成往还。未知重回日，端复几年间。"
        },
        {
            "标题": "次韵潘端叔送行二首 其二",
            "作者": "赵蕃",
            "内容": "君言不为诗，乃有如许味。诗亦何与人，政恐伤吾气。\n中怀松柏坚，外暴丹雘塈。君虽不我语，我亦长自畏。\n不惟费口颊，政尔悲肠胃。良由习未除，匪是真为贵。\n君言固邹鲁，君笔犹汉魏。绝倒岂自文，善谑非加诽。\n赠言要有益，佩服当无既。胜私与致果，曰克仍曰毅。\n曾闻郑渠凿，终有秦亩溉。闵闵望其成，悠悠勿虚费。"
        },
        {
            "标题": "次韵南涧韩先生二首",
            "作者": "赵蕃",
            "内容": "岁月侵寻两鬓稀，驾言乃复叹多岐。陈诗故匪初来识，辱赠何堪谬取知。太息先生作今日，顿还诸老在当时。倦游已恨归来晚，南涧潺湲日日思。"
        },
        {
            "标题": "次韵欧阳全真送行",
            "作者": "赵蕃",
            "内容": "几欲归休反服初，契论今昔更怜渠。非关造物相料理，自是吾侪计阔疏。似我端宜吏刀笔，如君久合召严徐。胡然更作丁宁语，道所经行觅细书。"
        },
        {
            "标题": "次韵全真所感",
            "作者": "赵蕃",
            "内容": "淡交异甘醴，云雨相覆翻。二者固殊辙，终当戒多言。所遇既混肴，所防难每存。怀哉古之人，闭门或逾垣。"
        },
        {
            "标题": "次韵签判丈喜雪二首 其一",
            "作者": "赵蕃",
            "内容": "云蔽初疑雨，云开复似晴。北风何自起，南雪骤能成。\n沴气应无作，东郊看有耕。怨咨怀往咎，驩喜见今情。"
        },
        {
            "标题": "次韵期远见寄",
            "作者": "赵蕃",
            "内容": "近市嫌纷扰，山居取静深。俗尘虽远隔，住处阙同临。孰愈思君瘦，频来可老吟。便应如对面，何止伴孤斟。"
        },
        {
            "标题": "次韵欧阳全真过玉山见寄",
            "作者": "赵蕃",
            "内容": "只道欧阳子，行飞入道山。报来犹佐幕，书至得开颜。过我不相见，底忙成往还。未知重回日，端复几年间。"
        },
        {
            "标题": "次韵签判丈牡丹",
            "作者": "赵蕃",
            "内容": "长红小白总堪珍，一见名芳叹绝尘。畴昔空传醉翁谱，只今如访洛阳春。重跗固已称尤美，径尺真成出斩新。好物坚牢世那有，莫嗔采掇付厨人。"
        },
        {
            "标题": "次韵签判丈喜雪二首",
            "作者": "赵蕃",
            "内容": "鬓非丝素白，颜是酒争红。献瑞吾无与，哦诗且课功。要携藜杖出，安得冻泥通。事已空梁苑，公今亦醉翁。"
        },
        {
            "标题": "次韵签判丈立春日长句",
            "作者": "赵蕃",
            "内容": "未说麦黄如病人，可堪梅落似残春。休论北客惊相叹，试问南公见一新。谓恐齐民罹疠疫，又言汉诏发深淳。从兹度日能无事，频与传诗慰此贫。"
        },
        {
            "标题": "次韵签判丈因旱而作及喜雨二诗",
            "作者": "赵蕃",
            "内容": "稍愆梅熟雨，似作旱时风。此柄知谁宰，皇天不病农。桑麻初告毕，仓廪旧犹丰。莫起焦熬叹，当期渗漉通。"
        },
        {
            "标题": "次韵欧阳伯威见和",
            "作者": "赵蕃",
            "内容": "宗派滔滔是，于今得障流。无悲和者寡，故愈暗中投。我愿下取履，君其高卧楼。穹冈如许割，肯爱一官休。"
        },
        {
            "标题": "次韵签判丈因旱而作及喜雨二诗",
            "作者": "赵蕃",
            "内容": "在家乃虑国，此事古人风。蚤作欣闻雨，欢谣欲助农。不须询父老，断可验凶丰。药裹从兹屏，诗筒要数通。"
        },
        {
            "标题": "次韵欧阳伯威因书见寄",
            "作者": "赵蕃",
            "内容": "病过一春事，不惟嗟索居。酒杯疏到手，药裹每关予。曹务宁知马，悲歌岂为鱼。故人能枉问，安否报何如。"
        },
        {
            "标题": "次韵潘端叔送行二首 其一",
            "作者": "赵蕃",
            "内容": "君公隐牛侩，文休食马磨。身则困空乏，道为如切磋。\n昧者不知此，轻受郑灼唾。遑乎欲奚为，况觅阳春和。\n余惟素贱贫，学晚仍废惰。念将求岁馀，要必取日课。\n向来四方游，不办一室坐。已深芜秽遭，更值雪霜挫。\n兹行自栖迟，讵得嗟轗轲。固殊南山归，敢曰东山卧。\n胡为论知仁，乃复称同过。我无归去辞，君有归来些。"
        },
        {
            "标题": "题刘正之所得绵州摹本画鹰",
            "作者": "赵蕃",
            "内容": "姿态何雄杰，盘拿更崛奇。曾闻左绵画，旧熟少陵诗。说似殊方寄，还容老眼窥。君手速收卷，燕雀恐惊疑。"
        },
        {
            "标题": "次韵斯远折梅之作",
            "作者": "赵蕃",
            "内容": "春归寂寞谁与传，梅开年后并腊前。江南此物处处有，不论水际仍山颠。为之著句道所以，点检败箧曾年年。七言五字古复律，非独爱渠还自怜。见君新就之长篇，有如潢潦投清涟。俗间比拟不足道，老大更争儿女妍。山行蜡屐要上下，水泛艇子思延缘。岂惟病思待一洗，直恐高致成轻捐。定逢缟衣露皎洁，仍听翠羽啁清圆。赋成从使笔并秃，饮隽更须瓶屡眠。"
        },
        {
            "标题": "次韵斯远二十七日道中见怀二首 其一",
            "作者": "赵蕃",
            "内容": "去冬黄公亭，咏诗看梅花。深行或山崦，纵步亦水涯。\n虽知追随乐，固有间阔嗟。词锋君莫当，锐甚如莫邪。\n我欲尾其后，志局道苦遐。千年定藏山，一世斯名家。"
        },
        {
            "标题": "次韵斯远重别六言四首",
            "作者": "赵蕃",
            "内容": "微禄我嗟趋走，穷苦君厌荒凉。谋道与之谋食，未知何计为长。"
        },
        {
            "标题": "次韵斯远见寄",
            "作者": "赵蕃",
            "内容": "天地如许宽，出门自无之。筠窗书味长，靠壁筇一枝。吾曹本通脱，孰谓书有色。但取翰墨娱，且然相主客。霜檐晓皑皑，落叶拥不开。门开有竹迹，元是题诗来。"
        },
        {
            "标题": "次韵斯远投宿招贤道店对竹再用前韵见怀二首",
            "作者": "赵蕃",
            "内容": "君行日未昏，意适先投宿。世有疾走人，奔波宁自足。遥知琢诗际，声韵惊邻曲。寄谢主人翁，取将宜刻竹。"
        },
        {
            "标题": "次韵斯远见过三首",
            "作者": "赵蕃",
            "内容": "语到蝉连自不休，吾曹岂亦固相求。望穷云谷云深处，共约骖羸向晚秋。"
        },
        {
            "标题": "次韵斯远投宿招贤道店对竹再用前韵见怀二首 其二",
            "作者": "赵蕃",
            "内容": "君行日未昏，意适先投宿。世有疾走人，奔波宁自足。\n遥知琢诗际，声韵惊邻曲。寄谢主人翁，取将宜刻竹。"
        },
        {
            "标题": "卢谊伯宜之见过要斯远同赋以赠二首",
            "作者": "赵蕃",
            "内容": "苕水固多胜，吾州亦可邻。卜居虽匪旧，取友不妨新。佛屋从堪寓，溪亭更可人。莫嫌鹅鸭恼，最喜鹭鸥驯。"
        },
        {
            "标题": "卢谊伯宜之见过要斯远同赋以赠二首",
            "作者": "赵蕃",
            "内容": "近别溪山郡，忽过风雨村。浊醪成共把，佳句得深论。旧价真齐骆，新题复到元。从今得还往，宁只问寒暄。"
        },
        {
            "标题": "次韵审知寄来二首",
            "作者": "赵蕃",
            "内容": "一日复一日，何胜一万周。有山皆崒崒，无水不悠悠。为我谋归策，将诗说旧游。山林与城市，吾亦任乘流。"
        },
        {
            "标题": "次韵审知寄赠",
            "作者": "赵蕃",
            "内容": "以我思君见，知君念我还。相逢劳苦外，迳问竹平安。"
        },
        {
            "标题": "次韵斯远入城见迎",
            "作者": "赵蕃",
            "内容": "舟才汭口过，山已鹅湖出。樯随鸦鹊兴，缆与鸥鹭夕。青青玩鱼藻，烂烂数滩石。经行尽吾旧，佳处悉不宅。有身漫漂流，有志空郁积。题诗喜将见，重子深垂忆。吾侪信老大，触事异畴昔。君能师友偕，我愧洒扫役。岁月又何如，駸駸戒轻掷。"
        },
        {
            "标题": "次韵审知十三日四绝 其二",
            "作者": "赵蕃",
            "内容": "咫尺相望得步过，忽然一雨阻山河。兴来径欲寻君去，数问溪流退几多。"
        },
        {
            "标题": "次韵斯远投宿招贤道店对竹再用前韵见怀二首 其一",
            "作者": "赵蕃",
            "内容": "兴怀王子猷，匪但一朝夕。看君爱主意，与渠盖连璧。\n诗成辱持赠，绝胜梧桐滴。我句本非俦，分光藉邻壁。"
        },
        {
            "标题": "送智门祥师便呈斯远兄",
            "作者": "赵蕃",
            "内容": "寺后溪亭我所开，春风应已长莓苔。南州高士如临赋，为把新诗写寄来。"
        },
        {
            "标题": "次韵斯远投宿招贤道店对竹再用前韵见怀二首",
            "作者": "赵蕃",
            "内容": "兴怀王子猷，匪但一朝夕。看君爱主意，与渠盖加璧。诗成辱持赠，经胜梧桐滴。我句本非俦，分光藉邻壁。"
        },
        {
            "标题": "次韵斯远去秋八月十三日午睡既醒登山远望见",
            "作者": "赵蕃",
            "内容": "数行书里两章诗，坐诵行哦昼屡移。赋当疏雨梧桐日，题就扶疏夏木时。"
        },
        {
            "标题": "次韵师契早过东园",
            "作者": "赵蕃",
            "内容": "旧说东西圃，新知上下池。山亭犹有记，水馆独无碑。疏凿由今守，登临要子诗。倦游吾老矣，况复思多迟。"
        },
        {
            "标题": "次韵斯远雪中见简",
            "作者": "赵蕃",
            "内容": "粲粲梅开亦大奇，雪来岂亦妒娥眉。纷纭八表同昏际，错莫千林欲暗时。闭户孰能怜我独，冲泥聊复问君诗。穷冬物色无多许，不付吾曹更与谁。"
        },
        {
            "标题": "次韵斯远见梦有作六言二首",
            "作者": "赵蕃",
            "内容": "几欲罢官归去，未应形役能拘。矗矗奇峰晚对，岂如云谷同趋。"
        },
        {
            "标题": "次韵斯远同过智门茂草之中独剪春罗花炯然",
            "作者": "赵蕃",
            "内容": "山客城市役，故人鸡黍情。怀我旧隐地，偕为萧寺行。草茂既已合，花孤遂能明。看渠色弥正，宁使城为倾。君诗如苏州，真足继善鸣。我乃愧野格，从教哂薄轻。"
        },
        {
            "标题": "张王臣贶诗诘朝遂行次韵寄之",
            "作者": "赵蕃",
            "内容": "书贵在瘦硬，诗须成管弦。典刑君尚有，老至我加年。早作诸侯客，远劳从事贤。见来元不款，别去忽何边。"
        },
        {
            "标题": "次韵王驹父",
            "作者": "赵蕃",
            "内容": "谁欤觅我更贻诗，欲报翻惭思苦迟。自古结交真有道，可能随俗似凡儿。功名有命宁须此，贫贱从吾欲怨谁。我亦与君俱白发，世间冷暖要当知。"
        },
        {
            "标题": "次韵斯远二十七日道中见怀二首",
            "作者": "赵蕃",
            "内容": "去冬黄公亭，咏诗看梅花。深行或山崦，纵步亦水涯。虽知追随乐，固有间阔嗟。词锋君莫当，锐甚如莫邪。我欲尾其后，志局道苦遐。千年定藏山，一世斯名家。"
        },
        {
            "标题": "次韵斯远同宿岁寒西轩六韵",
            "作者": "赵蕃",
            "内容": "思君无计忧能舒，见君还愧腹每虚。知君于此未见止，而我但觉有不如。他人招呼厌来集，为我淹留成屡屈。岂惟高义笃交情，政赖微言起衰疾。南山三刹此最高，平生几许乎逍遥。异时我去君独遨，期当寄我山中谣。"
        },
        {
            "标题": "次韵审知十三日四绝",
            "作者": "赵蕃",
            "内容": "尺水真成起丈波，水南水北断经过。几思落笔题观涨，却恨诗材本不多。"
        },
        {
            "标题": "次韵斯远二十六日三绝",
            "作者": "赵蕃",
            "内容": "几欲收声效不鸣，恶同鸠辈管阴晴。有时触拨无穷景，又遣新诗取次成。"
        },
        {
            "标题": "次韵斯远去秋八月十三日午睡既醒登山远望见",
            "作者": "赵蕃",
            "内容": "驱去复来仍此都，岂惟人诮鬼揶揄。顾防未免罹矰缴，却使高人赋雁奴。"
        },
        {
            "标题": "次韵斯远见梦有作六言二首",
            "作者": "赵蕃",
            "内容": "白也江南逐客，少陵因梦成诗。我亦移官衡岳，惊乌未有安枝。"
        },
        {
            "标题": "次韵斯远见过三首",
            "作者": "赵蕃",
            "内容": "形影相随一病身，穷愁忽忽又经春。为传车辙来何自，知是君存寂寞滨。"
        },
        {
            "标题": "次韵斯远重别六言四首",
            "作者": "赵蕃",
            "内容": "不惮舆篮百里，要成对榻深论。论自衷怀易感，况因远别伤魂。"
        },
        {
            "标题": "次韵斯远同彦章见过之作",
            "作者": "赵蕃",
            "内容": "昔人结交谈耳余，一朝变起肝脑涂。吾曹结交自有道，嗜好又况子与余。每忆见君吾里初，中间去君落江湖。归来忽忽夏复夏，相过凡几穷朝晡。君家仲容亦吾徒，向来亦恨天一隅。我今借屋得近市，渠乃屏迹田间庐。吾曹与物自多忤，颂诗读书犹论古。君才端可供王羞，而我不足供鼎俎。胡为爱我不弃我，匪但追随仍晤语。南山有约不可渝，可堪旧雨连今雨。"
        },
        {
            "标题": "次韵审知十三日四绝",
            "作者": "赵蕃",
            "内容": "起看山月堕金盆，不料阴晴忽异门。我亦忍饥无复睡，绝怜甑倒又空樽。"
        },
        {
            "标题": "次韵斯远重别六言四首",
            "作者": "赵蕃",
            "内容": "君才绝出辈流，语不惊人不休。莫叹阳春寡和，会逢知我春秋。"
        },
        {
            "标题": "次韵斯远十六日见简",
            "作者": "赵蕃",
            "内容": "忽来叩户新诗句，谓我将行可自疏。暂向沅湘采兰芷，扶疏终亦爱吾庐。"
        },
        {
            "标题": "次韵师契诗中及赈贷事",
            "作者": "赵蕃",
            "内容": "督赋停勾赤，开仓体诏黄。旧唯优附郭，近乃略诸乡。天意终深恤，人谋岂尽长。要须梅雨歇，快放麦风凉。"
        },
        {
            "标题": "次韵深父送行",
            "作者": "赵蕃",
            "内容": "吾行殊坎坷，此地极淹留。少欲破万卷，老惟思一邱。谩言诗作崇，长愧食为谋。穮蔉君其务，农良乃有秋。"
        },
        {
            "标题": "次韵斯远晚步见怀",
            "作者": "赵蕃",
            "内容": "友远弟仍出，柴扃谁复过。卷终方独坐，诗至得长哦。我乏王杨体，君宁崔蔡多。相思欲相觅，马瘦怯陂陀。"
        },
        {
            "标题": "次韵斯远别后见寄六言四首",
            "作者": "赵蕃",
            "内容": "学道了无得处，空云孟子鲁论。为文老益退步，怀哉赋鵩招魂。"
        },
        {
            "标题": "次韵沈司法送行",
            "作者": "赵蕃",
            "内容": "坐上著孟嘉，不问知小异。岂其眉睫殊，傥或偶相值。\n余生慕名流，得见忘履屣。雅闻东嘉州，儒服类洙泗。\n于今师友间，授受由原委。沈君盖其徒，往往无不肄。\n向虽未云识，早已知名字。胡为冠惠文，更复仓库吏。\n人之不相知，击磬与荷蒉。至其移怒时，水蟹或遭忌。\n人谁不君知，相与共愕眙。君方系官曹，我乃赴幽事。\n别语纵可佳，离愁渺无地。"
        },
        {
            "标题": "次韵沈司法送行",
            "作者": "赵蕃",
            "内容": "坐上着孟嘉，不问知小异。岂其眉睫殊，傥或偶相值。余生慕名流，得见忘履屣。雅闻东嘉州，儒服类洙泗。于今师友间，授受由原委。沈君盖其徒，往往无不肄。向虽未云识，早已知名字。胡为冠惠文，更复仓库吏。人之不相知，击磬与荷蒉。至其移怒时，水蟹或遭忌。人谁不君知，相与共愕胎。君方系官曹，我乃赴幽事。别语纵可佳，离愁渺无地。"
        },
        {
            "标题": "次韵审知寄来二首 其二",
            "作者": "赵蕃",
            "内容": "书去愁难悉，诗来造愈奇。为言僧可寓，为念橐空垂。\n鸣鴂惊时晚，羁鸿暂水湄。逆风仍上水，日月是难期。"
        },
        {
            "标题": "次韵审知十三日四绝",
            "作者": "赵蕃",
            "内容": "连朝风雨已如秋，颇念林园柿栗收。谩说为生鄙计算，迩来盐米屡关忧。"
        },
        {
            "标题": "次韵斯远见过三首",
            "作者": "赵蕃",
            "内容": "四山一夜雨连明，岂料新晴顿得成。还往自兹宁可计，要须留句当题名。"
        },
        {
            "标题": "次韵斯远见寄",
            "作者": "赵蕃",
            "内容": "春今半历未知春，可奈昏昏昼复晨。药裹岂能知许病，诗囊亦觉顿成贫。羲和送日何其怯，天女司花不解神。何但子行无所诣，我怀端亦在湖漘。"
        },
        {
            "标题": "次韵审知见示梅花长句",
            "作者": "赵蕃",
            "内容": "春入孤山今主谁，空留四海旧传诗。平生我亦有成约，病起骤欣逢好枝。欲向园林穷胜处，不堪风雨苦淹时。忽来绝唱惊寒眼，势比南朝更崛奇。"
        },
        {
            "标题": "次韵审知十七夜",
            "作者": "赵蕃",
            "内容": "风月当佳可易捐，共须重立虎溪边。天于变化自奇手，人欲追摹真强怜。牢落朱弦千载下，凄凉青鬓十年前。放歌莫作商声发，惊起沙头鸥鹭眠。"
        },
        {
            "标题": "次韵斯远别后见寄六言四首",
            "作者": "赵蕃",
            "内容": "避暑真成畏病，逢秋便觉生愁。回首南山幽处，有怀数子同游。"
        },
        {
            "标题": "次韵斯远别后见寄六言四首",
            "作者": "赵蕃",
            "内容": "旱势东南已病，秋风早晚室凉。蓝缕青衫可笑，萧条白发增长。"
        },
        {
            "标题": "次韵斯远闻蕃移官岳州见寄",
            "作者": "赵蕃",
            "内容": "西南之役凡几州，行行不已兹登楼。几怀佳日怅日暮，谁谓澄江驱客愁。巴陵洞庭故胜绝，李白杜甫曾漂流。亦思著句道所以，语不惊人空白头。"
        },
        {
            "标题": "次韵斯远三十日见寄",
            "作者": "赵蕃",
            "内容": "窗明内晴景，书味真隽永。长年悔远游，纷蠹几莫整。子猷调固疏，竹可一日无。看渠姿尔瘦，瘦而何用腴。因兹想风度，朝夕如相晤。岂不欲就之，身羁未能去。诗来政此时，好处无涯圻。吟哦不自已，亭午墅鸡啼。"
        },
        {
            "标题": "次韵斯远晨起见示",
            "作者": "赵蕃",
            "内容": "云行日日候西东，更卜林啼与穴宫。乍见天边成四合，不知山脚本来空。岂惟吾辈忧艰食，更说军储傒屡丰。诏旨已闻汤自责，缺然谏纸疏由衷。"
        },
        {
            "标题": "次韵斯远二十七日道中见怀二首 其二",
            "作者": "赵蕃",
            "内容": "我姿甚不敏，与俗仍倍殊。难贪太常酒，顾归陶令庐。\n山中亦何有，寂寞谁与娱。晤言阔无友，展卷聊得书。\n人生七十稀，我今半已馀。百里九十戒，踌躇重踌躇。"
        },
        {
            "标题": "次韵斯远二十六日三绝",
            "作者": "赵蕃",
            "内容": "春风去我孰能留，寒疾闻君顿已瘳。示以斜斜并整整，故知莫莫复休休。"
        },
        {
            "标题": "次韵斯远二十六日三绝",
            "作者": "赵蕃",
            "内容": "佣贩人人有阖庐，借居如我绝无娱。书无厚禄庸何叹，赖尔诗能数起予。"
        },
        {
            "标题": "次韵斯远重别六言四首",
            "作者": "赵蕃",
            "内容": "欲语动怀抱恶，重吟生肝肾愁。平生几为此别，今年又作南游。"
        },
        {
            "标题": "次韵斯远夜归自溪南之作",
            "作者": "赵蕃",
            "内容": "忆昔曾闻南渡初，里人最赏白社徐。君如竹林有隽子，我类犬子睎相如。君子何翅一头出，李杜齐名真是溢。唱酬纵许并流传，安有隋珠混燕石。我今鬓发衰且残，君乃春秋富未阑。后人纵使加讥弹，韩也固豪郊自寒。"
        },
        {
            "标题": "次韵斯远别后见寄六言四首",
            "作者": "赵蕃",
            "内容": "子国有黄叔度，女子识韩伯休。晤对可忘长夏，分携况值新秋。"
        },
        {
            "标题": "次韵唐与文驿驰代简二绝句",
            "作者": "赵蕃",
            "内容": "别日常多见愈亲，立谈已觉浣车尘。诗成两地嗟何及，明月相同影伴身。"
        },
        {
            "标题": "次韵唐与文驿驰代简二绝句",
            "作者": "赵蕃",
            "内容": "西去曾悲鸟道沿，东来又骇畏途鞭。如何一舸西江上，放溜乘风不用牵。"
        },
        {
            "标题": "次韵孙温叟求芍药二首 其一",
            "作者": "赵蕃",
            "内容": "邦人竞说江都胜，一朵千金尚恐非。自笑寒厅何自得，但馀阶砌长苔衣。"
        },
        {
            "标题": "次韵孙温叟问讯之韵",
            "作者": "赵蕃",
            "内容": "拊髀尝闻问牧颇，只今时势定如何。要知绝恶思除本，莫为轻降信倒戈。幕府似公犹不用，官曹如我政宜诃。兵传家法檄愈疾，不但有诗皆可歌。"
        },
        {
            "标题": "留别徐斯远时斯远将赴朱晦庵之约三首",
            "作者": "赵蕃",
            "内容": "君质故甚美，加之仍得师。今为李君御，何后老人期。念欲通名姓，还忧辱弃遗。何当武夷下，与子共追随。"
        },
        {
            "标题": "次韵孙温叟求芍药二首 其二",
            "作者": "赵蕃",
            "内容": "送花政自从人乞，名品安能择是非。风雨连朝更工厄，便应红尽绿垂衣。"
        },
        {
            "标题": "雨中同曹尉王儦岩二首",
            "作者": "赵蕃",
            "内容": "骤雨翻空何自来，飞流溅沫洗崔嵬。要题短句书奇事，付与曹郎八斗才。"
        },
        {
            "标题": "汤莘夫用孙温叟韵见寄次韵答之",
            "作者": "赵蕃",
            "内容": "生气千年蔺与颇，生前杯酒事如何。谁令误舍清江钓，政尔甘持绝徼戈。有句忽成能见忆，感君知我未加诃。晚风苦杂蝉鸣树，不谓林莺尚有歌。"
        },
        {
            "标题": "雨中同曹尉王儦岩二首",
            "作者": "赵蕃",
            "内容": "旧说吾邦岩谷多，历观无愈此嵯峨。今朝唤渡仍冲雨，惭愧溪神不我诃。"
        },
        {
            "标题": "次韵魏饶州用蕃唱酬诗卷最后一篇韵见赠之作",
            "作者": "赵蕃",
            "内容": "世纷往往竞趋奇，半额真同慕广眉。我已自知成忤俗，公今岂亦故违时。解鞍屡辱留连饮，出袖仍蒙惠好诗。异县绝疏亲且故，相从且免问为谁。"
        },
        {
            "标题": "次韵王进之欲雪兼属林令",
            "作者": "赵蕃",
            "内容": "雨集疑为霰，云阴骤欲开。共嗟三白晚，还是一的来。令已忧民切，君当著语催。不应浑似我，形槁亦心灰。"
        },
        {
            "标题": "次韵王进之雨中见怀并示诗卷",
            "作者": "赵蕃",
            "内容": "落落穷居无与徒，几思短李及辛迂。别时尚欲题书寄，近处何须折简呼。笔下烟云宁取异，胸中丘壑本来殊。年侵病剧浑忘却，今日因君整旧模。"
        },
        {
            "标题": "次韵希登送行之什",
            "作者": "赵蕃",
            "内容": "频年颇觉困邅屯，勇意归寻寂寞滨。去日屡移虽怕别，积霖成潦政迷津。浮生聚散不终免，一语丁宁惟爱身。来岁入关须早计，要期过我待王春。"
        },
        {
            "标题": "次韵徐季纯见贻",
            "作者": "赵蕃",
            "内容": "尺浑孰愈千丈清，幽居何以争城倾。翱翔蓬蒿岂不适，乃欲万里劳蜚鸣。文章纵云有定价，瓦釜亦或能铿鍧。知音固当属善听，我初未鼓一再行。郑人之璞周死鼠，昧者自谓怀连城。我于翰墨虽早嗜，四十五十今何情。元无小异君孰取，矻矻便欲扬其名。得非念我西南征，倦游久意思佣耕。少年不饮老更醒，而众纷纷多绝缨。属君勿用扬其名，臃肿拳曲能全生。"
        },
        {
            "标题": "次韵徐审知寄赠古句",
            "作者": "赵蕃",
            "内容": "倦游历落三载中，重来触事多不同。旧交云散隔山岳，在者一二莫我从。新知喜获徐孺子，年少已有诸老风，譬之宝剑虽尚伏，清夜往往舒长虹。惟君家学故有宗，念我早日尝登龙。周旋何止道畴昔，玷缺便拟相弥缝。分携转眄且十日，梦寐尝若见德容。要裁短章寄离阔，抒思苦穷无由丰。新诗忽来堕我侧，句法沈稳字亦工。寂寥此道几欲息，玄文纵在人非雄。吾君嗜好乃如此，谁为冀北真群空。我今百不一称意，顾赖交友忘终穷。兹焉得君益足贺，自起酌酒浇块胸。滔滔原从滥觞至，君其勿惮寻尺庸。异时相见定刮目，敢作吴下旧阿蒙。因君我亦事穮蔉，瘠卤要使成千钟。"
        },
        {
            "标题": "次韵萧之沈弟",
            "作者": "赵蕃",
            "内容": "外家人物盛东南，古已云然岂独今。兄弟长怀未多识，江湖乃得话同心。岂知行日还先我，更枉长吟写意深。别后相思回首处，山哀浦思有余音。"
        },
        {
            "标题": "次韵徐丞用韵见示",
            "作者": "赵蕃",
            "内容": "往将短木饰青黄，负此枯林岁久霜。穷为多言慕柔舌，病因止酒制刚肠。交游大抵要晚节，谈笑可须空累觞。净扫松阶决流水，效予清坐亦何妨。"
        },
        {
            "标题": "次韵吴仲权镒见简",
            "作者": "赵蕃",
            "内容": "今代风骚将，先生合冠军。几年求识面，数刻遂离群。江急舟难驻，风回橹细闻。还家经醉卧，斜日对炉熏。"
        },
        {
            "标题": "次韵杨廷秀太和万安道中所寄七首",
            "作者": "赵蕃",
            "内容": "莫为趋朝亟载脂，小令羸瘠长肤肌。帝城书疏旧不入，何有画图传荔枝。"
        },
        {
            "标题": "次韵杨廷秀太和万安道中所寄七首",
            "作者": "赵蕃",
            "内容": "先生力学自诚明，忠信今知蛮貊行。忆昔韩苏两仙伯，海成冬市况融晴。"
        },
        {
            "标题": "次韵严从礼兼简明叔",
            "作者": "赵蕃",
            "内容": "晚风吹雨过前湾，载酒谁欤起病颜。政尔交游能不乏，故知酬唱未令悭。只今冲口从俱录，异日芜词合细删。如我论材真款段，两君骏足本天闲。"
        },
        {
            "标题": "次韵杨廷秀太和万安道中所寄七首",
            "作者": "赵蕃",
            "内容": "记得诗来半说花，不言长道苦风沙。知公不薄峤南使，政似昔人何以家。"
        },
        {
            "标题": "次韵杨廷秀太和万安道中所寄七首",
            "作者": "赵蕃",
            "内容": "几为年华叹物华，只今结束定还家。且看垂发江边树，未问长安一日花。"
        },
        {
            "标题": "次韵叶德章见示",
            "作者": "赵蕃",
            "内容": "穷冬未省见梅斑，故里何繇报竹安。归意宁须卜以决，衰颜不待镜频看。交情谢子来今雨，节物娱予后苦寒。独苦更怜终漫兴，不骫骳得天欢。"
        },
        {
            "标题": "富阳道中遇风感叹作",
            "作者": "赵蕃",
            "内容": "回首江山旧，他年来往频。人谁无一饱，汝独值多辛。泛泛将何在，悠悠愧此身。怀哉松与菊，白露及时新。"
        },
        {
            "标题": "次韵徐运使送行",
            "作者": "赵蕃",
            "内容": "归耕负郭家无牛，手持钓竿何适投。长年惨惨集百忧，土牛未肯随猕猴。秋风别家月未钩，弹铗永叹客五侯。吴江枫落曾四愁，行行重到江东州。谁能著意怜转流，新诗忽俾吟掉头。念将小驻蹇莫留，冰霜岂不思推辀，山川回首空相缪。"
        },
        {
            "标题": "次韵杨廷秀太和万安道中所寄七首",
            "作者": "赵蕃",
            "内容": "几欲裁诗托便风，苦惭别后欠新功。何时寄我广南作，压倒蕉黄荔子红。"
        },
        {
            "标题": "次韵杨廷秀太和万安道中所寄七首",
            "作者": "赵蕃",
            "内容": "爱竹知人忆故山，食贫过午尚悬箪。长篇乞与小诗并，要似韩豪东野寒。"
        },
        {
            "标题": "次韵杨廷秀太和万安道中所寄七首",
            "作者": "赵蕃",
            "内容": "旧说洛阳天地中，遂令北客病南风。只今政教通南粤，亦有大寒桑树红。"
        },
        {
            "标题": "次韵元衡送别",
            "作者": "赵蕃",
            "内容": "老马千里志，老鹤万里心。武夫用清庙，珍材卧中休。进寸辄退尺，枉尺宁直寻。桃李本无言，山水乃有音。靡不况盛丽，畴能听幽深。平生文字游，几作南北襟。清宵寄明月，远望伤遥岑。悠悠归计晚，卒卒年事侵。狗监荐相如，将军知杜钦。彼哉竟何处，已矣真难任。乖离叹每昔，邂逅期岂今。赠别枉古调，和之徒苦吟。我何一钱直，君自抵千金。"
        },
        {
            "标题": "次韵元衡忆上饶见示七言",
            "作者": "赵蕃",
            "内容": "避兵俱落信州溪，为客岂知湖外期。远役不应因米屈，秋风政尔怅鲈时。故人已寄招魂作，吾子重歌隐士诗。回首天寒又霜雪，可教猿鹤苦凄悲。"
        },
        {
            "标题": "次韵张王臣既晴复雨欲去尚留见示且以识别二",
            "作者": "赵蕃",
            "内容": "我住难期夏，君归岂待秋。投章同缟带，共敝愈轻裘。浩浩群属玉，阴阴黄栗留。叙行如有寄，伺处觅孤舟。"
        },
        {
            "标题": "次韵在伯夏夜独坐见怀之作",
            "作者": "赵蕃",
            "内容": "暑气侵人抵病中，阙然求旧管城公。相逢共说山中月，有赠忽来天未风。君向离骚熟兰芷，我于尔雅昧鱼虫。纵令酒盏能频把，孰若诗筒得屡通。"
        },
        {
            "标题": "次韵远斋春雨有感",
            "作者": "赵蕃",
            "内容": "春今著物几陈新，未抵新诗得许荣。韩子虽云誉东野，侯生终竟愧弥明。已知林下栖迟计，何处人间宠辱惊。更欲从公问归宿，夜深风雨四山倾。"
        },
        {
            "标题": "次韵元衡两绝句 其二",
            "作者": "赵蕃",
            "内容": "旧说诗坛不可攀，岂期于此得窥斑。茫茫世事催人别，数见犹期数日閒。"
        },
        {
            "标题": "次韵元衡两绝句",
            "作者": "赵蕃",
            "内容": "旧说诗坛不可攀，岂期于此得窥斑。茫茫世事催人别，数见犹期数日閒。"
        },
        {
            "标题": "次韵愚卿留别",
            "作者": "赵蕃",
            "内容": "有约端能赴，如君信可人。解冲衡岳雪，宁问海棠春。雨后虽悬榻，泥涂政没轮。笑谈能款款，书札胜频频。"
        },
        {
            "标题": "次韵元衡两绝句",
            "作者": "赵蕃",
            "内容": "倦游如此不嗟穷，醉眼犹能远送鸿。笑我老无湖海气，但思疆理事南东。"
        },
        {
            "标题": "次韵张王臣既晴复雨欲去尚留见示且以识别二",
            "作者": "赵蕃",
            "内容": "逾月能连雨，今晨少散阴。病宽游子念，愁豁老农心。始虑春成旱，那知夏苦淫。举头问白日，恇怯一何深。"
        },
        {
            "标题": "次韵在伯送行",
            "作者": "赵蕃",
            "内容": "白石何凿凿，白鸟可鹤鹤。吾行甚悠悠，物境自廓廊。缅思友生良，顿使怀抱恶。别辞固丁宁，醒矣转寂寞。近犹已栏槛，远乃失城廓。重惟始相遇，夫岂世所乐。逮今信素我，是果天所酢。相期振古风，相与务天爵。兴时山水凭，意或风月托。君亭足鸥鹭，我砌下鸟鹊。诗盟寄閒嬉，笔势异强弱。君诗似陈黄，君字如张索。悠然正前瞻，渺矣已后落。譬犹层台登，亦类中流泊。怜我狂而疏，诲我详不略。是行亦流转，敢谓逃束缚。移官傥可归，故免听邻柝。闲员苟得去，自此投远壑。要期终身游，岂但今日约。吾曹念元宾，学子慕有若。至味匪盐梅，至乐非管籥。四在分喜怒，非是论今昨。扰扰与胶胶，休休仍莫莫。"
        },
        {
            "标题": "喜雨投詹信州口号六首",
            "作者": "赵蕃",
            "内容": "插秧未了早愁乾，民不知由作屡叹。天欲明吾使君政，故令一雨示艰难。"
        },
        {
            "标题": "刘兄垂示同张兄游向园呈先生诗卷次韵",
            "作者": "赵蕃",
            "内容": "闻道舆篮出，兴怀反棹时。身虽缚官簿，心岂忘筇枝。已后斜川集，方赓人日诗。因君竹林咏，动我故园思。"
        },
        {
            "标题": "喜雨投詹信州口号六首",
            "作者": "赵蕃",
            "内容": "昔在乌台誉已休，旋分符竹政仍优。论思未即归清禁，历试何妨又一州。"
        },
        {
            "标题": "喜雨投詹信州口号六首",
            "作者": "赵蕃",
            "内容": "使君自是为霖手，要雨雨来何旱忧。报尔田家但勤力，今年定有十分秋。"
        },
        {
            "标题": "周愚卿求所藏灵壁石名堆云",
            "作者": "赵蕃",
            "内容": "一自风尘没泗滨，英遗何敢漫嶙峋。崩腾直自天边落，拳握空夸席上珍。好事了知真是癖，倾家务买不论贫。不来俗客仍须钥，夜半负舟端有人。"
        },
        {
            "标题": "次韵子肃怀远斋并以见及",
            "作者": "赵蕃",
            "内容": "如公人物表，上下孰分床。但有官成集，初无智作囊。所嗟人契阔，不为雨悲凉。顾我端何幸，新诗获夜光。"
        },
        {
            "标题": "挽周德友",
            "作者": "赵蕃",
            "内容": "不作玉堂仙，犹宜入道山。予才无乃厚，赋命一何悭。此日骑鲸去，它年化鹤还。委疏仍嗣野，芳桂杂榛菅。"
        },
        {
            "标题": "次韵子肃秋日感兴兼怀公择二首 其一",
            "作者": "赵蕃",
            "内容": "炎冷财分覆手间，化机于尔见深悭。归欤君钓荆溪水，已矣我耕怀玉山。\n几羡脩翎辞世网，绝怜骏足老天闲。区区莫有穷途叹，了了要从初地还。"
        },
        {
            "标题": "次韵周钦止送别",
            "作者": "赵蕃",
            "内容": "不见送将归，惟闻远别离。身今成老大，官岂计高卑。萧寺已移酒，便人还枉诗。临风三复罢，有恨落无涯。"
        },
        {
            "标题": "次韵子耕去秋临安归途见过于玉山智门寺之作",
            "作者": "赵蕃",
            "内容": "不但乘舟亦跨鞍，道长无地问平安。相逢只谩分襟速，既别方知聚首难。海内忘形今有几，天隅独在若为宽。夜过林寺犹前日，诗到还成隔岁看。"
        },
        {
            "标题": "次张汉卿次房",
            "作者": "赵蕃",
            "内容": "平生几读右丞诗，未见贤孙归去迟。邂逅虽欣适吾愿，欲嗟人事好乖离。"
        },
        {
            "标题": "从赵崇道求蜀纸五首",
            "作者": "赵蕃",
            "内容": "旧闻黄誉走头颅，近岁清江亦与俱。舒卷定怜无尺枉，敷陈尽可见臣愚。"
        },
        {
            "标题": "从潘丈求字二首",
            "作者": "赵蕃",
            "内容": "摩挲石刻叹微茫，孰若汗青移硬黄。几净窗明肯游戏，千金便当橐中装。"
        },
        {
            "标题": "从礼载酒要余及明叔游合普六首",
            "作者": "赵蕃",
            "内容": "尘埃老矣未收身，每对山林强自亲。诗纵满囊惭李贺，笔虽成冢愧藏真。"
        },
        {
            "标题": "从俞少孟觅橘",
            "作者": "赵蕃",
            "内容": "忆昔为农近石田，年年为橘走霜天。大逾三寸曾何直，裁得开元斗米钱。"
        },
        {
            "标题": "从礼载酒要余及明叔游合普六首",
            "作者": "赵蕃",
            "内容": "儿曹谩作看花忙，我辈看山兴更长。败意幸赊凫雁集，少须落日下牛羊。"
        },
        {
            "标题": "从王彦博觅洞庭柑三首",
            "作者": "赵蕃",
            "内容": "逾淮为枳信堪奴，珍植何分楚与吴。不但居家有遗帖，酿成赋辱长公苏。"
        },
        {
            "标题": "从李崇道觅潘衡墨四首",
            "作者": "赵蕃",
            "内容": "识了才能项籍欺，灶煤研瓦分甘之。如何乞索忘唐突，拟赋江南鹤膝枝。"
        },
        {
            "标题": "从赵崇道求蜀纸五首",
            "作者": "赵蕃",
            "内容": "紫岩黟歙略相同，小字缄题寄子公。纵使分沾能到我，质粗肉缓不堪攻。"
        },
        {
            "标题": "从萧君来茶二首",
            "作者": "赵蕃",
            "内容": "旧传汉殿三眠柳，烧烛仍闻照海棠。草木困春人可奈，政烦茗椀为禁当。"
        },
        {
            "标题": "从萧秀才求茶二首 其一",
            "作者": "赵蕃",
            "内容": "丁蔡纷纷竞宠加，底如好事玉溪家。至今有子能传业，不待茶精句亦佳。"
        },
        {
            "标题": "从赵崇道求蜀纸五首",
            "作者": "赵蕃",
            "内容": "人伪区区信日穷，楮藤苔竹互争雄。自从蜀纸东南见，凡马真成一洗空。"
        },
        {
            "标题": "从莫万安觅柑子并以玉山沙药合寄之六言三首",
            "作者": "赵蕃",
            "内容": "我识令君人物，传柑合侍清都。寂寞当思林下，有时病渴犹须。"
        },
        {
            "标题": "从欧阳全真借观陈择之蜀中诗题其后",
            "作者": "赵蕃",
            "内容": "书去方怀蜀道长，寄忆未达忽传亡。那知今夕辰阳郡，洒泪残诗十数章。"
        },
        {
            "标题": "从赵常德觅鼎帖",
            "作者": "赵蕃",
            "内容": "宇法微芒久失真，时闻鼎帖尚精神。小诗试向铃斋乞，近舍远求公勿嗔。"
        },
        {
            "标题": "从王彦博觅洞庭柑三首",
            "作者": "赵蕃",
            "内容": "闻道居家近橘坡，青黄遥想问疏篱。可能乞我数包否，仍寄韦郎七字诗。"
        },
        {
            "标题": "从礼载酒要余及明叔游合普六首",
            "作者": "赵蕃",
            "内容": "花开无计杜游人，未若栽松远世尘。莫问何年栋梁用，也胜开落总由春。"
        },
        {
            "标题": "从李崇道觅潘衡墨四首",
            "作者": "赵蕃",
            "内容": "人言潘谷久腾空，衡也崎岖隐墨中。谷见坡诗衡用诀，了知真是一家风。"
        },
        {
            "标题": "从萧君来茶二首",
            "作者": "赵蕃",
            "内容": "园官阙菜犹形讽，年例求茶可欠诗。为报萧郎勿多怪，已令汲涧拾松枝。"
        },
        {
            "标题": "从元衡借庐山记偶成三首 其三",
            "作者": "赵蕃",
            "内容": "山南山北富深幽，羽服方袍占上头。吾道才馀白鹿洞，寂寥几载有新修。"
        },
        {
            "标题": "从潘丈求字二首 其一",
            "作者": "赵蕃",
            "内容": "束发学书今白头，腕中无力合休休。规模尚欲从公乞，翰墨于今第一流。"
        },
        {
            "标题": "从潘丈求字二首",
            "作者": "赵蕃",
            "内容": "束发学忆今白头，腕中无力合休休。规模尚欲从公乞，翰墨于今第一流。"
        },
        {
            "标题": "从郑秀才觅菊二首",
            "作者": "赵蕃",
            "内容": "好整风流有郑庄，买园栽菊待重阳。傥能怜我耽佳句，为遣秋根到草堂。"
        },
        {
            "标题": "从赵崇道求蜀纸五首",
            "作者": "赵蕃",
            "内容": "病起犹余觅句勤，要题柿叶厌缤纷。陟厘尽付五十万，今代谁为王右军。"
        },
        {
            "标题": "从徐处士乞梅二首 其一",
            "作者": "赵蕃",
            "内容": "江南处士杨无咎，畴昔最工梅写真。闻道徐郎得其妙，何妨乞我一枝春。"
        },
        {
            "标题": "从赵崇道求蜀纸五首 其四",
            "作者": "赵蕃",
            "内容": "麻纸敷腴色胜银，冷金凝滑倍精神。自馀族类犹多有，王谢名家总绝人。"
        },
        {
            "标题": "从礼载酒要余及明叔游合普六首 其五",
            "作者": "赵蕃",
            "内容": "一轩高竹似高人，鸟雀驯除不动尘。首夏清和故应好，可须载酒祇寻春。"
        },
        {
            "标题": "从元衡借庐山记偶成三首",
            "作者": "赵蕃",
            "内容": "要为冷语豁心胸，孰若相羊涧谷中。试把遗编一开读，恍疑涧谷为鸣风。"
        },
        {
            "标题": "从莫万安觅柑子并以玉山沙药合寄之六言三首",
            "作者": "赵蕃",
            "内容": "世态多随燥湿，物情大费堤防。遗以药筒如截，取其勿败甘香。"
        },
        {
            "标题": "从莫万安觅柑子并以玉山沙药合寄之六言三首",
            "作者": "赵蕃",
            "内容": "忆过万安连郭，家家碧树团栾。想见如今霜后，摘来可口甘酸。"
        },
        {
            "标题": "从赵崇道求蜀纸五首 其五",
            "作者": "赵蕃",
            "内容": "病起犹馀觅句勤，要题柿叶厌缤纷。陟釐尽付五十万，今代谁为王右军。"
        },
        {
            "标题": "从礼折花携具见过且赋二诗",
            "作者": "赵蕃",
            "内容": "出门政觉病躯难，已分春风负牡丹。送花载酒能俱至，愧尔交情殊未阑。"
        },
        {
            "标题": "从礼载酒要余及明叔游合普六首",
            "作者": "赵蕃",
            "内容": "此君佳处是长身，静绕吟行要日亲。何事当前遽安障，未能忘俗遂忘真。"
        },
        {
            "标题": "从徐处士乞梅二首",
            "作者": "赵蕃",
            "内容": "我居旧植千竿竹，剩欲栽梅苦未成。要写横斜须老手，是君头白眼犹明。"
        },
        {
            "标题": "从萧秀才求茶二首",
            "作者": "赵蕃",
            "内容": "磊落真同席上珍，忆蒙况我意殊真。今年尚许分张否，试遣诗筒告及春。"
        },
        {
            "标题": "从王彦博觅洞庭柑三首 其二",
            "作者": "赵蕃",
            "内容": "踰淮为枳信堪奴，珍植何分楚与吴。不但居家有遗帖，酿成赋辱长公苏。"
        },
        {
            "标题": "从礼折花携具见过且赋二诗 其二",
            "作者": "赵蕃",
            "内容": "花好千金未当价，只宜屏隐绣芙蓉。调笑颇似年少日，妄心今已退重重。"
        },
        {
            "标题": "从赵崇道求蜀纸五首 其二",
            "作者": "赵蕃",
            "内容": "旧闻黄雀走头颅，近岁清江亦与俱。舒卷定怜无尺枉，敷陈尽可见臣愚。"
        },
        {
            "标题": "从李崇道觅潘衡墨四首",
            "作者": "赵蕃",
            "内容": "眼寒不识黟川李，相好长迷大禹圭。见说潘郎亲有女，独能传业向深闺。"
        },
        {
            "标题": "从郑秀才觅菊二首",
            "作者": "赵蕃",
            "内容": "漫从僧舍移甘菊，清蕊重阳摘未堪。径欲过君篱下看，二儿端可为舆篮。"
        },
        {
            "标题": "从李崇道觅潘衡墨四首 其四",
            "作者": "赵蕃",
            "内容": "识字才能项籍欺，灶煤研瓦分甘之。如何乞索忘唐突，拟赋江南鹤膝枝。"
        },
        {
            "标题": "从赵常德觅鼎帖",
            "作者": "赵蕃",
            "内容": "宇法微茫久失真，时闻鼎贴尚精神。小诗试向铃斋乞，近舍远求公勿嗔。"
        },
        {
            "标题": "从李崇道觅潘衡墨四首",
            "作者": "赵蕃",
            "内容": "丈夫久弭江西节，闻道诸侯尚扫门。箧有玄圭肯分似，从今默默面称冤。"
        },
        {
            "标题": "从礼载酒要余及明叔游合普六首",
            "作者": "赵蕃",
            "内容": "宦忙未抵作诗忙，九十春光自短长。三径可归谁是伴，若人风节慕求羊。"
        },
        {
            "标题": "从元衡借庐山记偶成三首",
            "作者": "赵蕃",
            "内容": "吾家昔住匡庐北，少小未能知看山。南北东西今老矣，欲从图籍见班班。"
        },
        {
            "标题": "从郑秀才觅菊二首 其一",
            "作者": "赵蕃",
            "内容": "好事风流有郑庄，买园栽菊待重阳。傥能怜我耽佳句，为遣秋根到草堂。"
        },
        {
            "标题": "丛桂",
            "作者": "赵蕃",
            "内容": "漫道希为贵，那知夥不奢。江南故多佳，秋仲举敷花。往往因人好，萧萧得句佳。人谁不种菊，千载但陶家。"
        },
        {
            "标题": "过易简彦从",
            "作者": "赵蕃",
            "内容": "雨从笋怒长，春雨阴暗成。关门有馀暇，散帙不妨清。\n从仕亦何好，隐居无用名。悠然会心处，便欲寄吾生。"
        },
        {
            "标题": "催租人至作",
            "作者": "赵蕃",
            "内容": "竹屋煎茶罢，风味散帙余。花残蜂不至，食尽雀来疎。无客对挥麈，有筇扶绕除。兹时潘处士，诗败为催租。"
        },
        {
            "标题": "偶作二首 其二",
            "作者": "赵蕃",
            "内容": "未仕思从仕，言归盍赋归。世方疏直道，身亦堕危机。\n旧宅存松桂，春山富蕨薇。渊明觉今是，伯玉悟前非。"
        },
        {
            "标题": "达观僧绍本年九十能记东坡建中靖男题诗之事",
            "作者": "赵蕃",
            "内容": "老僧长生元佑年，庞眉皓首高颊观。纷然送迎过云烟，解记南归玉局仙。清都道士同蹁跹，诗成忽俾如蜕蝉。嗟哉用心故可怜，那知海内争流传。"
        },
        {
            "标题": "同子肃过玉汝饮题玉汝壁二首",
            "作者": "赵蕃",
            "内容": "踯躅来千里，崎岖为一饥。客情方惨惨，雪意又垂垂。万事岂无命，百穷宁坐诗。前贤有如此，而汝欲何为。"
        },
        {
            "标题": "晚步溪旁示周次颜",
            "作者": "赵蕃",
            "内容": "村醉不能醒，徐行得蹔停。路收泥活活，田拥麦青青。放意知予独，哦诗赖子听。要观溪潦暴，却畏晚风泠。"
        },
        {
            "标题": "三诗寄郭古夫 其三",
            "作者": "赵蕃",
            "内容": "丐去秋今晚，能归岁且徐。须公一尊酒，胜我十年书。\n生死交情异，乖离人事疏。如闻厚风谊，何敢自趑趄。"
        },
        {
            "标题": "答简审知",
            "作者": "赵蕃",
            "内容": "早起难胜上水寒，为君还复念湖滩。泥滑蹇驴难跨去，七言聊遣问平安。"
        },
        {
            "标题": "答审知见贻",
            "作者": "赵蕃",
            "内容": "昔我堕极南，去兹千万山。见面夫岂易，附书良亦难。官今听之归，连日乃获语。洗苏尘埃怀，如久旱得雨。君才日苍苍，略已千丈长。计其所功用，可中栋与梁。如我蓬艾等，怒长不尺寸。秋风一摧折，仅可供束蕴。宜君有声名，光彩益以新。而我复何事，强谓诗穷人。春秋了集义，诗笺复编类。建有朱校书，婺有吕正字。二公今儒先，名满天地间。勿谓东家丘，睎颜人亦颜。"
        },
        {
            "标题": "答施荣甫",
            "作者": "赵蕃",
            "内容": "昨韵村中好客稀，今吟临水送将归。笑谈未了风吹断，何日重来款竹扉。"
        },
        {
            "标题": "答周允升留别",
            "作者": "赵蕃",
            "内容": "客居江之南，未识衡岳大。长于想象中，便作登临外。南游怅不已，病目恍增快。要穷山水原，靡问仙灵态。镌鑱雅未能，造物底不贷。欣逢人中龙，一扫胸次隘。偕为青云期，岂顾白眼怪。多闻与多识，几别复几会。籓篱我妄窥，根柢君有在。自惭非孟嘉，直恐误郭泰。蕙兰被余薰，珠玉觉非对。兹方赋归来，与乃别所爱。于今未深悲，后日当重慨。江流固滔滔，山木亦旆旆。烟霞既有疾，风月岂无债。相与咏和平，无庸发噍杀。"
        },
        {
            "标题": "大琛沽酒",
            "作者": "赵蕃",
            "内容": "吾州大琛酒，名不谢孤洲。女子亦知价，行人皆系舟。西来滩过险，东上寺逢幽。未说千忧散，姑为一醉谋。"
        },
        {
            "标题": "大风二首",
            "作者": "赵蕃",
            "内容": "杯水得风犹渺然，况兹章贡远连天。一穷坐我靡他问，下水宁闻劳挽牵。"
        },
        {
            "标题": "大风二首",
            "作者": "赵蕃",
            "内容": "颇爱峡江江上山，几回陶冶付毫端。眼中谁为善图貌，貌与桐江相并看。"
        },
        {
            "标题": "三月初二日雨人以为风止之祥",
            "作者": "赵蕃",
            "内容": "谶言雨作风当正，得雨喜如遭旱时。枕藉无嗔杂蓑笠，跧藏不异庇茅茨。近看杨柳大垂手，远对云山图入眉。日暮横流难共济，明当安稳遂东之。"
        },
        {
            "标题": "十一月大雷雨",
            "作者": "赵蕃",
            "内容": "疾雷惊万里，冻雨落三更。未暇寻洪范，谁能究五行。短檠无焰续，高枕待天明。钟省成深省，鸡声匪恶声。"
        },
        {
            "标题": "大雨连昼夜不止",
            "作者": "赵蕃",
            "内容": "天漏谁能补，河倾势未平。踞床如露处，曳履学泥行。朽柱芝菌出，断沟蝌蚪生。南公安已惯，北客见犹惊。"
        },
        {
            "标题": "代成父送赵信州移知台州",
            "作者": "赵蕃",
            "内容": "邦人初喜两桥成，诏旨还传易镇荣。千里溪山如有恨，一川风雨似增情。未应重畀临凋郡，看即归来侍迩英。平日空哦海山赋，便思怀谒问经行。"
        },
        {
            "标题": "代简琛卿",
            "作者": "赵蕃",
            "内容": "是处梅花与雪融，竹间开晚正玲珑。陈君为我言如此，折赠当期慰眼中。"
        },
        {
            "标题": "代书寄成父",
            "作者": "赵蕃",
            "内容": "已作南山半月留，欲行更复待新秋。不知几日潮当发，可及沙头一醉不。"
        },
        {
            "标题": "代书送橘沈临江",
            "作者": "赵蕃",
            "内容": "谁贻新橘两筠笼，尚带霜林错落红。转送清江供寿酒，草书因病废匆匆。"
        },
        {
            "标题": "代书寄周愚卿二首",
            "作者": "赵蕃",
            "内容": "友于阁上友于人，忽忽分携又两春。剩欲作书书不得，旧知吾懒是吾真。"
        },
        {
            "标题": "代书寄张次律二首",
            "作者": "赵蕃",
            "内容": "道入袁州首问君，却方守舍有宗文。不知木落风高际，何处登临对夕曛。"
        },
        {
            "标题": "代书寄吴仲权",
            "作者": "赵蕃",
            "内容": "长沙失会面，龙阳将叩门。君行黄鹤楼，我乃桃花源。裴回遂两月，问讯非一言。时时得新作，日日思高轩。宁知竟相失，有抱阙细论。闻君方被荐，清庙陈玙璠。而我政落南，空江撷兰荪。虽云出处异，得以书疏存。言之有不尽，笔兮还载援。惟当道情愫，故尔略寒暄。"
        },
        {
            "标题": "代书示逸二首",
            "作者": "赵蕃",
            "内容": "别日才留两月粮，况经裘葛变炎凉。未知别后端何似，不见寄来书一行。"
        },
        {
            "标题": "代书寄周愚卿二首",
            "作者": "赵蕃",
            "内容": "穷冈冈上欧阳子，荷屋屋中常不轻。邂逅论诗傥相及，为言即日鬓霜生。"
        },
        {
            "标题": "代书寄吕益卿",
            "作者": "赵蕃",
            "内容": "问讯临湘尉，冬来定若何。凶年无盗否，清俸及时麽。再见不易得，惠诗空复哦。素书慵写得，此纸字无多。"
        },
        {
            "标题": "代书寄襄阳令于去非",
            "作者": "赵蕃",
            "内容": "来往丰城县，寻君总不遭。如闻漾凫舄，已复用牛刀。往事多遗迹，边庭简吏曹。莫由同古访，尚拟见诗豪。"
        },
        {
            "标题": "代书寄张次律二首 其一",
            "作者": "赵蕃",
            "内容": "道入袁州首问君，却言守舍有宗文。不知木落风高际，何处登临对夕曛。"
        },
        {
            "标题": "代书寄候毛伯明李叔器康叔临张王臣",
            "作者": "赵蕃",
            "内容": "巴陵洞庭在何处，我昨移官向其所。士所得者毛李康，兼之旧识祁之张。毛公学问本伊洛，康李从之亦不恶。皆能脱去科举累，相与探求圣贤事。张侯英爽固绝人，亦复降志相友亲。谁云巴陵洞庭侧，有此四士宁易得。别来书疏犹数通，辰溪隶与巴陵同。张侯再把蒸湘酒，别后不闻安与否。遥知岁晚巾屦从，当亦念我穷山中。尝疑昔人重离别，生不相逢死何别。偶逢鄂渚行人去，懒复作书题此句。巴陵渺渺若个边，何时重泛洞庭船。"
        },
        {
            "标题": "代书示逸二首 其一",
            "作者": "赵蕃",
            "内容": "风号窗外独株松，想汝看书趁晓钟。是我起行茅店月，禦寒还觉欠茏茸。"
        },
        {
            "标题": "代书寄俞玉汝",
            "作者": "赵蕃",
            "内容": "送弟秦淮远，怀人楚驿长。素书慵写得，白发漫相望。再见知何日，孤怀只自伤。春风桃李径，流泪不成行。"
        },
        {
            "标题": "怀远父斯远成父",
            "作者": "赵蕃",
            "内容": "徐郎已渡浙江潮，王子还从折简招。平日往还惟二士，去余何以慰亡聊。"
        },
        {
            "标题": "代书寄周愚卿二首 其一",
            "作者": "赵蕃",
            "内容": "友于阁上友于人，忽忽分携又两春。剩欲作书书不得，旧知吾懒是吾真。"
        },
        {
            "标题": "代书寄张次律二首 其二",
            "作者": "赵蕃",
            "内容": "闻道浮家历上塘，寒山钟接洞庭霜。是中佳句知多少，傥有书来幸不忘。"
        },
        {
            "标题": "待斯远不至",
            "作者": "赵蕃",
            "内容": "灵溪寺下灵溪渡，跋马欲前还又回。准拟故人能会宿，不知何事不成来。"
        },
        {
            "标题": "送赵一叔江西漕赴召代成父作二首",
            "作者": "赵蕃",
            "内容": "忆昨公持使节西，迎公曾渡石田溪。今公复因召节至，送公亦渡石田水。公今西来又东去，送迎车马纷无数。我虽憔悴不如人，倚赖故情蕲一顾。"
        },
        {
            "标题": "独步寺前待斯远不至",
            "作者": "赵蕃",
            "内容": "隔墅鸡啼午，经檐鸟唤春。静中成野步，老去得閒身。咫尺频相觅，追随定几晨。村中应倍忆，海内复谁亲。"
        },
        {
            "标题": "待成父不至",
            "作者": "赵蕃",
            "内容": "晚日下前村，呼儿候荜门。屡惊邻犬吠，频问路人言。准拟繙诗卷，经营置酒尊。此怀无与共，愁坐虱空扪。"
        },
        {
            "标题": "怀远父斯远成父",
            "作者": "赵蕃",
            "内容": "春风吹雨昼成昏，萧寺萧条早闭门。坐久行人更萧瑟，定倾老酒向何村。"
        },
        {
            "标题": "送赵一叔江西漕赴召代成父作二首",
            "作者": "赵蕃",
            "内容": "阿兄今得太和官，买舟同载初不难。公持使节豫章郡，蕲以过公道窘寒。公今召节趋日边，我虽失望犹欣然。西江恩波千万里，活此枯鱼当易尔。"
        },
        {
            "标题": "晚坐欲过在伯而不能",
            "作者": "赵蕃",
            "内容": "暑威验伏始，月迟知望过。无风能濯热，有句可蠲疴。竟拙空频点，求工复屡哦。思寻戴安道，宁待雪舟何。"
        },
        {
            "标题": "留别俞孝显孝扬",
            "作者": "赵蕃",
            "内容": "生事平生非我谋，饥寒长是费君忧。相如自厌游成倦，曲逆人知老不侯。尽室经年曾未厌，一官千里去难留。异时安否如相忆，一问溪头上水舟。"
        },
        {
            "标题": "到家寄季承二首",
            "作者": "赵蕃",
            "内容": "相逢到别二十日，披览溪山驻行役。凄凉浩荡两生境，意不求诗诗自得。临分不作珍重语，顾欲倡酬诗卷觅。问君得此君何用，云比相如家四壁。杜陵囊帛解救寒，陆生越橐千金直。人言君侯真太痴，君痴不痴君自识。"
        },
        {
            "标题": "到家寄季承二首",
            "作者": "赵蕃",
            "内容": "向来已念修途苦，还家作况初无愈。娇儿失乳索饭啼，病妻服药思鹿脯。关心药裹诗自废，无复吟哦继朝暮。与君定交且十年，相从未有如君许。信知此药莫可常，后会惊心念风雨。报侬安否比何如，莫以素书慵不具。"
        },
        {
            "标题": "张信州祷晴辄应以诗贺之",
            "作者": "赵蕃",
            "内容": "舍东舍西缲车鸣，陂南陂北秧垅平。共期今年好春事，自兹无苦惟须晴。如何忽作十日雨，农夫辍耕病红女。尔曹惴惴何足云，忍使忧形使君虑。人言水旱有常数，丰凶不假祈禳助。那知使君为民尔，一念未萌神固许。朝来风色端何祥，溪流复故山屏张。欣然此屋尽和气，使君之赐真无央。"
        },
        {
            "标题": "悼刘仲远",
            "作者": "赵蕃",
            "内容": "朝共阿戎饭，暮同乌戍舟。新诗蒙惠好，顾我阙赓酬。化鹤惊何往，观鱼事已休。音容无日见，巾屦想神游。"
        },
        {
            "标题": "悼刘仲远",
            "作者": "赵蕃",
            "内容": "不念乃兄老，忍遗诸子才。结交予最晚，闻讣亦深哀。铭志谁为作，松杉何地栽。堂堂那复有，皎日竟浮埃。"
        },
        {
            "标题": "广平寺次孙子肃壁间韵",
            "作者": "赵蕃",
            "内容": "野寺夙所历，山程行苦赊。桂荣秋剩馥，蓬勃旱吹沙。徒倚俄成久，飞腾已向斜。异时如问隐，此地亦吾家。"
        },
        {
            "标题": "悼刘仲远",
            "作者": "赵蕃",
            "内容": "平生远斋老，为说惠连贤。制行有成德，工诗称旧联。几年徒慕想，十载获周旋。别去吴中远，书无雁足传。"
        },
        {
            "标题": "道傍多薏苡菊花有感",
            "作者": "赵蕃",
            "内容": "菊花粲粲怀元亭，薏苡累累念估波。莫叹谗人未投畀，只须浊酒到无何。"
        },
        {
            "标题": "道傍落梅",
            "作者": "赵蕃",
            "内容": "一树梅花古道边，随风堕落自年年。情知所遇合如此，未必春风独尔偏。"
        },
        {
            "标题": "赋道傍菊 其四",
            "作者": "赵蕃",
            "内容": "三径虽荒菊尚存，江东书到每伤神。七盘八叠辰州路，赖尔相看作故人。"
        },
        {
            "标题": "道傍菊有感",
            "作者": "赵蕃",
            "内容": "昔日曾升君子堂，祇今萧艾与俱长。可怜冷蝶无时态，尽日伶俜为汝忙。"
        },
        {
            "标题": "宿竹瓦舖二首",
            "作者": "赵蕃",
            "内容": "投鞍才近午，置榻已成曛。岂乏道旁店，恐逢梁上君。"
        },
        {
            "标题": "赋道傍菊",
            "作者": "赵蕃",
            "内容": "山行渐欲堕荆榛，夹道黄花独尔新。野外篱边非失所，尚能寒眼动诗人。"
        },
        {
            "标题": "赋道傍菊",
            "作者": "赵蕃",
            "内容": "世无元亮亦无诗，菊亦凄凉孰汝知。问我无诗宁爱菊，落英闻道可充饥。"
        },
        {
            "标题": "赋道傍菊",
            "作者": "赵蕃",
            "内容": "日和犹有采花蜂，日冷凄然难为容。不以无人废芳事，政应兰薏与同宗。"
        },
        {
            "标题": "赋道傍菊",
            "作者": "赵蕃",
            "内容": "三迳虽荒菊尚存，江东书到每伤神。七盘八叠辰州路，赖尔相看作故人。"
        },
        {
            "标题": "道店菊",
            "作者": "赵蕃",
            "内容": "种花本欲娱行客，客子逢花特地悲。忽忽重阳今半月，依然青蕊网蛛丝。"
        },
        {
            "标题": "悼竹",
            "作者": "赵蕃",
            "内容": "此君如高人，风节常凌厉。虽经隆冬中，正色不少替。春今尽正月，萌蘖且次第。天公出奇手，白昼变昏翳。初飞佛场花，继洒鲛人涕。群儿顾惊走，老眼亦睥睨。是时凡草木，掩抑若自卫。惟君独傲然，略不威严霁。太刚竟摧折，乃悟非善计。追怀周旋久，于此增懔{唳口换忄}。其生既冤死，其死可轻弊。当为杀青简，更以色丝缀。尽书卓行人，出入生死际。作我座右铭，蕲能免于戾。"
        },
        {
            "标题": "赋道傍菊 其三",
            "作者": "赵蕃",
            "内容": "山行渐欲堕荆榛，夹道黄花独尔新。野外篱边非失所，尚能寒眼动诗人。"
        },
        {
            "标题": "赋道傍菊 其一",
            "作者": "赵蕃",
            "内容": "园亭种菊只须多，名实相求半已讹。紫蔓弱茎真此物，顾埋林莽杂蓬莱。"
        },
        {
            "标题": "赋道傍菊",
            "作者": "赵蕃",
            "内容": "园亭种菊只须多，多实相求半已讹。紫蔓弱茎真此物，顾埋林莽杂蓬莱。"
        },
        {
            "标题": "杭桥道间二首 其一",
            "作者": "赵蕃",
            "内容": "屡起瞻云物，频成听雨声。与忧明所历，咸谓晓当晴。\n一水通高下，千山杂晦明。逢人问前路，为报已堪行。"
        },
        {
            "标题": "严州道间得顺风俗云七里泷篙师云风便才七里无风乃七十里尔",
            "作者": "赵蕃",
            "内容": "桐江多奔湍，牵挽厌劳止。旧云七里泷，实乃七十里。\n篙师为予言，风便辄易尔。回思前日惊，留滞固可喜。\n溪神果何心，怜我倦行李。有风西南来，不徐亦不驶。\n布帆保无恙，为赐何其侈。眼中峰峦过，天外鸥鸟起。\n画图欠传貌，诗语费驱使。生平登临心，于此得自已。\n勿叹囊橐空，收将遗妻子。"
        },
        {
            "标题": "赋道傍菊 其六",
            "作者": "赵蕃",
            "内容": "黄菊花中黄蝶飞，似怜节晚怅馀晖。春风桃李明年事，十月清霜何处归。"
        },
        {
            "标题": "芙蓉道间二首 其一",
            "作者": "赵蕃",
            "内容": "芙蓉山上芙蓉尖，向人咫尺分毫纤。或如冠剑或鸟兽，令我左右烦窥觇。\n平生退之南山句，为渠持骋笔力严。那知刻画果办此，造物至是无留歼。"
        },
        {
            "标题": "夜呈钦止审知时钦止归自三衢",
            "作者": "赵蕃",
            "内容": "政尔相从问阿兄，忽闻门外竹车鸣。对床纵复无今雨，展卷不妨同短檠。颇念兴乘聊一诣，却怜侍立苦频更。风微佛屋琅璫绝，古柏阴中看月明。"
        },
        {
            "标题": "杭桥道间二首 其二",
            "作者": "赵蕃",
            "内容": "安稳侵晨发，杭桥薄暮休。山穷多石峙，渡涉乱川流。\n野性安猿马，归心逐鹭鸥。时平从路险，吾在岂人谋。"
        },
        {
            "标题": "得山中讯",
            "作者": "赵蕃",
            "内容": "急枉山中讯，新篁长旧竿。风神渴潇洒，消息报平安。昔已开三径，归何病一箪。借居宁自逸，理囊不应难。"
        },
        {
            "标题": "得晴欲过江访梅已忽病作天亦复阴怅然有赋",
            "作者": "赵蕃",
            "内容": "立春数日间，梅花未多睹。书窗有折枝，每浸则微吐。残编宵未眠，犯酒朝自举。时闻递幽香，似接谭妙语。林园何人家，厥地非容与。曾知将军祠，老木瞰江浒。时中几及之，欲往遭雪阻。莫要居士曲，但费先生楮。前朝得霜霁，决意唤鸣櫨。肩舆已出门，邂逅谒吾侣。忽焉头岑岑，归卧更侵膂。或者瘧为崇，又意瘴莫御。杯铛且弃置，药饵事煎煮。岂唯病独然，阴云重弥宇。羲之嗜山水，誓墓不自许。涪翁访岑公，亦叹连朝雨。世人肆贪求，妄意辄簪组。宁知一笑适，亦自有从拒。天云会当开，我病亦应愈。但恐梅之花，蹁跹如化羽。"
        },
        {
            "标题": "得山中讯",
            "作者": "赵蕃",
            "内容": "忽枉山中讯，新篁长旧竿。风神渴潇洒，消息报平安。\n昔已开三径，归何病一箪。借居宁自逸，理橐不应难。"
        },
        {
            "标题": "得蕙数本有怀斯远二首 其一",
            "作者": "赵蕃",
            "内容": "幽兰一收馨，馀卉无足睨。今晨采樵子，贻我以数蕙。\n风气固王谢，兄弟犹鲁卫。雨合打窗深，于余真得计。"
        },
        {
            "标题": "得友人俞玉汝书云客游建业月尝能致钱十万时",
            "作者": "赵蕃",
            "内容": "士有孟东野，荐乃乾退之。五十才一尉，俸钱仍半支。嗟予亦蹇者，白发方糟醨。因声谢吾友，十万亦多为。"
        },
        {
            "标题": "得友人俞玉汝书云客游建业月尝能致钱十万时方客溧阳感假尉事作诗寄玉汝",
            "作者": "赵蕃",
            "内容": "士有孟东野，荐乃韩退之。五十才一尉，俸钱仍半支。\n嗟予亦蹇者，白发方糟醨。因声谢吾友，十万亦多为。"
        },
        {
            "标题": "得蕙数本有怀斯远二首",
            "作者": "赵蕃",
            "内容": "酒热无共酌，诗成欠同哦。况此春旦莫，忽来蕙成窠。樵苏尚知贵，采掘能异科。安得同心人，与之酣且歌。"
        },
        {
            "标题": "得蕙数本有怀斯远二首",
            "作者": "赵蕃",
            "内容": "幽兰一收馨，余卉无足睨。今晨采樵子，贻我以数蕙。风气固王谢，兄弟犹鲁卫。雨合打窗深，于余真得计。"
        },
        {
            "标题": "立春前三日雪明日犹未已时简子进彦博昆仲示",
            "作者": "赵蕃",
            "内容": "衾冷方高卧，窗明误揽衣。问梅穿破履，借米启柴扉。晓日犹藏密，和风盍解围。冬春俱正令，宁复病年饥。"
        },
        {
            "标题": "得周畏知书病久不报以诗寄之",
            "作者": "赵蕃",
            "内容": "莫道寒温祇素书，也于朋友见亲疏。自从一反南昌役，无复能安古寺居。\n憔悴直为人所弃，殷勤独肯问何如。缺然不报非缘懒，疟疠经秋未扫除。"
        },
        {
            "标题": "德章法曹再用铜字韵作诗为报复用韵奉答",
            "作者": "赵蕃",
            "内容": "人穷往往咎文穷，历数前贤半此风。春去林园乃啼鴂，秋来墙壁自鸣虫。世悲工瑟如齐客，我叹好龙多叶公。苦节期君类松柏，根能如石干如铜。"
        },
        {
            "标题": "登安仁云锦驿后挹仙亭三首",
            "作者": "赵蕃",
            "内容": "古木阴中屋数椽，下临萦折几山川。晚来快雨仍新浴，端觉飘飘意欲仙。"
        },
        {
            "标题": "登安仁云锦驿后挹仙亭三首",
            "作者": "赵蕃",
            "内容": "对面雨来山欲移，援毫我亦赋新诗。扁舟纵是促行去，不废小亭筇一枝。"
        },
        {
            "标题": "寄答潘文叔并属恭叔五首 其三",
            "作者": "赵蕃",
            "内容": "主簿舍徙说，御史身耻呈。夫岂为异与，义理可不明。\n嗟哉后来者，窥踰多丧贞。所以使古人，炯炯长擅名。"
        },
        {
            "标题": "立春前三日雪明日犹未已时简子进彦博昆仲示",
            "作者": "赵蕃",
            "内容": "稍稍因风集，萧萧与霰俱。山明一笑粲，竹重折腰趋。白战惭非敌，清谭孰可娱。无庸杖方竹，随懒坐团蒲。"
        },
        {
            "标题": "登安仁云锦驿后挹仙亭三首",
            "作者": "赵蕃",
            "内容": "未解桃源果有无，树林楼阁世行图。此亭纵说空无物，犹有仙山来坐隅。"
        },
        {
            "标题": "十二日登列岫亭有设空幄者去之荐福酌浅沙泉",
            "作者": "赵蕃",
            "内容": "轩亭著难稳，名字又恶同。譬犹死得谥，美恶百代公。维洪之厌原，兹为众山雄。何许千万间，可以屏障充。不于春夏时，刻画仍遗冬。岂非即其西，故取摇落中。所得正且尽，评自曾南丰。是令登赋士，谈说口不容。我留豫章城，十日雨且风。重寻湖上宅，再叩仙佛宫。未行北沙门，忧心实忡忡。落日拟进棹，殷勤谢篙工。我游有未尽，汝去何匆匆。肩舆天宁寺，高下一径通。其谁列翠幕，正尔遮青松。欲住不得久，傍观南平钟。清澄浅沙泉，一酌醒我胸。秋屏适跬步，直上如凌空。回观列岫亭，有见真附庸。玄晖弹丸句，固足名壤穹。后人竟攘取，榜识千家逢。况兹如许山，讵止窗户供。脊记题葆真，疑未经此翁。"
        },
        {
            "标题": "登李叔器家见一亭",
            "作者": "赵蕃",
            "内容": "别驾当年蚤见几，郎君久亦弃文闱。闭门幽径滋苍藓，杖策高亭接翠微。试问丘园返初服，定胜风雨盖征衣。一官政为饥謇计，未免饥寒故不归。"
        },
        {
            "标题": "登清音堂访介庵壁间留题已有漫去之者偶成长",
            "作者": "赵蕃",
            "内容": "十日溪行雨雾深，晓晴催我强登临。壁间变灭龙蛇字，海内流传金玉音。欲为废兴聊下语，不堪山水感人心。何时遂此扁舟志，占断鸥波得细吟。"
        },
        {
            "标题": "登清虚亭",
            "作者": "赵蕃",
            "内容": "步上危亭欲细看，忽惊风雨暗江干。此身不作蛮州鬼，犹拟扶筇再倚栏。"
        },
        {
            "标题": "晓登快阁",
            "作者": "赵蕃",
            "内容": "木落千山秋又深，病无眼力怕登临。所须一雨添清涨，送我归舟返故林。"
        },
        {
            "标题": "晓登快阁",
            "作者": "赵蕃",
            "内容": "庭中但觉木摇落，江上始知秋气高。不待月明飞镜夜，此时自可数秋毫。"
        },
        {
            "标题": "寄韩季萧二首 其一",
            "作者": "赵蕃",
            "内容": "怕到看经院，愁登拟岘台。人言已仙佛，我意祗悲哀。\n此道谁人付，陵阳有后来。款门期一见，投刺只空回。"
        },
        {
            "标题": "早晴闻啼鸟作",
            "作者": "赵蕃",
            "内容": "侧岭横峰面面同，雾空烟扫鸟声中。丁宁不用忧泥滑，珍重提壶屡劝翁。"
        },
        {
            "标题": "馀干登眺有怀 其二",
            "作者": "赵蕃",
            "内容": "溪山虽好政须人，终日伥伥此水滨。试并栏干一回首，祇馀鸥鸟似相亲。"
        },
        {
            "标题": "馀干登眺有怀 其一",
            "作者": "赵蕃",
            "内容": "溪山得意竟忘归，岁月飘零两鬓稀。祇有裴回与搜句，老无笔力愧传衣。"
        },
        {
            "标题": "登愚卿无尽藏再用韵呈愚卿",
            "作者": "赵蕃",
            "内容": "白云故绕青原寺，青竹深藏白鹭洲。物外未能穷往迹，眼中欣复对诗流。功名邂逅何嗟晚，岁月侵寻直漫遒。拟尽崎岖仍窈窕，几时扶策更拿舟。"
        },
        {
            "标题": "邓林寺用孙温叟韵",
            "作者": "赵蕃",
            "内容": "上天有路不为难，丈七坳头莫据鞍。小憩还寻去时寺，戏拈枯笔臂犹酸。"
        },
        {
            "标题": "抵南康",
            "作者": "赵蕃",
            "内容": "江天漠漠江云湿，江波浩浩江鸥急。二十年间几经历，欲论旧事俱陈迹。舟人渔子笑且语，不知客子行路苦。今夜解帆落星渚，典衣市酒宽久旅。"
        },
        {
            "标题": "过余干怀介庵呈其婿方景严",
            "作者": "赵蕃",
            "内容": "重过余干县，长怀谪仙人。犹如见颜色，不复听纷纶。栗里柳未倒，桐乡祠尚新。遗文李汉在，属付斯无泯。"
        },
        {
            "标题": "同成父过章泉用前韵示之",
            "作者": "赵蕃",
            "内容": "频年尽室依此行，意谢侏儒奉囊粟。今当舍竹去作吏，竹为嘿嘿如抱辱。嗟我作吏岂俗徒，虽非计然念则熟。如闻西江之水深无底，可以濯缨仍濯足。昔人一为功名误，置碑且虑变陵谷。那知立名自有道，未妨痛饮离骚读。人生于世譬于味，马肝不食宁非肉。弟当进德使有闻，兄亦自期无碌碌。"
        },
        {
            "标题": "晚登邬子亭用壁间韵四首",
            "作者": "赵蕃",
            "内容": "中流掀簸势难停，望断龙祠与戍亭。胡不少留风止去，塔铃昨者故丁宁。"
        },
        {
            "标题": "晚登邬子亭用壁间韵四首",
            "作者": "赵蕃",
            "内容": "朝行忽尔逆风颠，已到津头尚耸然。不似渔翁易夷险，雨蓑晴笠住忘年。"
        },
        {
            "标题": "晚登邬子亭用壁间韵四首",
            "作者": "赵蕃",
            "内容": "何处鸣桹歌浊清，鹭飞鸥舞惯忘惊。卒逢已觉翩然逝，犹欲因之问水程。"
        },
        {
            "标题": "宿合龙山达观寺用张澂达明壁间韵",
            "作者": "赵蕃",
            "内容": "游山到处不拟出，几向官程问山入。旁人笑我底悠悠，我亦应缘聊兀兀。平生作诗忌大巧，到此真成肠胃绕。试将阁笔罢楮生，又病囊中此山少。入山已破山中云，出山定复松崖根。合龙端为此得名，达观妙旨又莫论。"
        },
        {
            "标题": "题刘炳先兄弟怡斋",
            "作者": "赵蕃",
            "内容": "晦庵贻我书满纸，为说君家好兄弟。人言是公轻许可，我谓亲仁乃渠事。客游偶尔过君庐，中有诚斋膀怡字。斯人许可盖不轻，何事斋名契于季。嗟余夙昔两公游，与君常恨风马牛。何知一见辱倾盖，四海兄弟宁待求。有弟有弟江南州，尺书断绝安与不。因君使我增离忧，一夜梦逐沧波鸥。"
        },
        {
            "标题": "生米矶之至德观余旧游也尝有题钓矶胡柏七言",
            "作者": "赵蕃",
            "内容": "往游故喜秋无暑，今至还欣夏有凉。褦襶不能来热客，泠然听我梦还乡。"
        },
        {
            "标题": "题钓雪图",
            "作者": "赵蕃",
            "内容": "曾恨固无遗，谢兴亦不浅。人言介庵介，我谓远斋远。"
        },
        {
            "标题": "生米矶之至德观余旧游也尝有题钓矶胡柏七言",
            "作者": "赵蕃",
            "内容": "此地传为天宝门，政由渔叟话桃源。阁中名字谁为立，知是君平几世孙。"
        },
        {
            "标题": "题钓雪图",
            "作者": "赵蕃",
            "内容": "画师端为谁，钓者亦安在。我不识若人，相望大千内。"
        },
        {
            "标题": "生米矶之至德观余旧游也尝有题钓矶胡柏七言",
            "作者": "赵蕃",
            "内容": "团团政尔来天下，皎皎何从堕水中。剩欲学为牛渚咏，只愁笑杀绮裘翁。"
        },
        {
            "标题": "钓矶",
            "作者": "赵蕃",
            "内容": "公为浙东行，曾憩桐江碧。汉节世闻风，羊裘人尽识。"
        },
        {
            "标题": "题钓雪图",
            "作者": "赵蕃",
            "内容": "空蒙天外林，璀璨岸头石。何许放舟回，寂然方自得。"
        },
        {
            "标题": "生米矶之至德观余旧游也尝有题钓矶胡柏七言",
            "作者": "赵蕃",
            "内容": "旧闻但觉生米矶，新游更见黄连石。石边矶上有轩窗，万里一时来咫尺。"
        },
        {
            "标题": "题钓雪图",
            "作者": "赵蕃",
            "内容": "沙鸥故飞飞，湖雁更历历。顾我亦忘机，相看同一适。"
        },
        {
            "标题": "钓矶",
            "作者": "赵蕃",
            "内容": "乐是烟波好，宁须竿线劳。功高殊钓渭，意适似游濠。"
        },
        {
            "标题": "正月二十四日雨霰交作",
            "作者": "赵蕃",
            "内容": "杏花烧空红欲然，柳色亦复青可怜。胡为雨霰忽交作，已洗破衾还被绵。去冬梅时雪复雪，未省好看冰玉洁。只今纵有已残枝，零落教人已愁绝。故知好雨当趣耕，快雨仍须作快晴。放渠花柳十分事，我欲浩荡郊原行。"
        },
        {
            "标题": "丁卯除夕寓泸南独坐舟中有感去岁此夕",
            "作者": "赵蕃",
            "内容": "米仓山寨雪连云，不见椒盘见贼尘。今日江城闻爆竹，莫嫌杯酒不沾唇。"
        },
        {
            "标题": "定夸浦",
            "作者": "赵蕃",
            "内容": "棹掠湖边浦，帆收柳外桥。蒲深映凫没，浪静觉鱼跳。纱帢因眠侧，霜豪倚醉摇。春风空浩荡，客思只萧条。"
        },
        {
            "标题": "佥判丈两赐新字韵诗因次韵兼简文显",
            "作者": "赵蕃",
            "内容": "连朝枉诗句，俊逸且清新。叹我徒劳思，知公固绝人。林园能数驾，风雨未妨辰。作底周夫子，关门懒似真。"
        },
        {
            "标题": "用文显秋字韵呈签判丈兼简子畅兄",
            "作者": "赵蕃",
            "内容": "林园瑟缩似高秋，门苍萧条若故侯。粗有百篇儿可诵，何须四海辙能周。怜才满世今谁是，好士如公独见优。父子曾闻自知己，朅来敢意许同游。"
        },
        {
            "标题": "东庵上方",
            "作者": "赵蕃",
            "内容": "地瘠不宜行，山寒多种松。路穷千折险，庵在最高峰。石溜通泉乳，晴檐喧蜜蜂。客来僧不语，日暮自鸣钟。"
        },
        {
            "标题": "梅花用东坡惠州韵呈子进昆仲",
            "作者": "赵蕃",
            "内容": "春风未著江南村，梅花有方先反魂。斓斑初疑霜集晓，烂漫忽若月挂昏。孤山寺下林逋宅，松风亭前东坡园。想应照水自愁绝，谁复好事来相温。我今居閒百无念，夜半始寝起及暾。欲拈堕蕊每攀树，要看落影长开门。东南文士推诸孙，妙处不在工语言。要于险韵出奇峭，敢云小技未为尊。"
        },
        {
            "标题": "东庵上方",
            "作者": "赵蕃",
            "内容": "地瘠不宜竹，山寒多种松。路穷千折险，庵在最高峰。\n石溜通泉乳，晴檐喧蜜蜂。客来僧不语，日暮自鸣钟。"
        },
        {
            "标题": "招仲威不至反辱惠梨",
            "作者": "赵蕃",
            "内容": "屡废招呼定可人，岂嫌昏暮叩门频。不来醉我倾家酿，反更分渠饤坐珍。"
        },
        {
            "标题": "重过东湖二首 其一",
            "作者": "赵蕃",
            "内容": "忆昨追凉孺子亭，再来荷柳竞凋零。试当止水凭栏看，我亦疏髯白数茎。"
        },
        {
            "标题": "东坡在惠州窘于衣食以重九近有樽俎萧然之叹",
            "作者": "赵蕃",
            "内容": "昔在庞德公，有足不入州。鸾凤自有志，燕雀安可俦。乃知金石坚，不逐万物流。当时天下事，固为长者忧。未易一木支，杀身何能酬。令人为短气，哀哉融与修。"
        },
        {
            "标题": "东坡在惠州窘于衣食以重九近有樽俎萧然之叹",
            "作者": "赵蕃",
            "内容": "四皓逃商山，下视衣褐娄。不知建成客，孰与封君酬。夷齐古逸民，食粟犹耻周。何曾堕人计，图安卒成忧。不然靖节翁，那与沮溺俦。顾于一日间，无羡斯无求。"
        },
        {
            "标题": "东坡在惠州窘于衣食以重九近有樽俎萧然之叹",
            "作者": "赵蕃",
            "内容": "谁云钟期死，伯牙遂忘琴。渊明出晋宋，东坡作知音。究其出处间，岨峿缘直寻。和诗固亡恙，端若一手斟。我时诵其集，危坐常加钦。缅怀两先生，千古同此心。"
        },
        {
            "标题": "东坡在惠州窘于衣食以重九近有樽俎萧然之叹",
            "作者": "赵蕃",
            "内容": "閒居起常早，倦巾首如蓬。偶繙西都书，意外文字工。清名谁为高，凛凛惟楚龚。当时岂无人，罕与二子同。乃知土生世，不贵侯籍通。九原如可作，何惮执鞭从。"
        },
        {
            "标题": "东坡在惠州窘于衣食以重九近有樽俎萧然之叹",
            "作者": "赵蕃",
            "内容": "去年迫重九，倦游正长干。税驾僧屋古，无从借船官。今年山中居，朝暮无续餐。朔身谩九尺，何时辞馁寒。货殖赐何有，箪瓢未臞颜。因知昔人意，道胜贫非关。"
        },
        {
            "标题": "重九前一日东流道中",
            "作者": "赵蕃",
            "内容": "明日乃重九，今晨更天涯。马嘶原上草，菊放崖边花。吾家白云合，归路青嶂赊。去去无复道，行行空自嗟。"
        },
        {
            "标题": "东坡在惠州窘于衣食以重九近有樽俎萧然之叹",
            "作者": "赵蕃",
            "内容": "故乡堕渺茫，乃此穷山依。力业困乏资，萧飒如秋晖。人生初无根，岁月著翼飞。更堪几寒暑，蔓划真同归。与怀死后名，不补身前饥。已矣勿多谭，宁能置深悲。"
        },
        {
            "标题": "东坡在惠州窘于衣食以重九近有樽俎萧然之叹",
            "作者": "赵蕃",
            "内容": "渊明生乱世，何意争鹤轩。念轩非一日，寓说因田园。不嗟瓶储空，宁叹灶绝烟。声名向千载，谁得加磨研。孟轲论尚友，我亦佩此言。古人未易诬，今代无兹贤。"
        },
        {
            "标题": "至节后犹未见梅疑旱使然",
            "作者": "赵蕃",
            "内容": "败砌初无菊，空林合有梅。如何长至后，不见一枝开。岂是春渝信，端缘旱作灾。蔬畦与麦垅，满目但黄埃。"
        },
        {
            "标题": "冬晴三首",
            "作者": "赵蕃",
            "内容": "吾家章泉村，有竹数十百。平时爱不伐，雪后多摧折。江东绝近书，未省有无雪。颇复念此君，谁欤抚霜节。"
        },
        {
            "标题": "冬晴三首",
            "作者": "赵蕃",
            "内容": "我家读书堂，堂下才几席。常年曝背地，兄弟兼子侄。长者坐藜床，稚者把书帙。此段不可忘，何时复能集。"
        },
        {
            "标题": "冬晴三首 其一",
            "作者": "赵蕃",
            "内容": "冰雪四十日，朝光开晓霜。短褐忘蓝缕，茅檐失荒凉。\n缅思江南梅，安得置汝傍。明朝傥更晴，一苇聊可杭。"
        },
        {
            "标题": "冬晴三首 其二",
            "作者": "赵蕃",
            "内容": "吾家章泉村，有竹数十百。平时爱不伐，雪后多摧折。\n江东绝近书，未省有无雪。颇复念此君，谁欤抚霜节。"
        },
        {
            "标题": "冬日杂兴",
            "作者": "赵蕃",
            "内容": "要识丰年象，闲观别墅诗。鸡声一閒暇，人语两娱嬉。北阙非无怒，东皋且自怡。物华从晼晚，吾意亦差池。"
        },
        {
            "标题": "冬至后五夕频梦陈择之",
            "作者": "赵蕃",
            "内容": "所见日杂遝，宁复当我思。我此僻且陋，三夜频梦之。遣骑告欲行，手持一通诗。发缄与儿读，绝妙解人颐。我欲留君饭，颠倒裳与衣。宛如快阁日，不似南浦时。到蜀今几日，首议何所为。一俭胜百奢，徐公亦安施。幕府足閒暇，浣花有余嬉。谪仙纵多才，蜀道无险巇。微痾固除洗，起居当具宜。蜀中富名士，匪卜亦隐医。秘方苟有传，寄我无或遗。寄我亦何用，多病成早衰。归哉复归哉，秣马车载脂。上君白玉堂，王人亦黄扉。"
        },
        {
            "标题": "冬日杂兴",
            "作者": "赵蕃",
            "内容": "鹭举虞卿璧，山开京兆眉。穷愁虽付酒，閒意更关诗。地瘠黄杨燥，旱深荞麦迟。冬温要非正，冰霰汝为期。"
        },
        {
            "标题": "冬日杂兴",
            "作者": "赵蕃",
            "内容": "日出山门晓，日入山径阴。区区昏复旦，役役古犹今。竹瘦人群玉，菊荒文碎金。泛观难究理，默识自明心。"
        },
        {
            "标题": "冬日杂兴",
            "作者": "赵蕃",
            "内容": "节物他乡晚，风声大壑俱。深愁木斯拔，宁虑蔓难图。杜老衣何短，颜公米已无。可怜鸡瑟缩，幸免鼠睢盱。"
        },
        {
            "标题": "冬日杂兴",
            "作者": "赵蕃",
            "内容": "久矣劳生厌，欣然野趣俱。苍姿松砥节，外饰橘纡朱。翰墨真吾好，功名已后图。一椽今粗有，二顷莫忧无。"
        },
        {
            "标题": "冬日杂兴 其四",
            "作者": "赵蕃",
            "内容": "愦愦若有失，岑岑殊未佳。枯藜茅屋静，高枕竹窗斜。\n冬日谁云短，吾生幸有涯。薰炉微结篆，茗盌细浮花。"
        },
        {
            "标题": "冬日杂兴",
            "作者": "赵蕃",
            "内容": "愦愦若有失，岑岑殊未佳。枯藜茅屋静，高枕竹窗斜。冬日谁云短，吾生幸有涯。薰炉微结篆，茗盌细浮花。"
        },
        {
            "标题": "冬日杂兴",
            "作者": "赵蕃",
            "内容": "杨柳迎霜败，枇杷隔岁花。柴桑今学隐，杜曲旧为家。北讯时闻雁，南烹久厌蛙。归津隔吴越，随地且桑麻。"
        },
        {
            "标题": "冬日杂兴",
            "作者": "赵蕃",
            "内容": "暑雨报禾熟，霜晴忧菜空。藜羹聊自诳，肉食念何功。岁晚贫兼病，年来西复东。诗成资遣闷，文就返招穷。"
        },
        {
            "标题": "骤寒简明叔闻仲威数过之",
            "作者": "赵蕃",
            "内容": "相逢日日讶冬暄，为此阴寒仅覆翻。破屋未愁茅尽卷，近林无奈鸟相喧。驰驱短景贪黄卷，咫尺梅花忆故园。闻道频迂长者辙，教儿勿掩席为门。"
        },
        {
            "标题": "独过和津阁二首",
            "作者": "赵蕃",
            "内容": "忆昔正月五，渊明游斜川。我亦屏百事，来兹并栏干。虽无与俱人，鸥鹭翻以翩。吾生后渊明，此心两悠然。"
        },
        {
            "标题": "独过和津阁二首",
            "作者": "赵蕃",
            "内容": "忆昔孟东野，作尉悲龙钟。有时即景赋，大吏怒不容。我痴会移官，避事得养慵。寄语鸥鹭辈，勿惊足音跫。"
        },
        {
            "标题": "独行五首",
            "作者": "赵蕃",
            "内容": "烹鱼得素书，欲读字半漫。上如说相思，下如祝加餐。"
        },
        {
            "标题": "抚州初程夜寄孙温叟甘叔异",
            "作者": "赵蕃",
            "内容": "水激成悲壮，星稀乍有无。店荒容托宿，酒远懒能沽。冉冉非今日，遑遑愧此途。孙甘两奇逸，萧飒旧怜吾。"
        },
        {
            "标题": "独行五首",
            "作者": "赵蕃",
            "内容": "所思终不见，渺渺政愁余。试向江头钓，怕逢双鲤鱼。"
        },
        {
            "标题": "过丰城见甘叔异怀孙温叟",
            "作者": "赵蕃",
            "内容": "剑气当年属斗牛，散为人物尚南州。时平未可苏门隐，道在何卑幕府留。闻道为贤多受赏，未应此士独遗搜。经行不暇穷三径，邂逅羊求询旧游。"
        },
        {
            "标题": "读东湖集二首",
            "作者": "赵蕃",
            "内容": "赖尔破孤闷，读之惟恐残。行间虽旧熟，句外得新看。已后平生学，悬知欲到难。堂堂宁复有，凛凛故疑寒。"
        },
        {
            "标题": "读东湖集二首",
            "作者": "赵蕃",
            "内容": "世竞江西派，人吟老杜诗。五言真有律，徐稚是吾师。不但时相似，还能猛出奇。平生误学处，深恐不能医。"
        },
        {
            "标题": "独坐晚题",
            "作者": "赵蕃",
            "内容": "斜日欲向夕，孤怀谁与开。慵能繙故纸，閒且拨寒灰。海内长为客，江南欲放梅。竟将身自絷，宁有水西回。"
        },
        {
            "标题": "读东坡和陶诗",
            "作者": "赵蕃",
            "内容": "食已无馀事，坡诗信手翻。飘零落蛮蜑，收拾重玙璠。\n未易穷关键，才能味语言。向来陶谢并，今日要重论。"
        },
        {
            "标题": "连雨独饮偶书四首",
            "作者": "赵蕃",
            "内容": "自昔嗜酒徒，往往皆能诗。诗亦何与酒，胡为必相资。我诗既不工，我酒还复漓。颓然亦复醉，信笔辄书之。"
        },
        {
            "标题": "读二传作",
            "作者": "赵蕃",
            "内容": "长卿召问自拘监，子云待诏因王音。得官甚薄不捄辱，作赋可怜空苦心。"
        },
        {
            "标题": "斫病竹",
            "作者": "赵蕃",
            "内容": "采掘宁悭供，护持期有成。时今阅春夏，尔独意枯荣。琐碎日无影，萧骚风罢声。樵苏勿怀辱，而我岂无情。"
        },
        {
            "标题": "连雨独饮偶书四首",
            "作者": "赵蕃",
            "内容": "人无送酒钱，官无种秫田。邻家赖可赊，醉过春风颠。春风急雨颠，梅黄更连连。不念陋巷士，其贫类颜渊。"
        },
        {
            "标题": "读东坡和陶诗",
            "作者": "赵蕃",
            "内容": "食已无余事，坡诗信手繙。飘零落蛮蜑，收拾重玙璠。未易穷关键，才能味语言。向来陶谢并，今日要重论。"
        },
        {
            "标题": "独树",
            "作者": "赵蕃",
            "内容": "独树幽花明屋角，顿惊门户有光辉。向来荒草几埋径，今日行人欲叩扉。"
        },
        {
            "标题": "读公择箧中徐季益孙子进昆仲诗有怀其人因以题赠四首 其四",
            "作者": "赵蕃",
            "内容": "我贫犹说在有贫，羁旅如君更感人。强道诗工能泣鬼，未如钱夥可通神。"
        },
        {
            "标题": "读公择箧中徐季益孙子进昆仲诗有怀其人因以",
            "作者": "赵蕃",
            "内容": "我贫犹说在有贫，覊旅如君更感人。强道诗工能泣鬼，未如钱夥可通神。"
        },
        {
            "标题": "读公择箧中徐季益孙子进昆仲诗有怀其人因以",
            "作者": "赵蕃",
            "内容": "怪渠诗律自江西，曾把文章谒紫微。今日凄凉亦何甚，异方流转未能归。"
        },
        {
            "标题": "读公择箧中徐季益孙子进昆仲诗有怀其人因以",
            "作者": "赵蕃",
            "内容": "囊有清诗无一钱，夜窗翻倒谩妨眠。荆溪溪上长回首，不见音书已二年。"
        },
        {
            "标题": "读吕益卿所寄诗编明日四月一日也",
            "作者": "赵蕃",
            "内容": "旧雨连今雨，空庭断行迹。有时出门看，平湖四无壁。忽传何处书，令我喜折屐。新知吕夫子，寄我诗满册。是时羊牛下，携之就檐隙。首报山居赋，奇字多莫识。徐徐见关键，坦若由户出。定师离骚经，不入相如室。秋怀似选诗，法严仍事实。白沙龙阳作，如杜纪行役。卒至同谷吟，三读泪横臆。君何知之晚，今古盖一律。儿曹苦问爷，何事尔不怿。径卧忘解衣，中夜犹太息。晓窗啼鴃喧，今日复何日。和以扶疎篇，吾驭真可叱。"
        },
        {
            "标题": "读介庵集题其上",
            "作者": "赵蕃",
            "内容": "风前旧揖青绮帔，老去今披古锦囊。千古未忘图像拜，也知风骨类文章。"
        },
        {
            "标题": "马上读子肃诗集并怀子进子仪",
            "作者": "赵蕃",
            "内容": "一雨初收更有凉，我时驱马度危梁。溪山惯见少新意，诗句熟窥多旧行。不使高飞向台省，忍教微禄滞柴桑。难兄难弟俱奇士，宁愧诸洪出豫章。"
        },
        {
            "标题": "读公择箧中徐季益孙子进昆仲诗有怀其人因以",
            "作者": "赵蕃",
            "内容": "几年禅月閟灵栖，石磴崩摧仅可梯。谁遣诗人来借住，自应无饭只羹藜。"
        },
        {
            "标题": "读旧诗作",
            "作者": "赵蕃",
            "内容": "长日胡为度，繙囊阅旧诗。渭南虽乃祖，修水是吾师。论自唐虞远，名繇屈宋垂。相传均一体，所得乱他岐。智凿空奇字，天成在达辞。江山真末助，学问本深基。性癖端渠似，穷工殆我欺。谁能钓时誉，聊以慰朝饥。"
        },
        {
            "标题": "读阮嗣宗传见其醉六十日免求昏之言与醒忘作劝进辞据案便书何乃异同耶作阮嗣宗诗",
            "作者": "赵蕃",
            "内容": "善观阮嗣宗，醒醉俱托狂。广武叹已绝，苏门啸何长。\n昏既以醉免，辞宁不终忘。又疑杀青上，阙文今或亡。\n不然竹林游，何独弃山王。"
        },
        {
            "标题": "夜坐读书有感示儿侄",
            "作者": "赵蕃",
            "内容": "老矣读书如欠缘，心非敢后足难前。切磋有道方成器，穮蔉无功敢望年。搔抑空怜发种种，摩挲仍愧腹便便。吾家门户何所寄，但愿儿曹相勉旃。"
        },
        {
            "标题": "读阮嗣宗传见其醉六十日免求昏之言与醒忘作",
            "作者": "赵蕃",
            "内容": "作阮嗣宗诗善观阮嗣宗，醒醉俱托狂。广武叹已绝，苏门啸何长。昏既以醉免，辞宁不终忘。又疑杀青上，阙文今或亡。不然竹林游，何独弃山王。"
        },
        {
            "标题": "读山谷文",
            "作者": "赵蕃",
            "内容": "深居度日浑亡赖，小役逾旬抑又疲。到处青山恃青眼，随行黄卷有黄诗。少陵授受后千载，此老风流彼一时。众作沛然虽莫御，要云万折必东之。"
        },
        {
            "标题": "夜坐读书有感示儿曹",
            "作者": "赵蕃",
            "内容": "昨夜秋风入短檠，试繙编简似前生。不求甚解慕名语，足记姓名嗤老兵。但得作诗穷有味，曷忧从宦久无成。汝曹未可还翁学，当念无田事笔耕。"
        },
        {
            "标题": "读去非有行集",
            "作者": "赵蕃",
            "内容": "山嵯峨，江汹涌，舟疾如飞得无恐。忽来何处有竹编，势与江山欲争勇。回思往日曾倡酬，我诗岛屿萦微流。鹤凫长短天所付，追随恐失邯郸步。"
        },
        {
            "标题": "寄晦庵二首 其二",
            "作者": "赵蕃",
            "内容": "张胆言何壮，擎天志未摧。真成一夔足，何有万牛回。\n感兴能无句，忧时谩举杯。江湖嗟屦役，巾屡阻追陪。"
        },
        {
            "标题": "读朱先生云谷诗",
            "作者": "赵蕃",
            "内容": "昔在龙门胜，只今云谷居。吾州端不远，曷日从篮舆。"
        },
        {
            "标题": "寒雨感怀呈斯远三首 其二",
            "作者": "赵蕃",
            "内容": "少读隐逸传，雅意烟霞人。居官早自缚，半世几没身。\n青衫类枯叶，两鬓如烂银。人知趋走苦，己重疾病湮。\n归微三径资，尚窃太仓陈。邻里有伏腊，弟兄无越秦。\n况此交友高，而能朝夕亲。君还志远游，所愿犹逡巡。\n我乃叹寡与，未易论苦辛。勿道车马乏，勿嫌风雨频。"
        },
        {
            "标题": "读王有道诗",
            "作者": "赵蕃",
            "内容": "校书非隐遁，逢乱偶栖迟。少日治安策，暮年忠义诗。空闻狩岐陇，不见颂浯溪。有暮荒丛棘，无祠奠酒卮。"
        },
        {
            "标题": "寄晦庵二首 其一",
            "作者": "赵蕃",
            "内容": "道大谁能与，才难圣所叹。浮云虽暂掩，宝气不终蟠。\n走卒称司马，苍生起谢安。纵无临贺送，当有翰林观。"
        },
        {
            "标题": "寒食前一日发黄堰明日抵定誇连日逆风吹沙不可渡湖",
            "作者": "赵蕃",
            "内容": "故人留我过寒食，意重宁同所历家。苦信长年贪道里，翻成五日滞风沙。\n拟从塔上占铃语，又见云间起炮车。立遍津头无数柳，乱丝频摆失栖鸦。"
        },
        {
            "标题": "读子进浙行诗轴中有二诗见寄次韵报之 其一",
            "作者": "赵蕃",
            "内容": "近有平安使，新诗得尽传。深怀行役苦，更忆弟昆贤。\n笠水鸱夷子，荆溪玉局仙。经行如有访，小为系归船。"
        },
        {
            "标题": "读谢幼槃集",
            "作者": "赵蕃",
            "内容": "自汲清泉除砚垢，树阴微息晚凉初。个中得意谁知我，笔下忘言我羡渠。"
        },
        {
            "标题": "读谢幼槃集 其一",
            "作者": "赵蕃",
            "内容": "茗椀不能驱睡魔，漫携诗册向庭柯。世人祇爱高官职，孰与公家兄弟过。"
        },
        {
            "标题": "端峰往还三首 其三",
            "作者": "赵蕃",
            "内容": "暂住已积日，此生知几来。敛容看夭矫，侧足避崔嵬。\n随意从登降，无心计挽推。云寒易成晚，家近故须回。"
        },
        {
            "标题": "端峰往还三首",
            "作者": "赵蕃",
            "内容": "蹔住已积日，此生知几来。歛容看天矫，侧足避崔嵬。随意从登降，无心计挽推。云寒易成晚，家近故须回。"
        },
        {
            "标题": "端峰往还三首 其一",
            "作者": "赵蕃",
            "内容": "振衣犹户内，发兴已云端。问路非生境，逢人若素欢。\n行知近林邃，望觉远峰攒。顾可资瞻眺，胡能恤髀髋。"
        },
        {
            "标题": "端峰往还三首",
            "作者": "赵蕃",
            "内容": "甚厌穷居陋，聊为佛界遨。追随有逢掖，应对属方袍。褊性便幽隐，畏途思避逃。明当与山别，回首念尘劳。"
        },
        {
            "标题": "端峰往还三首",
            "作者": "赵蕃",
            "内容": "振衣犹户内，发兴已云端。问路非生境，逢人若素欢。行知近林邃，望觉远峰攒。顾可资瞻眺，胡能卹髀髋。"
        },
        {
            "标题": "段元衡出示与晦翁九日登紫霄峰诗及手帖并及",
            "作者": "赵蕃",
            "内容": "文章定价如金玉，入手可知高与低。今代师儒晦庵老，许君先达并江西。"
        },
        {
            "标题": "段元衡出示与晦翁九日登紫霄峰诗及手帖并及",
            "作者": "赵蕃",
            "内容": "季承新寄峤南诗，君亦南游吊楚累。冰水玉山元自好，蛮烟蜑雨只生悲。"
        },
        {
            "标题": "送新茶与俞尉",
            "作者": "赵蕃",
            "内容": "山居每啜社前香，及是清明茶政尝。叹我白头无母遗，一杯持与供高堂。"
        },
        {
            "标题": "对隔壍梅赠斯远",
            "作者": "赵蕃",
            "内容": "梅开壍边勿渠陋，倚竹长年固成瘦。风期唤得高人就，几度行看仍落齅。是花佳处绝难摹，思虽宛转终不如。我诗有愧渭南赵，君句自续东湖徐。"
        },
        {
            "标题": "段元衡出示与晦翁九日登紫霄峰诗及手帖并及",
            "作者": "赵蕃",
            "内容": "紫霄峰上登高节，想见笑谈宾主间。我亦于今有遗恨，不随巾屦上南山。"
        },
        {
            "标题": "对隔堑梅赠斯远",
            "作者": "赵蕃",
            "内容": "梅开堑边勿渠陋，倚竹长年固成瘦。风期唤得高人就，几度行看仍落嗅。\n是花佳处绝难摹，思虽宛转终不如。我诗有愧渭南赵，君句自续东湖徐。"
        },
        {
            "标题": "对菊成咏",
            "作者": "赵蕃",
            "内容": "城阴何有唯蓬翳，为乏人工欠除剃。连朝阴雨早始晴，照眼黄花惊嘒嘒。结根失所少陵悲，晚何用好退之诗。那知是物有奇操，要并岁寒松柏知。"
        },
        {
            "标题": "对梅有作六首",
            "作者": "赵蕃",
            "内容": "日未落时香未归，晚风方觉雪霏霏。月明纵可形模似，不比风流殆庶几。"
        },
        {
            "标题": "对梅有作六首",
            "作者": "赵蕃",
            "内容": "老来诗兴苦无多，折得梅花奈若何。便恐飘零不堪触，正须绕树数婆娑。"
        },
        {
            "标题": "对梅有作六首",
            "作者": "赵蕃",
            "内容": "酒恶思茶更炷香，不如梅蕊嚼冰霜。文园病渴知如此，未遽骑鲸返帝乡。"
        },
        {
            "标题": "对梅有作六首",
            "作者": "赵蕃",
            "内容": "四十飞腾暮景斜，更云学易数年加。勿谓衰催便欺我，尚能高兴属梅花。"
        },
        {
            "标题": "对梅有作六首",
            "作者": "赵蕃",
            "内容": "寥落江山无故人，见梅忆著故园春。水南水北寻诗地，想见风流一幅巾。"
        },
        {
            "标题": "对梅有作六首",
            "作者": "赵蕃",
            "内容": "剩欲将梅月下看，却愁风露不胜寒。有时暂作披衣看，积雪凝霜不可干。"
        },
        {
            "标题": "对菊有作",
            "作者": "赵蕃",
            "内容": "草木均是体，顾有幸不幸。故侯住瓜田，四皓卧芝岭。譬如佳山川，何地乏幽屏。居然说终少，籍甚谈箕颍。得非以人重，后世闻之警。维菊本甚微，在昔曾莫省。罗生蓬蒿间，自分托地冷。一趋骚人国，再堕渊明境。遂同隐居者，身晦名独耿。何当园五亩，不凯田二顷。秋风及春雨，采撷花与颖。既充天随饥，亦望南阳永。有志未能摅，对花徒引领。"
        },
        {
            "标题": "鹅湖道中二首",
            "作者": "赵蕃",
            "内容": "人间那有万株松，莫道名山都未逢。自拄枯藜行不倦，更听斋后几声钟。"
        },
        {
            "标题": "鹅湖道中呈斯远",
            "作者": "赵蕃",
            "内容": "翠阜奔腾似列屯，老松错落更横陈。风高日暖鹅湖路，宜此萧然两幅巾。"
        },
        {
            "标题": "对月赠答二首",
            "作者": "赵蕃",
            "内容": "焚香拜月君怀我，对月停杯我忆君。莫羡月圆圆又缺，会看人合合无分。"
        },
        {
            "标题": "对月简全真",
            "作者": "赵蕃",
            "内容": "对月重兹夕，吟风尚昔怀。思君兼野水，恨我局空阶。意向元相似，言谈自莫谐。忽思成简寄，还觉费安排。"
        },
        {
            "标题": "对月赠答二首",
            "作者": "赵蕃",
            "内容": "闺中月是天涯月，照妾遥知亦照君。月解令人千里共，人能似月两头分。"
        },
        {
            "标题": "鹅湖道中二首",
            "作者": "赵蕃",
            "内容": "两道苍松列翠幢，雨来浑似度桐江。恨无东绢堪图此，归伴蒲团挂北窗。"
        },
        {
            "标题": "对雪有怀",
            "作者": "赵蕃",
            "内容": "颇怪风能急，还疑雨不成。疏疏闻夜半，璀璀及天明。安否妻子念，乖难兄弟性。谁令负湖海，政使落蛮荆。"
        },
        {
            "标题": "对月怀签判丈兼简文显",
            "作者": "赵蕃",
            "内容": "季月风当凛，南方候实偏。长林未摇落，频夕对婵娟。恨我遥成隔，知公夜不眠。连墙有周子，置论每超然。"
        },
        {
            "标题": "对月怀秉文",
            "作者": "赵蕃",
            "内容": "有此佳风月，溪上更复奇。山阴应接际，赤壁诵歌时。恨子不同载，写怀聊作诗。平生三五夕，咫尺又乖期。"
        },
        {
            "标题": "二十八日雪二十九日未已赋诗凡五首",
            "作者": "赵蕃",
            "内容": "户户薪充纩，家家炉作床。悬知火明暗，是系体炎凉。为俗陋至此，斯民真可伤。诏条先劝课，王政本耕桑。"
        },
        {
            "标题": "二诗敬寄致政大夫先生",
            "作者": "赵蕃",
            "内容": "每见清江使，常询向子平。徐行为山健，老眼对书明。世共尊耆旧，愚犹及老成。谁人要半道，愿与一门生。"
        },
        {
            "标题": "闰月二日雨三日复雨寄斯远三首 其二",
            "作者": "赵蕃",
            "内容": "夏雨多骤止，晚洒苦易乾。阴乎不能释，膏尔殊未阑。\n疏疏政檐溜，浩浩忽木端。沈疴顿如失，甘寝不自安。\n迟明复大集，平地如涌湍。戏作拥鼻调，以歌田父欢。"
        },
        {
            "标题": "二日晚得少空偶阅杜集无何坠火焚者数叶谨成",
            "作者": "赵蕃",
            "内容": "去年鼠齧涪翁文，今年火攻少陵诗。虽云成毁有定数，天意于此可逆知。我之所嗜何足计，上有先墨颜之姿。况渠诗本贯忠义，在处神物宜护持。向来一字且莫补，脱此千百何繇追。我诗不工空自欺，天意岂欲警戒之。不然身当贫到骨，俱应蓄此瑰玮词。又疑风来劝勤读，邂逅俾之遭祸奇。平生学易未有得，损益二卦须湛思。诗成书以示我友，不惟自讼仍求规。"
        },
        {
            "标题": "闰月二日雨三日复雨寄斯远三首 其一",
            "作者": "赵蕃",
            "内容": "大雨固霶霈，小雨更霢霂。萧然凉已生，隐若雷未伏。\n前时历月阴，迩日连朝暴。早田有愁乾，菜本亦恐缩。\n居闲苦无事，忧国愿时熟。老翠上松篁，馀滋到兰菊。"
        },
        {
            "标题": "二诗敬寄致政大夫先生 其一",
            "作者": "赵蕃",
            "内容": "每见清江使，常询向子平。徐行为山健，老眼对书明。\n世共尊耆旧，愚犹及老成。谁人要半道，愿与一门生。"
        },
        {
            "标题": "二十八日雪二十九日未已赋诗凡五首",
            "作者": "赵蕃",
            "内容": "夜久寂无听，晓来微有声。鸡鸣疑远墅，鼓动忽孤城。异县留妻子，殊方老弟兄。怀哉一斗粟，于汝岂无情。"
        },
        {
            "标题": "二十八日同临湘尉曹吕益卿登岳阳楼",
            "作者": "赵蕃",
            "内容": "地已兼旬住，楼孤百尺登。谁与同我适，政尔待君曾。韩杜愁来读，西南乐得朋。仲春新雨霁，山远水波兴。"
        },
        {
            "标题": "二十八日雪二十九日未已赋诗凡五首",
            "作者": "赵蕃",
            "内容": "腊里逢三白，诗中得数书。书生真有癖，习气果难除。更上高楼望，聊将远目舒。天灾如可弭，冻死未忧余。"
        },
        {
            "标题": "二诗敬寄致政大夫先生",
            "作者": "赵蕃",
            "内容": "不向芗林去，于今又四年。琴书故间止，草木想苍然。安否音书旷，飘零日月还。礼加如下榻，兴尽敢回船。"
        },
        {
            "标题": "二十八日雪二十九日未已赋诗凡五首",
            "作者": "赵蕃",
            "内容": "霰集瓦跳鸣，风横窗竹声。阴来由有渐，落地势难平。龙具愁终夜，鹑衣起迟明。儿时故狂甚，老境只寒生。"
        },
        {
            "标题": "二十八日雪二十九日未已赋诗凡五首",
            "作者": "赵蕃",
            "内容": "旧褐犹堪著，晨炊不待营。江矶有渔者，山径亦樵行。尔勿资閒咏，渠应甚苦生。还家对妻子，半菽与藜羹。"
        },
        {
            "标题": "二月初十日自荻浦绝湖三首",
            "作者": "赵蕃",
            "内容": "二月风涛壮，扁舟性命轻。白头高浪接，青眼远山横。客子空怀怖，渔家自乐生。须渠一杯酒，助我五言城。"
        },
        {
            "标题": "二十七日既浴于乾明庵负暄久之诗示住庵",
            "作者": "赵蕃",
            "内容": "天公于人元不负，书生何用深追咎。无衣还可卒岁无，我有大裘听汝覆。吾家缚屋依山址，晏斋之前仅盈咫。霜飚卷席不畏渠，羲驭停车吾事已。有时携书唤儿曹，坐来和气生发毛。眼眵岂待金篦刮，背痒不借麻姑搔。今年谁令落湖尾，塞向墐户殊未止。移床也拟傍晨光，蓬勃如烟纷欲眯。今我怀抱不自聊，归爇生薪翻緼袍。人间万事固绝望，天赐一暖谁相要。兹晨归闷忽念浴，试觅僧庐渡乔木。道人见客如昔游，为煮清泉注万斛。须臾一洗垢且空，渐觉表里俱冲融。清虚日来滓秽去，吾貌可瘠神当丰。起寻冠服风动腋，却向茅檐亲野日。恍然堕我晏斋前，鸟语不闻山四寂。道人领客殊忘仙，茗盌炉共閒燕。为言炙背颇乐否，此味可须天子献。"
        },
        {
            "标题": "二十四日一日作十诗季承同之既罢复书四十字",
            "作者": "赵蕃",
            "内容": "米尽不忧饥，行行且赋诗。相看一大笑，从谓两真痴。未用追元白，聊须效陆皮。流传君不愧，附益我奚为。"
        },
        {
            "标题": "二月十二日偶题",
            "作者": "赵蕃",
            "内容": "空庭无人风自扫，风定时闻有啼鸟。簿书幸免苦束缚，文字何妨恣探讨。菊汤瀹茗杂鼠蓂，瓦炉欲作风泠泠。睡魔于此不得灵，檐间卧对山横青。"
        },
        {
            "标题": "二十日夜宿小杨",
            "作者": "赵蕃",
            "内容": "侬问何村泊，人询底处船。凶年无善俗，永夜少安眠。仅有多年被，犹无旧物毡。未应能我累，瑟缩自成然。"
        },
        {
            "标题": "二十一日湖中",
            "作者": "赵蕃",
            "内容": "岁晚仍湖路，客中还病身。似闻今大熟，那故独长贫。方朔一囊栗，季鹰千里莼。扁舟固高蹈，金马亦沉沦。"
        },
        {
            "标题": "二十一日雨",
            "作者": "赵蕃",
            "内容": "疾风吹倒庭前树，更有飞来雨如注。终朝畏暑自脱巾，亟起收书不能屦。前山云重如泼墨，坐想溪流高数尺。是间无乃隔分龙，点滴才堪清几席。前时小旱已作忧，三日为霖遂不休。早禾尽实晚禾秀，造物于此功无留。只今望霓尤所急，百里之行半九十。民乃奔走奉神祠，神盍经营足民食。"
        },
        {
            "标题": "二十日同官相约过水乡蕃雨中先至偶成二诗 其二",
            "作者": "赵蕃",
            "内容": "此雨不易得，有秋端可期。微官如饱饭，馀事亦穷诗。\n鸡远村场听，鸠深客路疑。是身真已老，何事此长羁。"
        },
        {
            "标题": "二十八日同临湘尉曹吕益卿登岳阳楼",
            "作者": "赵蕃",
            "内容": "草没重湖路，帆孤一叶舟。飘风来复断，冻雨落还收。游目穷天末，题诗欠笔头。登临有如此，好在岳阳楼。"
        },
        {
            "标题": "雨阴未解成长句",
            "作者": "赵蕃",
            "内容": "一日舒晴十日阴，春来时节更萧森。徐行索句茅檐静，孤坐焚香书屋深。少日饥寒真累己，莫年勋业已无心。先贤遗传时披读，颇怪山王在竹林。"
        },
        {
            "标题": "二十夜起对月怀斯无成父",
            "作者": "赵蕃",
            "内容": "雨落余雷风罢狂，二更江月照苍凉。蓬窗白发醒无寐，感此虫鸣草岸旁。"
        },
        {
            "标题": "二月十日夜雨起书曾移忠禾谱后",
            "作者": "赵蕃",
            "内容": "去年秋旱冬尤剧，一雪不能濡土瘠。立春日雨虽应时，到今阙然又几日。游人但欣春物荣，农夫痛心田未耕。我因于役偶适野，骇见蓬勃烟埃生。我今一官非劝农，为民闵雨常颙颙。如闻春寒雨之候，病骨不惮添衣重。朝来数点初蔌蔌，势压黄昏成霡霂。虽云润物要无声，未救田畴龟背暴。眼前市籴虽云贱，复道输租钱乏见。从来谷贱必伤农，政亦何能堪此旱。天公用意何难为，三日为霖事可知。区区折腰困日籴，苦忆村舂宿雨时。屠龙先生曾夫子，著书斤斤良有以。往曾持献儒林苏，为歌秧马附书尾。髯孙知我此书爱，遗我殷勤意何在。世人菽麦或未分，而翁有意除稊稗。我今一官故不堪，此书归田为指南。便当教儿罢群读，读此宁忧饭不足。"
        },
        {
            "标题": "二十五日呈明叔",
            "作者": "赵蕃",
            "内容": "七十且强半，駸駸数日间。不成悲白发，犹说爱青山。五斗虽为累，千篇政不悭。与君同甲子，此事合相关。"
        },
        {
            "标题": "二十三日雨中发赣州",
            "作者": "赵蕃",
            "内容": "江流何汤汤，万里势方注。僮奴劝乘舟，期至才旦莫。我闻是江石，屹立甚可怖。水乾或能避，水涨多与忤。卒行偶相撄，取死将谁诉。况我坎坷人，快意天所怒。迟速均一归，可犯冯可惧。吾宁事崎岖，依旧来时路。梅月况何常，无庸虑朝雨。"
        },
        {
            "标题": "二月二日阻风呈风行",
            "作者": "赵蕃",
            "内容": "平居说江湖，似若苦饥渴。及今落吾手，谓可娱朝夕。胡为连日行，乃复形叹息。使风不终朝，阻风有并日。欲行波涛恐，欲住饿馁迫。吾舟仅如芥，吾命真若发。吾罪不足云，吾家复何说。不唯风浩荡，更直雨骚屑。鸡啼三家幽，鸟度万里阔。遥闻君山青，旧咏高楼月。何当俱醉倒，梦去山南北。"
        },
        {
            "标题": "二十七日作",
            "作者": "赵蕃",
            "内容": "卜居面势隘，附山枕林麓。旷瞻既无地，何以慰羁束。昏昏半月雨，候应黄梅熟。晨兴更凉冷，转午增蒸溽。山蝉苦见聒，声乱非丝竹。病夫不耐事，颇复伤烦促。缅怀江湖旧，历历梦能续。谁与具扁舟，我被立可襆。"
        },
        {
            "标题": "二月初十日自荻浦绝湖三首 其二",
            "作者": "赵蕃",
            "内容": "远浪已摇目，疾风仍打头。翩翻仰飞鸟，矫捷羡轻鸥。\n湖有万顷白，舟才一叶浮。意行从泛泛，吾道本悠悠。"
        },
        {
            "标题": "二月初八日",
            "作者": "赵蕃",
            "内容": "只道贫无置锥地，根株戢戢自何生。春风向暖浑宜裌，抛掷残绵傍砌楹。"
        },
        {
            "标题": "二月十四日发潮后作",
            "作者": "赵蕃",
            "内容": "归路今无几，春风半已经。潮回知岸远，雪积见山青。问欲从渔父，明当访客星。未须伤逼仄，那敢怨飘零。"
        },
        {
            "标题": "二月十九日同两都监沅陵令尉饯叙浦簿公子兴",
            "作者": "赵蕃",
            "内容": "慨我复成留，辞君重作愁。春风渺归雁，野水迥浮鸥。已别还来见，因行亦当游。同僚二三子，杯酒互相酬。"
        },
        {
            "标题": "二月初十日自荻浦绝湖三首",
            "作者": "赵蕃",
            "内容": "远浪已摇目，疾风仍打头。翩翻仰飞鸟，矫捷羡轻鸥。湖有万顷白，舟才一叶浮。意行从泛泛，吾道本悠悠。"
        },
        {
            "标题": "二月六日雨中简诸君",
            "作者": "赵蕃",
            "内容": "人言好雨知时节，红白纷纷柰若何。田父相呼稻当种，园官语我菜添科。\n日长燕子自无事，渚涨桃花思汎波。寄谢同参二三老，未妨乘间数经过。"
        },
        {
            "标题": "二月六日雨中简诸君",
            "作者": "赵蕃",
            "内容": "人言好雨智地节，红白纷纷奈若何。田父相呼稻当种，园官语我菜添科。日长燕子自无事，渚涨桃花思泛波。寄谢同参二三老，未妨乘间数经过。"
        },
        {
            "标题": "二十六日与公择步松岭而返",
            "作者": "赵蕃",
            "内容": "青山招我来，松风送我去。白发频脱帻，足适欲忘屦。春初更和悦，我亦除疾痼。莫作倥偬归，兹游已成屡。"
        },
        {
            "标题": "二月十二日雨寒",
            "作者": "赵蕃",
            "内容": "重设匡炉火，还披故絮裘。春风今已半，地域况南头。次第农耕动，侵寻花事休。浮生有过鸟，归计欠沉牛。"
        },
        {
            "标题": "二十夜起对月怀斯无成父",
            "作者": "赵蕃",
            "内容": "昨期执热扇慵挥，今夕凉生寝益衣。想见山房听风竹，怅余何日定成归。"
        },
        {
            "标题": "二十三日使风",
            "作者": "赵蕃",
            "内容": "江行已属北风权，此去宁忧上水船。卧听招呼帆转脚，起看飞溅水平舷。鸥乘逸气沿仍溯，雁怯惊吹断复连。玄妙未穷天籁说，雄豪诗读快哉篇。"
        },
        {
            "标题": "二月初二日二首 其一",
            "作者": "赵蕃",
            "内容": "去岁不作疟，今年乃病温。初无一床卧，但有小舟蹲。\n未怕黄州鬼，唯忧楚国魂。明朝强撑拄，摇兀到吴门。"
        },
        {
            "标题": "二十一日晚呈全真沅陵师契",
            "作者": "赵蕃",
            "内容": "酒味虽云薄，谈端却甚长。过从未能数，咫尺每相望。几念乘羸出，还嫌触热妨。檐昏书掩卷，月晚坐移床。"
        },
        {
            "标题": "闰月二日雨三日复雨寄斯远三首",
            "作者": "赵蕃",
            "内容": "大雨固滂霈，小雨更霡霂。萧然凉已生，隐若雷未伏。前时历月阴，迩日连朝暴。早田有愁乾，菜本亦恐缩。居闲苦无事，忧国愿时熟。老翠上松篁，余滋到兰菊。"
        },
        {
            "标题": "二月初十日自荻浦绝湖三首 其三",
            "作者": "赵蕃",
            "内容": "倚赖尊中酒，枝梧卷里诗。贫嗟居不易，境对语成危。\n往日行犹记，冲风去不疑。舟师笑相谓，未有若人痴。"
        },
        {
            "标题": "十一月晦日欲雪",
            "作者": "赵蕃",
            "内容": "九月不雨至于腊，北风忽来吹作雪。竹头抢地何肯低，梅面著沙终自洁。书生好奇甘忍冻，屡起推窗探云物。虽然亦有过计忧，忧怕水仙重蜕骨。"
        },
        {
            "标题": "二月十九日同两都监沅陵令尉饯叙浦簿公子兴",
            "作者": "赵蕃",
            "内容": "随处野花发，所须村酒沽。江平初出岸，山好渐成图。从此经行地，能留物色无。少陵那老蜀，张翰政思吴。"
        },
        {
            "标题": "二月初二日二首",
            "作者": "赵蕃",
            "内容": "所见与所闻，豪华同贱贫。寒时端有独，温处乃能均。幸止药饵费，深知天地仁。流行代斯有，不必嫁诸邻。"
        },
        {
            "标题": "二月初二日二首",
            "作者": "赵蕃",
            "内容": "去岁不作瘧，今年乃病温。初无一床卧，但有小舟蹲。未怕黄州鬼，唯忧楚国魂。明朝强撑拄，摇兀到吴门。"
        },
        {
            "标题": "二十三日早霁",
            "作者": "赵蕃",
            "内容": "晴云如衣如絮，落月似钩似梳。鸬鹚鸂鶒未觉，一段并能属予。"
        },
        {
            "标题": "二月十日雨",
            "作者": "赵蕃",
            "内容": "喜雪仍喜雨，相须旬日期。天民终自恤，岁事可前知。起我泛舟役，思渠荷笠诗。嗔人问米价，王掾果真痴。"
        },
        {
            "标题": "发潭州后作",
            "作者": "赵蕃",
            "内容": "昔日道林岳麓，每逢图画诗篇。今日羸骖东首，却成惨澹云烟。"
        },
        {
            "标题": "发隆兴后寄宋茂叔赵然道昆仲并属达后篇于待",
            "作者": "赵蕃",
            "内容": "晁君父之舅，徐子我之友。晁诗紫微来，徐学新安后。徐固困箪瓢，晁复厌奔走。当今诸侯贤，孰愈豫章右。经行见虽屡，款语不能又。烦君因几席，为我探怀袖。"
        },
        {
            "标题": "发永丰值雨投宿金仙寺明日还旧居雪大作",
            "作者": "赵蕃",
            "内容": "雨暗投野寺，雪明还旧居。林园浑异昨，门迳亦非初。酒事难忘汝，诗材不负余。只言冬大暖，暖极竟何如。"
        },
        {
            "标题": "发溧阳",
            "作者": "赵蕃",
            "内容": "久客问归津，如鸟脱网罗。日夜数去程，未遑恤其他。殷勤谢故人，送我山之阿。舟转岸亦移，青林隔坡陀。"
        },
        {
            "标题": "发豫章后二首",
            "作者": "赵蕃",
            "内容": "诗成欲赋江山好，政尔多言恐害廉。只恨十分朝日美，可能身独负茅檐。"
        },
        {
            "标题": "发大通",
            "作者": "赵蕃",
            "内容": "五更催发船无限，及此风收浪不生。何事渔舟亦争进，始知为利总营营。"
        },
        {
            "标题": "发豫章后二首",
            "作者": "赵蕃",
            "内容": "枫林灭没橘林多，酒户渔家奈若何。剩欲与渠论久住，一官老矣尚奔波。"
        },
        {
            "标题": "发隆兴后寄宋茂叔赵然道昆仲并属达后篇于待制侍郎二首 其一",
            "作者": "赵蕃",
            "内容": "连朝南浦亭，系此一叶舟。未去已欲动，既行奚复留。\n篙撑尚依岸，风至忽打头。中宵渺无际，清晓浩莫收。\n行止固有定，淹速宁与谋。我友邈难见，西山澹凝秋。"
        },
        {
            "标题": "二月十七日",
            "作者": "赵蕃",
            "内容": "入春不雨忧在田，数朝乃复相属连。今晨得晴绝可喜，病体素羸犹著锦。杏花始开忽已落，桃李安能问今昨。独余杨柳故青青，乃似仍叔之子弱。春今二月已强半，匆匆何方为羁绊。雨虽未厌愁奈何，又听仆仆林鸠唤。"
        },
        {
            "标题": "蕃近有干字韵属教授兄而知县尉曹皆尝用是韵相酬赠亦成一首奉呈并属录事今年未见梅花故及之",
            "作者": "赵蕃",
            "内容": "回首江南千万山，渺如霄汉邈难干。至前不见梅花朵，客里何由老病宽。\n往日簿书如束湿，新来诗卷喜频看。我衰才尽浑无奈，倚赖诸君为发端。"
        },
        {
            "标题": "反禽言二首 其一",
            "作者": "赵蕃",
            "内容": "雨后翛然欲变秋，意捐絺绤揽衣裘。林间脱裤催人急，时有炎凉底过忧。"
        },
        {
            "标题": "蕃来湖州连与叔骥和叔明父叔宝相从又从和叔",
            "作者": "赵蕃",
            "内容": "东南名胜白苹州，人物咸推故国刘。往叹赋归何勇决，今观遗翰许风流。远斋视我曾青眼，酒正今年成白头。尚喜君家文墨事，到今三世未能休。"
        },
        {
            "标题": "孙季章无愧郑季奕徐斯远以仆留智门载酒见过坐中雪作三诗 其一",
            "作者": "赵蕃",
            "内容": "出山已与晓寒冲，下马频欣束缊逢。已见南山行更钝，到时山寺已昏钟。"
        },
        {
            "标题": "蕃丙午冬分宜见公度簿公尊兄已而邂逅于宜春",
            "作者": "赵蕃",
            "内容": "捷径虽云可去，故人有约难休。往矣百书一面，豁然一日三秋。"
        },
        {
            "标题": "蕃丙午冬分宜见公度簿公尊兄已而邂逅于宜春",
            "作者": "赵蕃",
            "内容": "往别政当冬仲，今来再阅新凉。簿事知君不短，啸归叹我何长。"
        },
        {
            "标题": "八月八日发潭州后得绝句四十首 其三十六",
            "作者": "赵蕃",
            "内容": "落日苍苍烟树林，渚鸥沙鸟更浮沉。过湖未远犹空阔，不见遥山出寸岑。"
        },
        {
            "标题": "蕃尝以闰九日约谢章二丈会南堂有事而止既欲",
            "作者": "赵蕃",
            "内容": "已后儿曹疾走夸，分同杜叟客忠嘉。白衣莫致有名物，青眼谩看无数花。念我岂无岩壑暇，从君恐及簿书哗。不唯孤负登临约，亦觉诗筒到眼赊。"
        },
        {
            "标题": "久不领衡州舅氏书以长句问动静",
            "作者": "赵蕃",
            "内容": "寥阔书题久不闻，可怜鱼雁动成群。未传春兴衡阳纸，长忆江东日暮云。见说风帆京口泊，又云山色敬亭分。莫言翰墨绕游戏，看取毛锥解致君。"
        },
        {
            "标题": "反禽言二首",
            "作者": "赵蕃",
            "内容": "御雨无过以瓦为，古人朴直致君辞。我今闭户疏还往，滑滑从深三尺泥。"
        },
        {
            "标题": "蕃侍舅翁衡州史君游吉阳山舅翁举往年与南涧",
            "作者": "赵蕃",
            "内容": "惨澹松围障，蜿蜒石隐龙。背城无数里，献状有千峰。此地虽为寓，兹山特未逢。因公九日集，临眺得从容。"
        },
        {
            "标题": "蕃尝以闰九日约谢章二丈会南堂有事而止既欲复理前约乏酒未能因见唱酬嘉字韵诗卷借韵呈章丈",
            "作者": "赵蕃",
            "内容": "已后儿曹疾走誇，分同杜叟客忠嘉。白衣莫致有名物，青眼谩看无数花。\n念我岂无岩壑暇，从君恐及簿书哗。不唯孤负登临约，亦觉诗筒到眼赊。"
        },
        {
            "标题": "蕃丙午冬分宜见公度簿公尊兄已而邂逅于宜春",
            "作者": "赵蕃",
            "内容": "缭绕竹青沙白，缘情政可生愁。寂寞雁秋猿冷，未妨相与成游。"
        },
        {
            "标题": "八月八日发潭州后得绝句四十首 其四十",
            "作者": "赵蕃",
            "内容": "终朝未厌哭滩声，归近何妨细作程。送尽鹅湖青一带，灵山已复远相迎。"
        },
        {
            "标题": "蕃近有鄙句简诸公而广文先生专以见贶盛意自",
            "作者": "赵蕃",
            "内容": "居然自驽骥，陋矣说玄黄。章贡昔连地，沅湘今一乡。谈端惊绝倒，诗学味尤长。对月他时白，披风此日凉。"
        },
        {
            "标题": "反禽言二首 其二",
            "作者": "赵蕃",
            "内容": "禦雨无过以瓦为，古人朴直致君辞。我今闭户疏还往，滑滑从深三尺泥。"
        },
        {
            "标题": "蕃侍舅翁衡州史君游吉阳山舅翁举往年与南涧",
            "作者": "赵蕃",
            "内容": "出郭雨遽止，下山云复收。人疑有神护，神若为人谋。败壁凄凉句，邻家断续讴。明年回雁上，应忆此山头。"
        },
        {
            "标题": "蕃近有干字韵属教授兄而知县尉曹皆尝用是韵",
            "作者": "赵蕃",
            "内容": "回首江南千南山，渺如霄汉邈难干。至前不见梅花朵，客里何由老病宽。往日簿书如束湿，新来诗卷喜频看。我衰才尽浑无奈，倚赖诸君为发端。"
        },
        {
            "标题": "蕃方为纪游之诗未就知府寺簿先生宠示佳句敢辄次韵",
            "作者": "赵蕃",
            "内容": "兹因谋道来，不为看山新。看山虽云新，图画犹昔人。\n虚亭十日留，欲出凡几巡。隔江树差差，俯槛波粼粼。\n终藉席间语，乃涤胸中尘。况兹篮舆行，攀崖陟嶙峋。\n是知竹使符，不异丘壑身。世人何不察，百伪嫌一真。\n而我孤拙者，崎岖聿其轃。话言听矻矻，书札胜频频。\n先生今徐州，愚非欧阳陈。庶因唱酬诗，牵联诏无泯。"
        },
        {
            "标题": "蕃归自浙之十日斯还赴处州之约入城自此遂将从处州入关迤逦往谒朱晦庵先生兴怀契阔乃成长句",
            "作者": "赵蕃",
            "内容": "展卷才披别后诗，倡余和汝愧犹迟。书来唤去有前约，力挽莫留聊后期。\n徵逐里闾平日事，飘零山水异时思。从师千里多君志，糊口四方怜我饥。"
        },
        {
            "标题": "蕃有诗谢萧伯和见访伯和和之节推丈见而同作",
            "作者": "赵蕃",
            "内容": "忽闻独奏凤将雏，三叹遗音特未芜。禁里端宜奉朝事，幕中那得尚平趋。临流置酒高人意，叩户求诗俗士无。迨此何妨屡还往，可人况不费招呼。"
        },
        {
            "标题": "孙季章无愧郑季奕徐斯远以仆留智门载酒见过",
            "作者": "赵蕃",
            "内容": "黄公亭上雪飞时，去岁相同此赋诗。邂逅出山还雪作，端如来赴去年期。"
        },
        {
            "标题": "孙季章无愧郑季奕徐斯远以仆留智门载酒见过",
            "作者": "赵蕃",
            "内容": "明知喜我出山来，占此僧窗共酒杯。重愧子云孤好事，绝胜安道不空回。"
        },
        {
            "标题": "蕃来湖州连与叔骥和叔明父叔宝相从又从和叔",
            "作者": "赵蕃",
            "内容": "邂逅忽成三癸亥，就中和也少三年。诸公濯濯故如许，老我萧萧真足怜。少住政当愁雪日，欲行翻是喜晴天。东南故旧多离阔，犹喜丞能共此筵。"
        },
        {
            "标题": "九月二日发舟快阁下",
            "作者": "赵蕃",
            "内容": "开船风打头，举棹水分流。到处皆成客，今年未识秋。意哀吟蟋蟀，声苦乱飕飕。拊枕仍推枕，谁知梦觉优。"
        },
        {
            "标题": "蕃舣舟湘西之明夕郑仲理吴德夫周伯寿黎季成共置酒于书院阁下追饯者邢广声王衡甫时戊申仲秋七日",
            "作者": "赵蕃",
            "内容": "已别还重送，情亲独数君。赠诗难卒和，别酒易成醺。\n渺渺江山恨，飘飘鸿雁群。不忘相博约，未可间知闻。"
        },
        {
            "标题": "蕃侍舅翁衡州史君游吉阳山舅翁举往年与南涧韩公唱酬长短句蕃赋三诗 其二",
            "作者": "赵蕃",
            "内容": "闻道常年会，尚书领客来。公能哦旧句，我恨阙初陪。\n郁郁云峰雨，苍苍石磴苔。人亡与节逝，已矣两裴回。"
        },
        {
            "标题": "蕃来湖州连与叔骥和叔明父叔宝相从又从和叔获见先给事遗墨辄赋二首 其一",
            "作者": "赵蕃",
            "内容": "东南名胜白蘋州，人物咸推故国刘。往叹赋归何勇决，今观遗翰许风流。\n远斋视我曾青眼，酒正今年成白头。尚喜君家文墨事，到今三世未能休。"
        },
        {
            "标题": "蕃丙午冬分宜见公度簿公尊兄已而邂逅于宜春",
            "作者": "赵蕃",
            "内容": "近事真堪深骇，欲言未可轻论。唤起庄周蝶梦，多由杜宇啼魂。"
        },
        {
            "标题": "寄衡州舅氏",
            "作者": "赵蕃",
            "内容": "西山有乔松，蒙附百亩阴。蓬蒿宅其下，旅生亦駸駸。永怀豫章公，斯文金玉音。徐洪盖自出，源流高以深。吾舅之于黄，端若一体临。愧我望数子，引尺那及寻。弱冠诵流传，苍苍且垂簪。前帆去已驶，后舟政忧沉。忆昨送弟行，作诗道离襟。末篇何所言，志我念母心。岂知辱贶答，碔砆致璆琳。退之赠郊籍，少陵寄高岑。我固解公意，诲我力自任。不惟书诸绅，起居见前参。几思侍公侧，取酒亲酌斟。积荒赖锄耰，痼疾蕲砭针。涉湘定何时，纸贵行见今。勿继屈贾词，起和南风琴。"
        },
        {
            "标题": "三月八日发舟后作",
            "作者": "赵蕃",
            "内容": "沙步行初改，津亭望且遥。青山出图画，白鹭立风标。境熟诗难就，愁深酒易消。云归还漠漠，雨静复萧萧。"
        },
        {
            "标题": "蕃欲为辰阳之行适寺簿先生以使事来武陵既获再侍又蒙俯用近者寄上鄙韵赐之辄复次韵叙别并呈子实百六丈",
            "作者": "赵蕃",
            "内容": "岁事有丰俭，民情关悴荣。蓄储虽具数，郡邑颇空名。\n为国深存虑，劳公作是行。违离频领引，邂逅复心倾。\n有志空前躅，无成愧此生。匆匆还进棹，草草仅班荆。\n对雨埙篪句，看云手足情。千林唤归去，一雨劝催耕。"
        },
        {
            "标题": "饭枫桥铺",
            "作者": "赵蕃",
            "内容": "只堠复双堠，晨鸡仍午鸡。春风空浩浩，客意只凄凄。驱我因微禄，言归欠薄畦。有怀无与共，聊以命诗题。"
        },
        {
            "标题": "饭后独立寺门颇见摇落之境欲收以诗大费弹压",
            "作者": "赵蕃",
            "内容": "起望若有得，欲言殊费辞。冥搜累肝肾，凝想见须眉。此乐谁能愈，虽贫自勿疑。是身宁大谬，无事及诸儿。"
        },
        {
            "标题": "饭后独立寺门颇见摇落之境欲收以诗大费弹压",
            "作者": "赵蕃",
            "内容": "作诗无远到，伫立有深思。集此溪山趣，充吾耳目资。唐虞紫微论，苏李少陵诗。落落心虽在，茫茫力已疲。"
        },
        {
            "标题": "反舌",
            "作者": "赵蕃",
            "内容": "卧闻百舌鸣春风，起睇檐间惟见一。自惊夫岂鬼神欤，久立恍然神未释。人能化鸟旧所传，断以不疑因杜鹃。尔今变化自何物，傥匪败家由败国。"
        },
        {
            "标题": "送晁舅翁子应过宁乡谒令李思求",
            "作者": "赵蕃",
            "内容": "藉藉沩山寺，堂堂忠献坟。幽光发泉石，义气惨风云。文舅雅能赋，令君深发好。悬知契谈麈，不待对炉熏。"
        },
        {
            "标题": "饭后独立寺门颇见摇落之境欲收以诗大费弹压仅得二首 其一",
            "作者": "赵蕃",
            "内容": "作诗无远到，伫立有深思。集此溪山趣，充吾耳目资。\n唐虞紫微论，苏李少陵诗。落落心虽在，茫茫力已疲。"
        },
        {
            "标题": "范参政自建康得资政宫祠六诗寄呈",
            "作者": "赵蕃",
            "内容": "一再将书托置邮，渺然殊未亦湛浮。平生愿识才能见，别去于今岁又周。"
        },
        {
            "标题": "范参政自建康得资政宫祠六诗寄呈 其六",
            "作者": "赵蕃",
            "内容": "我梦石湖堂上书，烟云鸥鸟不关渠。奥篇隐帙诚难了，辞愿一鸱开锁鱼。"
        },
        {
            "标题": "范参政自建康得资政宫祠六诗寄呈 其一",
            "作者": "赵蕃",
            "内容": "闻道石湖天下奇，城南未数阆州稀。江山胜处世或有，祗欠若人相发挥。"
        },
        {
            "标题": "范湘监务许惠其父盘溪居士诗先往数语焉",
            "作者": "赵蕃",
            "内容": "国朝几名家，在蜀苏与范。斯文何与人，竟作南荒窜。盘溪诸子行，少小便精悍。早从宜州游，句法悟骨换。官称薄如纸，名盖越千万。我为余杭役，识子非楚产。姓名问即识，一笑冰已泮。长哦乃翁诗，亹亹无间断。使我倾耳听，妙处惊辄叹。前辈今远矣，俗眼易作玩。大轴许见遗，此赐安敢慢。行囊政尔空，得此吾无患。"
        },
        {
            "标题": "范参政自建康得资政宫祠六诗寄呈",
            "作者": "赵蕃",
            "内容": "细思不是乞身难，政为贫贤不放閒。奏疏比闻频叩阙，诏恩今见许还山。"
        },
        {
            "标题": "范参政自建康得资政宫祠六诗寄呈",
            "作者": "赵蕃",
            "内容": "山处如公亦甚都，不携西子不思鲈。三高异日当为四，不见方严与范俱。"
        },
        {
            "标题": "范参政自建康得资政宫祠六诗寄呈 其三",
            "作者": "赵蕃",
            "内容": "出处如公亦甚都，不携西子不思鲈。三高异日当为四，不见方严与范俱。"
        },
        {
            "标题": "范参政自建康得资政宫祠六诗寄呈",
            "作者": "赵蕃",
            "内容": "风月沧浪自逐臣，烟波甫里亦遗民。未闻官号大学士，辞逊雍容得退身。"
        },
        {
            "标题": "方池",
            "作者": "赵蕃",
            "内容": "藻荇参遮面，菰蒲耸立隅。飞来双野鸭，几幅画成图。"
        },
        {
            "标题": "再来常州昭礼出示虞山往来诗卷先是昭礼与予共载昭礼上虞山予过溧阳昭礼有诗次韵",
            "作者": "赵蕃",
            "内容": "舟人厌牵挽，我辈乐萦纡。晨起愁分背，逢人屡问涂。\n看君著屐进，雅胜折腰趋。此段真高迈，诗中不可无。"
        },
        {
            "标题": "访韦丈叔能于严州西溪门外",
            "作者": "赵蕃",
            "内容": "春王正月附人书，踵报祠官赋遂初。到处频成询所寓，忽能为说已谋居。苏州旧日诗无敌，严濑从来画不如。东馆轻舟虽若驶，可辞蹑履到阶除。"
        },
        {
            "标题": "和答曹季永县尉用前韵见贻",
            "作者": "赵蕃",
            "内容": "旱久疑成疠，梅枯未得开。怅然因有句，作者剩能来。风日宁渠贷，光阴觉我催。却愁看欲尽，忆著首频回。"
        },
        {
            "标题": "访孙子进子肃于黄堰",
            "作者": "赵蕃",
            "内容": "茅屋啼鸡日过中，小舟随问曲能通。遥遥黄堰忽重到，落落白头今一翁。别后每怀音问阔，见时还许笑言同。倡予和汝平生事，惆怅春风又起鸿。"
        },
        {
            "标题": "访梅殊未有开意",
            "作者": "赵蕃",
            "内容": "不惮朝寒起杖藜，问梅随往到山蹊。枯根半死苔痕剥，细蕾深藏藤刺迷。倚市悬知无正态，入空还恐见深挤。幽居空谷端事愧，顾叹诗无老手题。"
        },
        {
            "标题": "是夕再题",
            "作者": "赵蕃",
            "内容": "只道阴能蔽，那知吹忽开。萧萧故差胜，皎皎适何来。起看宁辞倦，放吟无自哀。虽然不可久，白露点苍苔。"
        },
        {
            "标题": "留别周参政诗二首",
            "作者": "赵蕃",
            "内容": "元佑登瀛盛古今，只今衰冷愧诸任。圣朝既有徐州相，得路仍知异日心。龌龊更无微价市，鹪鹩自爱一枝深。故同坎轲荆蛮徙，昔所悲歌今放吟。"
        },
        {
            "标题": "留别周参政诗二首 其一",
            "作者": "赵蕃",
            "内容": "元祐登瀛盛古今，祇今衰冷愧诸任。圣朝既有徐州相，得路仍知异日心。\n龌龊更无微价市，鹪鹩自爱一枝深。故同坎轲荆蛮徙，昔所悲歌今放吟。"
        },
        {
            "标题": "放舟始作",
            "作者": "赵蕃",
            "内容": "扁舟落吾手，远役怆余心。道路经地数，秋风日夜深。青林向摇落，白发益侵寻。况说潇湘去，仍怀屈贾吟。"
        },
        {
            "标题": "理菊",
            "作者": "赵蕃",
            "内容": "携鉏乘夏雨，分菊待秋风。幽事常关我，闲居不负公。苔深连竹地，篱破接兰丛。更约儿童辈，须勤灌溉功。"
        },
        {
            "标题": "签判丈再枉长句次韵",
            "作者": "赵蕃",
            "内容": "纷纷红蕊一番春，寂寂清阴几处新。陌上风光属游女，林间觞咏听幽人。经旬便作治聋饮，涉七还当修禊辰。无事相过勿相远，具家从率亦从真。"
        },
        {
            "标题": "签判丈以新字韵作长句见赠次韵",
            "作者": "赵蕃",
            "内容": "剥啄无嗔叩户频，要听论古诵诗新。百年风雅久不作，一代典刑今有人。敢谓投心似胶漆，故知与世若参辰。如公接物何多得，岂复畏人嫌我贫。"
        },
        {
            "标题": "雪中三忆三首 其三",
            "作者": "赵蕃",
            "内容": "忆我檐间梅，腊开馀未破。未破想深扃，已开应槁堕。"
        },
        {
            "标题": "丰城送成父弟还玉山三首 其三",
            "作者": "赵蕃",
            "内容": "调护山中竹，斧斤毋使侵。当门要移种，绕堑合分阴。\n诗去惭如锦，书来定抵金。上言说儿女，其次及山林。"
        },
        {
            "标题": "丰城送成父弟还玉山三首",
            "作者": "赵蕃",
            "内容": "酒薄仅饮湿，歌长欲泪垂。人皆有兄弟，我独困乖离。苦乏田园计，初非干谒资。途穷与计拙，千载少陵诗。"
        },
        {
            "标题": "分宜示沈弟",
            "作者": "赵蕃",
            "内容": "水后虽颓圮，江边不寂寥。嚣声收市井，落景见渔樵。喜我扁舟泊，劳君半道要。他乡惟表弟，兹语验今宵。"
        },
        {
            "标题": "丰城送成父弟还玉山三首",
            "作者": "赵蕃",
            "内容": "溪上同舟送，江头独步归。秋风方落木，客路要添衣。故旧询安否，形容话瘠肥。吾行犹许远，尔去复谁依。"
        },
        {
            "标题": "留别徐斯远时斯远将赴朱晦庵之约三首 其一",
            "作者": "赵蕃",
            "内容": "共有山林趣，相期问学功。一官重此去，三径几时同。\n我鬓因诗白，君颜非酒红。从游纵有日，羸疾柰相攻。"
        },
        {
            "标题": "用签判丈送徐大雅之韵呈签判丈兼简子畅兄",
            "作者": "赵蕃",
            "内容": "年高端已辈吾翁，况倚通家夙好同。长夏江村能数过，论文尊酒未忧穷。分趋幕府如工部，耻入帝城因子公。闻道郎君亦轻禄，故知难进是家风。"
        },
        {
            "标题": "理菊",
            "作者": "赵蕃",
            "内容": "携锄乘夏雨，分菊待秋风。幽事常关我，闲居不负公。\n苔深连竹地，篱破接兰丛。更约儿童辈，须勤灌溉功。"
        },
        {
            "标题": "再蒙签判丈惠示惜花三绝句因次韵",
            "作者": "赵蕃",
            "内容": "兰馨岂亦竞春狂，不为无人废不芳。长使幽居在空谷，也胜半额趁时妆。"
        },
        {
            "标题": "再蒙签判丈惠示惜花三绝句因次韵",
            "作者": "赵蕃",
            "内容": "花飞忽忽减芳菲，欺我新来诗思迟。笔底羡君能捷敏，好词频许坐中披。"
        },
        {
            "标题": "再蒙签判丈惠示惜花三绝句因次韵",
            "作者": "赵蕃",
            "内容": "佛屋支撑仅可间，过门无客客非残。公能有意重来否，竹涧松门暖不寒。"
        },
        {
            "标题": "李声父唐德舆程士和梁和仲过饮",
            "作者": "赵蕃",
            "内容": "相期本林园，相厄乃霰雪。不难屐齿去，所怕巾角折。香烧古铜鼎，囊贮今墨帖。欲醉竟不能，匆匆谢车辙。"
        },
        {
            "标题": "风雨兼旬继之以雪作惜梅叹",
            "作者": "赵蕃",
            "内容": "至宝横道惊路人，明珠白璧天不珍。风饕雪虐雨更打，委珠碎璧同泥尘。天生人材怨不以，天亦何心及于尔。不然明珠白璧当爱惜，忍使飘零至于此。"
        },
        {
            "标题": "两日不见在伯风雨中有怀因以简之",
            "作者": "赵蕃",
            "内容": "卧闻急雨响林柯，想见江头声更多。两日不来百忧集，一杯犹忆醉时歌。已孤柿栗霜天熟，其奈衣裘卒岁何。掾奉酸寒古云叹，治时还重力田科。"
        },
        {
            "标题": "投宿广平道上逢梅怀斯远",
            "作者": "赵蕃",
            "内容": "驱羸度斜影，恨不与子俱。梅花忽照眼，炯若冰玉臞。暝投佛寺宿，忆子曾寄躅。摩挲壁间诗，虽昏尚能读。"
        },
        {
            "标题": "冯守生日 其二",
            "作者": "赵蕃",
            "内容": "报政期年外，里言朝夕间。省郎何太晚，召节看遄颁。\n屡上薰风殿，行参玉笋班。故应怜末掾，牢落尚群蛮。"
        },
        {
            "标题": "冯守生日",
            "作者": "赵蕃",
            "内容": "西汉冯君裔，康时万石家。治边清鼓角，劝课足桑麻。诞日今年再，欢声阖境哗。无言政长夏，亦可醉流霞。"
        },
        {
            "标题": "公择失期未至再督以诗",
            "作者": "赵蕃",
            "内容": "作诗有病谁与说，读书有疑谁与决。思君只在百里间，底事相望若胡越。阿连报君有来期，候君未至趣以诗。想因故人意恋恋，故作去鲁行迟迟。"
        },
        {
            "标题": "公择过门告别口占送之",
            "作者": "赵蕃",
            "内容": "平生几作送行诗，展卷常增别后思。我分无堪祇贫贱，君才未免尚驱驰。\n江山此去虽多识，桃李何心亦念离。邂逅有人频寄字，要知安否慰孤羁。"
        },
        {
            "标题": "公择客于玉山簿尉之馆忽有挽为宜黄之行者公",
            "作者": "赵蕃",
            "内容": "我裾未洗闽山土，君驾柴车过茅宇。相从仅作一夕留，冒雨冲风何自苦。如君人才岂终滞，瑚琏要为清庙器。宜黄玉山俱作客，近湜何殊远居易。我贫不得为君谋，恐君远适关我忧。作诗寄示三径蒋，并简平生顾曲周。"
        },
        {
            "标题": "送刘公求还庐陵兼属张元亨五首",
            "作者": "赵蕃",
            "内容": "张子虽习旧识，近来乃读新篇。寄谢青原白鹭，何当共刺江船。"
        },
        {
            "标题": "送刘公求还庐陵兼属张元亨五首",
            "作者": "赵蕃",
            "内容": "雪后梅增炯炯，风前柳政徐徐。道上有诗堪写，人回不用空书。"
        },
        {
            "标题": "送刘公求还庐陵兼属张元亨五首",
            "作者": "赵蕃",
            "内容": "得见虽能数日，晤言每恨匆匆。曷日竹斋重过，更期汗简同功。"
        },
        {
            "标题": "送刘公求还庐陵兼属张元亨五首",
            "作者": "赵蕃",
            "内容": "世有封胡羯末，非无触目琳琅。何似君家兄弟，睟然面背难藏。"
        },
        {
            "标题": "送公择入浙",
            "作者": "赵蕃",
            "内容": "日者君过我，今焉我辞君。楚荆易得秋，霜霰行在辰。我车甫来归，君骑已在门。喜我更安健，劳言再三陈。已焉忽谓我，我行不逡巡。问君何因尔，欲语声辄吞。我自解君意，操袂增酸辛。男儿志四方，怀安实败名。不见折胁雎，慷慨西入秦。君行其有合，宿愤当一伸。造物固甚巧，颇解戏弄人。愿君稍安之，无为自伤神。诸孙君好交，送君必以文。可慰别后览，何忧去装贫。"
        },
        {
            "标题": "孤雁三首",
            "作者": "赵蕃",
            "内容": "孤雁哀哀叫晓霜，客衾如水待天光。不缘杜宇催归去，未信寒猿解断肠。"
        },
        {
            "标题": "孤雁三首 其二",
            "作者": "赵蕃",
            "内容": "孤雁哀哀叫晚云，半年为客叹离群。丁东幽佩别来久，断续清砧远不闻。"
        },
        {
            "标题": "姑苏道中",
            "作者": "赵蕃",
            "内容": "麦浪摇波柳映津，吴乡春色见今晨。欲将何以慰无赖，一酌浊醪如有神。"
        },
        {
            "标题": "孤雁三首 其三",
            "作者": "赵蕃",
            "内容": "孤雁哀哀叫晚洲，水长山远政悠悠。凶年未必稻粱足，巧中更防罹缴忧。"
        },
        {
            "标题": "简黄子耕",
            "作者": "赵蕃",
            "内容": "不见吾叔度，侵寻将六年。林间迂子步，江上望余船。会合信不易，往来成屡愆。孤山梅未老，曷日访三贤。"
        },
        {
            "标题": "奉赠子冉议郎老兄",
            "作者": "赵蕃",
            "内容": "大阮谈诗数起予，为言小阮最怜渠。客中邂逅能君识，天外飘零孰我知。家世要谈京洛旧，古碑共阅汉唐余。所期共剪西窗烛，却值移家方借车。"
        },
        {
            "标题": "访梅仙宅",
            "作者": "赵蕃",
            "内容": "山林岂真遁，江海讵忘君。乘传既良已，变名诚有云。遗风故凛凛，异教莫纷纷。尚有十年臭，千年宁废薰。蓬藋暗成径，树林深拥门。人言旧宅是，乱绝古碑存。渺渺烟霞趣，萧萧风雨昏。何从觅遗蜕，但可赋招魂。"
        },
        {
            "标题": "咏智门寺前古树",
            "作者": "赵蕃",
            "内容": "爱此山中木，真能阅盛衰。近从吾祖日，远至乃孙时。往往多摧折，堂堂独保持。何殊孔明柏，但乏少陵诗。"
        },
        {
            "标题": "观曾文清诗刻",
            "作者": "赵蕃",
            "内容": "我访茶山公已仙，向人惟有竹苍然。摩挲欲问当时事，竹不能言风为传。"
        },
        {
            "标题": "观贾元放书迹寄其弟季承",
            "作者": "赵蕃",
            "内容": "古寺荒凉客寓居，闭门百事付乘除。学知定力贫非病，诗见新功乐有馀。\n化鹤已空今已矣，骑鲸何处问何如。追怀存没伤零落，底事秋来音讯疏。"
        },
        {
            "标题": "观田者有感而作",
            "作者": "赵蕃",
            "内容": "白水田田满，青身处处高。雨滋无复旱，人喜不知劳。顾我方羇旅，徒能慕汝曹。丰年如可望，贱籴亦多遭。"
        },
        {
            "标题": "元衡过邢园同广声终日坐于习堂梅树之下得长句",
            "作者": "赵蕃",
            "内容": "一间茅屋数株梅，三径频成为我开。剩有游蜂能掠蕊，寂无饥雀下行苔。\n长吟共惜频惊落，久坐何妨晚始回。为语清风莫轻扫，明朝更欲杖藜来。"
        },
        {
            "标题": "观徐复州家书画七首",
            "作者": "赵蕃",
            "内容": "苏公书法自颜行，犹谓蔡公居第一。我穷颇亦类贾胡，笔势翩翩疑可识。"
        },
        {
            "标题": "观吴兴俞君新之作画于瑞竹俞君索诗漫兴四绝",
            "作者": "赵蕃",
            "内容": "我无岩壑姿，空有山林想。看君落笔时，形滞心已往。"
        },
        {
            "标题": "观徐复州家书画七首",
            "作者": "赵蕃",
            "内容": "草衣旧识牡丹碑，字字腾拿更倔奇。我亦参军成潦倒，愧无笔力欠渠诗。"
        },
        {
            "标题": "观徐复州家书画七首",
            "作者": "赵蕃",
            "内容": "并竹作门亭得山，我来还值雪消残。江梅未有腊梅破，丈室不须香屈盘。"
        },
        {
            "标题": "观徐复州家书画七首",
            "作者": "赵蕃",
            "内容": "误笔犹能作牸牛，信知书画本同流。不惟下笔苏仙似，更似斯人不可求。"
        },
        {
            "标题": "观祝少林所藏画三首",
            "作者": "赵蕃",
            "内容": "吾祖曾为沙苑牧，有孙穷相合骑驴。朝来忽起驰驱兴，为见龙眠十马图。"
        },
        {
            "标题": "观徐复州家书画七首 其四",
            "作者": "赵蕃",
            "内容": "旷怀谁不作山游，谁似柳州谈永州。何能乞我一片石，刻此数纸俱传流。"
        },
        {
            "标题": "观祝少林所藏画三首",
            "作者": "赵蕃",
            "内容": "沈牛二可归耕去，百尾言之无乃多。安得神仙张果老，为君叱起满池阿。"
        },
        {
            "标题": "观徐复州家书画七首",
            "作者": "赵蕃",
            "内容": "万竹阴中屋数间，几回剥啄叩柴关。忽开短纸霜雪干，如对照人冰玉颜。"
        },
        {
            "标题": "观吴兴俞君新之作画于瑞竹俞君索诗漫兴四绝",
            "作者": "赵蕃",
            "内容": "烦君索我诗，我诗老不支。因君为作气，竟亦不能奇。"
        },
        {
            "标题": "观吴兴俞君新之作画于瑞竹俞君索诗漫兴四绝",
            "作者": "赵蕃",
            "内容": "平生苕霅舟，略计忘几历。诗里不能收，付君医画癖。"
        },
        {
            "标题": "观徐复州家书画七首 其三",
            "作者": "赵蕃",
            "内容": "世人竞写襄阳字，政似云师太白诗。才匪若人宁躐等，自颠自醉祇成痴。"
        },
        {
            "标题": "观吴兴俞君新之作画于瑞竹俞君索诗漫兴四绝",
            "作者": "赵蕃",
            "内容": "作画与作诗，妙处元同科。苟无自得处，当复奈渠何。"
        },
        {
            "标题": "观祝少林所藏画三首 其一 米元晖画",
            "作者": "赵蕃",
            "内容": "萧寺相从三十日，知君有画未曾窥。烟云过眼还收去，恰似凭栏立久时。"
        },
        {
            "标题": "官池即事",
            "作者": "赵蕃",
            "内容": "借薄虽兹驿，相羊赖此亭。鸟飞微破縠，鱼动暗冲萍。岂但忧怀惬，还能倦眼醒。独余春草梦，才尽不能灵。"
        },
        {
            "标题": "对月",
            "作者": "赵蕃",
            "内容": "风清胜夏暑，月薄借秋光。坐觉还神观，心期隔帝乡。满阶蛩送感，何许笛飞凉。盘礴俄成久，轩然睡倚墙。"
        },
        {
            "标题": "官池即事",
            "作者": "赵蕃",
            "内容": "偃薄虽兹驿，相羊赖此亭。鸟飞微破縠，鱼动暗冲萍。\n岂但忧怀惬，还能倦眼醒。独馀春草梦，才尽不能灵。"
        },
        {
            "标题": "题石潭观音院用王枢密庶愚丘正宗韵二首",
            "作者": "赵蕃",
            "内容": "所至滔滔不问津，故知此地往来频。从今更识林间寺，再到不愁无主人。"
        },
        {
            "标题": "王主簿以湘潭检旱诗卷为示用其广惠寺蠲放韵谢之 其二",
            "作者": "赵蕃",
            "内容": "陇亩循行不惮难，是知汉诏本从宽。讲求利病非无补，老矣犹能策治安。"
        },
        {
            "标题": "王主簿以湘潭检旱诗卷为示用其广惠寺蠲放韵",
            "作者": "赵蕃",
            "内容": "旱年蠲赋本深仁，州县宁闻以实论。细读赋诗知用意，是为忧国爱元元。"
        },
        {
            "标题": "广文先生送诗方思所以报之而未得忽鹂落庭树殆天与此韵也李君在傍知状",
            "作者": "赵蕃",
            "内容": "君亭摇鹭羽，我树下鹂黄。政尔无何境，能来底处乡。\n搜寻疑日短，吟讽喜风长。独愧非韩敌，联诗效纳凉。"
        },
        {
            "标题": "广文先生送诗方思所以报之而未得忽鹂落庭树",
            "作者": "赵蕃",
            "内容": "王子诗如照，滕侯隐似真。倘来宁取遇，居易若为屯。酬倡虽才始，风期自夙亲。江湖纵悠远，德盛罔非邻。"
        },
        {
            "标题": "广文先生送诗方思所以报之而未得忽鹂落庭树",
            "作者": "赵蕃",
            "内容": "黄妳能生睡，朱弦孰写忧。客居兹已病，归去合成谋。华岳虽遥吏，陶窗得素求。小舟何日具，湖水正漫洲。"
        },
        {
            "标题": "游茶山广教寺",
            "作者": "赵蕃",
            "内容": "在昔鸿渐宅，当年东野诗。两贤虽可象，二士岂难追。汩汩泉鸣谷，青青竹守墀。平生志独往，晚岁敢乖期。"
        },
        {
            "标题": "归近",
            "作者": "赵蕃",
            "内容": "黄溪潭上晚风生，吹我孤舟直又横。归近尚馀三十里，不妨待得月同行。"
        },
        {
            "标题": "归计未成不胜家山之思用元明山谷唱酬韵寄成",
            "作者": "赵蕃",
            "内容": "近来多病不饮酒，少日兴酣那计觞。当面背面从誉毁，覆手翻手分炎凉。老骥伏枥志千里，壮士悲歌泣数行。故里悠悠无远梦，寒猿历历断人肠。"
        },
        {
            "标题": "菊",
            "作者": "赵蕃",
            "内容": "蔓菊伶俜不自持，细香仍著野风吹。少年踊跃岂复梦，明日萧条休更悲。潭水解令胡广寿，夕英何补屈原饥。我今漫学浔阳隐，晚立寄怀空有诗。"
        },
        {
            "标题": "感归鸟",
            "作者": "赵蕃",
            "内容": "鸟雀知既夕，相逢如择栖。嗟余独何者，失侣自东西。"
        },
        {
            "标题": "归途马上二首 其二",
            "作者": "赵蕃",
            "内容": "赤叶江南少，黄花秋后开。禾场皆藁秸，茅屋半蒿莱。\n负日儿童乐，背人鸥鸟猜。归心已飘忽，鞭影顾裴徊。"
        },
        {
            "标题": "归途马上二首",
            "作者": "赵蕃",
            "内容": "赤时江南少，黄花秋后开。禾场皆槀秸，茅屋半蒿莱。负日儿童乐，背人鸥鸟猜。归心已飘忽，鞭影顾裴徊。"
        },
        {
            "标题": "同成父逸远自桃花游龟峰复回桃花赋诗二首 其一",
            "作者": "赵蕃",
            "内容": "杖策入龟峰，行穿数里松。殿依山立壁，门径石成踪。\n药有仙灵异，僧才粥饭供。青冥谁为斲，衰疾奈何攻。"
        },
        {
            "标题": "上元口号呈莫令三首",
            "作者": "赵蕃",
            "内容": "令君忧乐与民同，灯火随时祝岁丰。我亦颇怀归去乐，田蚕处处逐儿童。"
        },
        {
            "标题": "归途马上二首",
            "作者": "赵蕃",
            "内容": "兀兀真成去，悠悠莫自嫌。阳光施德惠，风力霁威严。不待投醪赐，端同挟纩兼。山林从尔老，岁月岂余淹。"
        },
        {
            "标题": "闺怨四首",
            "作者": "赵蕃",
            "内容": "拟凭魂梦寻，苦恨山川远。山川远不愁，风吹梦魂断。"
        },
        {
            "标题": "闺怨四首",
            "作者": "赵蕃",
            "内容": "风前挥珠泪，吹落春江去。日夜只东流，何时复西溯。"
        },
        {
            "标题": "闺怨四首",
            "作者": "赵蕃",
            "内容": "辞少不尽意，辞多还尽纸。纸尽意无穷，相思似流水。"
        },
        {
            "标题": "闺怨四首 其四",
            "作者": "赵蕃",
            "内容": "风前挥珠珰，吹落春江去。日夜只东流，何时复西溯。"
        },
        {
            "标题": "闰月二十日离玉山八月到馀干易舟又二日抵鄱阳城追集途中所作得诗十有二首 其九",
            "作者": "赵蕃",
            "内容": "望望龟峰寺，行行番国船。林深寒日薄，沙迥晚风颠。\n能赋思孙楚，同行有惠连。好诗相拨触，才尽不能宣。"
        },
        {
            "标题": "同成父逸远自桃花游龟峰复回桃花赋诗二首",
            "作者": "赵蕃",
            "内容": "薄暮出龟峰，何嫌细雨冲。道边方闭户，溪阁正鸣钟。客意冷如水，诗情哀似蛩。更思眠借榻，终夕听淙淙。"
        },
        {
            "标题": "闺怨二首",
            "作者": "赵蕃",
            "内容": "维南有佳人，实秉绝代色。幼闻妾妇道，不肯倾人国。幽居今过时，行媒迥无迹。世方求冶容，孰能知妇德。"
        },
        {
            "标题": "闺怨二首 其二",
            "作者": "赵蕃",
            "内容": "东邻有贤女，膏沐不加御。朝惟躬奉养，莫且趣机杼。\n曰贤嫁何晚，政坐一贫故。谁能币聘之，此女非傲妇。"
        },
        {
            "标题": "桃花台下望龟峰作",
            "作者": "赵蕃",
            "内容": "吾州四名禅，独未历龟玉。足后懒不鞭，几同毁于椟。系舟桃花下，龟峰正相峙。决意欲造前，已行卒成止。尝观是山图，未究所得名。道人相指似，咸曰因赋形。方今圣人治，图书当瑞出。胡不负之去，而此久屹立。老我无藉在，放意师庄蒙。不愿智以用，怀哉曳涂中。"
        },
        {
            "标题": "闺怨四首",
            "作者": "赵蕃",
            "内容": "红芳不可待，绿荫忽已成。妾貌愧花好，郎姿如柳明。"
        },
        {
            "标题": "贵溪隔岸有二岩仆旧游也闻子畅受秋租于彼以",
            "作者": "赵蕃",
            "内容": "黄岩崭绝人人居，徐岩蟠郁处士庐。扁舟半载泊南岸，折梅看雪频携壶。黄岩夹道松百株，风来迎送齐笙竽。坛崩殿古黄冠癯，悬岩石刻墨可模。徐岩触目多荒芜，啼啸往往纷鼪鼯。废基断砌或有无，名字不复知谁渠。闻君奉檄方受租，播糠眯目莫与娱。作诗为君道何如，寻幽速遣从骑驱。赋成孰寄当念吾，不用寒温枉素书。"
        },
        {
            "标题": "贵溪简李商叟方元直",
            "作者": "赵蕃",
            "内容": "李侯佳句似阴铿，早向茶山识赣曾。涤器宁同长卿逸，闭门不学玉川憎。平居尚忆寻君去，南庙应还访我能。诗卷当时更谁与，玄英文采被云仍。"
        },
        {
            "标题": "问候周子充丈",
            "作者": "赵蕃",
            "内容": "抗疏有历载，宣麻兹一朝。漕河讙启闸，江水待乘潮。岂有夔龙辈，而从鸥鹭招。定应聊偃薄，宁事久逍遥。世既仍才美，居还绝吝骄。龂龂自谗慝，皜皜本光昭。往者资先觉，今焉倚后雕。公如再廊庙，我亦遂箪瓢。"
        },
        {
            "标题": "过秉文",
            "作者": "赵蕃",
            "内容": "相过每饮必论诗，湿吻沫濡真自痴。名且不为身后计，意宁能问俗间疑。世皆竞取君公谓，我独何妨尔汝为。日暮剧谈殊未了，临分更为月迟迟。"
        },
        {
            "标题": "过曾相士所居因题",
            "作者": "赵蕃",
            "内容": "见君每尘中，访君每尘外。茅汤煮仙方，茗椀出新焙。溪亭不难作，轩树茅为盖。面识欲何如，临流乌臼背。"
        },
        {
            "标题": "过曾季永见壁间张安国所书天下第一真仙之岩",
            "作者": "赵蕃",
            "内容": "不见融州使，无从可寄书。仙岩忽逢字，驿骑想非疏。室近宜人桂，官胜冲尹驴。江南热犹剧，岭外比何如。"
        },
        {
            "标题": "过分水岭二首",
            "作者": "赵蕃",
            "内容": "不历闽山险，空云蜀道难。有泉皆瀑布，无路不纡盘。酒薄愁难破，诗成鼻为酸。举头唯见日，何处是长安。"
        },
        {
            "标题": "过分水岭二首 其一",
            "作者": "赵蕃",
            "内容": "水激风仍疾，山丛日易收。才欣稍妍暖，忽恐变飕飗。\n久客奚多感，对兹真欲愁。无为尚絺绤，当复念衣裘。"
        },
        {
            "标题": "过曾季永见壁间张安国所书天下第一真仙之岩知有融州便托附贾季承书作二诗呈季永且怀季承 其一",
            "作者": "赵蕃",
            "内容": "见井渴已止，投林心更欣。行方触炎热，坐觉远尘纷。\n谁满鹓鹭集，子犹麋鹿群。融州在何处，壁字带岩云。"
        },
        {
            "标题": "过丰城访甘叔异闻在曲江之矶头庵放舟过之棹",
            "作者": "赵蕃",
            "内容": "竟日江行历抵寻，耸然高屋在深林。夷犹未觉矶头远，下上方知磴级深。好句已从天上落，快谈仍慰别来心。经行剩约重来见，岭海他年无雁音。"
        },
        {
            "标题": "三月二日同明叔过从礼观牡丹",
            "作者": "赵蕃",
            "内容": "新晴唤我出，负郭看花来。窈窕栏槛入，咄嗟尊俎开。嫣然同午醉，老矣怕春催。身羡双飞蝶，翩翩去却回。"
        },
        {
            "标题": "过从礼",
            "作者": "赵蕃",
            "内容": "崖壁怒开张，盆山草木苍。高深类盘古，琐细亦禅房。雨润画粘壁，风微书散床。小留谈不恶，而我病成妨。"
        },
        {
            "标题": "过陈莘叔尹因以赠之",
            "作者": "赵蕃",
            "内容": "几从邢子问先友，相与谈公口不空。治狱尽心无诡论，挂冠犹健有高风。峥嵘正尔尚豪气，矍铄未应闲是翁。两月淹留见何晚，竹林松径暂时同。"
        },
        {
            "标题": "过黄狗步",
            "作者": "赵蕃",
            "内容": "古步经黄狗，平沙隐白鸥。顺流翻逆浪，欲去若苛留。历历川原路，萧萧风雨秋。颓然怕看镜，白尽几分头。"
        },
        {
            "标题": "过贵溪数里望月岩作",
            "作者": "赵蕃",
            "内容": "宿雨洗清秋，行行早放舟。团团正林杪，隐隐半岩幽。永谢妖蟆食，宁须玉斧修。少微并婺女，何事独名州。"
        },
        {
            "标题": "过湖得便风舟甚驶",
            "作者": "赵蕃",
            "内容": "鸟飞不尽水黏天，隐隐青山若个边。六幅蒲帆去如箭，江神有意特相怜。"
        },
        {
            "标题": "过湖偶题书于邬子之津",
            "作者": "赵蕃",
            "内容": "洞庭厥大九州间，此地吞潴未觉悭。一抹远青为四望，亦云髣髴似君山。"
        },
        {
            "标题": "施过之见过二首",
            "作者": "赵蕃",
            "内容": "君来能破闷，雨至更蠲愁。旧识庐山道，长怀鹦鹉洲。相从今十载，一饭未成谋。俱作江西去，君车我具舟。"
        },
        {
            "标题": "过吉水问萧伯和兄弟云在县四十里之罗陂远不",
            "作者": "赵蕃",
            "内容": "忆昨携诗辱报诗，再来有约竟乖期。不应置我毋庸友，何自令人极所思。千里叶舟黄落后，一官斗粟倦游时。访寻不见萧齐处，风雨何由话别离。"
        },
        {
            "标题": "过介庵旧宅",
            "作者": "赵蕃",
            "内容": "悠悠西州路，惨惨日暮云。天不慦此老，世孰张吾军。成都扬雄宅，青山太白坟。可怜车马迹，不如鸥鹭群。"
        },
        {
            "标题": "过邻家看菊乞之以归",
            "作者": "赵蕃",
            "内容": "径荒空道菊犹存，岂不怀归病苦昏。乞得邻花有根拨，带泥栽著定州盆。"
        },
        {
            "标题": "过明叔有诗次韵",
            "作者": "赵蕃",
            "内容": "出门无所诣，引兴独兹长。万事一杯酒，三春百草芳。暇能过巷隐，痴岂累官忙。久坐疑成晚，樵归渔返乡。"
        },
        {
            "标题": "过南昌以病不入城纵望偶题",
            "作者": "赵蕃",
            "内容": "滕王阁上退之碑，徐孺祠中鲁直诗。往客欠游常系梦，今行缘病复愆期。霜雕南浦短长柳，云掩西山浓澹姿。落照有情增我恨，晚风无力度帆迟。"
        },
        {
            "标题": "过钦止",
            "作者": "赵蕃",
            "内容": "一饭肯留我，群书容恣繙。雨收还摵摵，云破复昏昏。山水琴中趣，桑麻野外论。淡交真有味，炎附卒成燔。"
        },
        {
            "标题": "过女儿浦",
            "作者": "赵蕃",
            "内容": "青山峨峨耸髻鬟，流水瑟瑟鸣佩环。朝云暮雨在何许，秋月春风空自閒。予今老矣鬓且斑，行役殆遍江之南。旧游渺邈大姑石，吾家侧近丫头岩。"
        },
        {
            "标题": "过旁罗见灵山",
            "作者": "赵蕃",
            "内容": "过得旁罗上下滩，望中青出是灵山。三年此地四来往，老矣向渠成厚颜。"
        },
        {
            "标题": "过水寺 其一",
            "作者": "赵蕃",
            "内容": "步向溪南寺，行寻白社徐。祗言犹作客，不悟已迁居。\n照壁诗无恙，当轩竹未疏。挂包蕲异日，我欲掇其馀。"
        },
        {
            "标题": "过生米市舣舟求浴望山巅有屋岿然至石岸数步",
            "作者": "赵蕃",
            "内容": "枕水危矶峙不流，是谁曾此被羊裘。遗踪几觅无从问，落日清风过树头。"
        },
        {
            "标题": "过叔文园亭题于竹上",
            "作者": "赵蕃",
            "内容": "一亭幽入径，万竹上参天。我欲成閒咏，君能起醉眠。清风谁为起，宿雨昼犹悬。莫砂此物聒，管弦非自然。"
        },
        {
            "标题": "过生米市舣舟求浴望山巅有屋岿然至石岸数步",
            "作者": "赵蕃",
            "内容": "荒坛有柏翠参天，尽道栽从五代前。仙事茫茫真是否，试当风月听跫然。"
        },
        {
            "标题": "过商叟林居蒙示半村诗集及曾吉父宏父王元法",
            "作者": "赵蕃",
            "内容": "只道诗家无续灯，半村今喜见孙曾。非关竽瑟异王好，自是文章多命憎。题赠向人无苦秘，流传后世岂无能。溪头剩欲连朝住，舟子催行底见仍。"
        },
        {
            "标题": "过水南甚早",
            "作者": "赵蕃",
            "内容": "夜雨晓仅止，前山云未收。陂田飞宿鹭，社木唤晴鸠。云里浮图级，滩边贾客舟。故知山可住，不觉利能谋。"
        },
        {
            "标题": "过上村庵二首",
            "作者": "赵蕃",
            "内容": "朵朵艳红蕖，丛丛映碧芦。秋风见池沼，幽思发江湖。爱竹宁询主，行山得当图。弟同仍子侄，我友亦相俱。"
        },
        {
            "标题": "过石陂少焉至曲睹寺",
            "作者": "赵蕃",
            "内容": "朝雨自应雨，晚晴真是晴。犹经水曲折，方得寺纡萦。鸟唤声何好，云归迹故经。青山能见导，破衲可无迎。"
        },
        {
            "标题": "过水寺",
            "作者": "赵蕃",
            "内容": "未见南溪泛，一看洞府家。径荒冲暮雀，林静起栖鸦。锁钥何其密，推敲漫自加。及归已薄暮，渔火在园沙。"
        },
        {
            "标题": "过上村庵二首 其二",
            "作者": "赵蕃",
            "内容": "秀色留金凤，馀芳在木犀。日明能皓皓，风急似凄凄。\n野地犹飞蝶，深林亦啼鸡。居閒常却扫，安步辍扶藜。"
        },
        {
            "标题": "过商叟林居蒙示半村诗集及曾吉父宏父王元法",
            "作者": "赵蕃",
            "内容": "结交早日类知名，岂但当年王与曾。野鹜家鸡随所嗜，玉环飞燕讵宜憎。筌蹄久矣成深悟，驽马犹当勉未能。好取他山细摹刻，客来传写怕相仍。"
        },
        {
            "标题": "过上村庵二首",
            "作者": "赵蕃",
            "内容": "秀色留金凤，余芳在木犀。日明能皜皜，风急似凄凄。野地犹飞蝶，深林亦啼鸡。居閒常却扫，安步辍扶藜。"
        },
        {
            "标题": "过叔异曲江矶叔异已赴官矣题其壁",
            "作者": "赵蕃",
            "内容": "故人去适梅花外，客子来哦桂树秋。欲寄一行无雁过，漫题数字答蛩幽。"
        },
        {
            "标题": "过王宗臣允元园庐三首 其一",
            "作者": "赵蕃",
            "内容": "大梁城里王居士，园有江南数种梅。乱后只疑随劫火，那知移向此间来。"
        },
        {
            "标题": "过吴江访尉曹李仲纯不值简寄之",
            "作者": "赵蕃",
            "内容": "晓寻仙尉向吴江，闻道乘舟警吠厖。渔具画图赊面觌，松陵酬倡阻心降。因人尚拟它时寄，共看无因绝境双。二季一翁新作别，望君须遣候船窗。"
        },
        {
            "标题": "过王宗臣允元园庐三首",
            "作者": "赵蕃",
            "内容": "不但栽梅如昔人，诗名籍籍旧传闻。我来岂直为花设，倾倒相期出近文。"
        },
        {
            "标题": "约明叔过买江天阁",
            "作者": "赵蕃",
            "内容": "前年为君记江阁，醉里狂言不知怍。岂惟大负退之惭，要似扬雄真悔作。君家此阁端何然，万里长江咫尺山。江流湛湛山平远，合付画手非诗传。画工纵得空诸境，阁中之人妙难领。世人纷纷夔蚿蛇，是公了了形神影。"
        },
        {
            "标题": "过王宗臣允元园庐三首",
            "作者": "赵蕃",
            "内容": "拟欲过君非一日，哭妻值我买船东。人事好乖有如此，转头今忽两春风。"
        },
        {
            "标题": "过潼川之飞乌县见余干丞相题驿舍诗有感次韵",
            "作者": "赵蕃",
            "内容": "道学元无伪，标名徒尔劳。孤忠天不管，一死世尤高。未洗边庭血，先焚董腹膏。乱离元有自，附壁为三号。"
        },
        {
            "标题": "过西峰主人知出回访刘伯山不值云过黄永新也",
            "作者": "赵蕃",
            "内容": "佛寺兴已尽，隐庐来不赊。隤基濒野水，瘦竹隐疏花。试挽添丁问，云过叔度家。清谈固难觅，渴肺颇思茶。"
        },
        {
            "标题": "过雨市二首",
            "作者": "赵蕃",
            "内容": "卢溪溪水接宣风，四面青山图画中。尽日苦吟吟不足，始知才尽景无穷。"
        },
        {
            "标题": "过易简彦从",
            "作者": "赵蕃",
            "内容": "雨从筍怒长，春雨阴暗成。关门有余暇，散帙不妨清。从仕亦何好，隐居无用名。悠然会心处，便欲寄吾生。"
        },
        {
            "标题": "同方景严谒介庵墓",
            "作者": "赵蕃",
            "内容": "又过余干县，来瞻马鬣坟。侯芭今白首，李汉旧多闻。采若溪头屋，骑鲸海上云。生存零落句，三复涕纷纷。"
        },
        {
            "标题": "过玉光呈吴丞",
            "作者": "赵蕃",
            "内容": "又见秋风拉芰荷，也无官柳共婆娑。青山只作向来看，白发自惊重到多。莫道予方有公事，须知地僻少经过。数公句刻虽无恙，题榜风流欠景坡。"
        },
        {
            "标题": "去冬过新喻得前四句因见全真行足以成篇",
            "作者": "赵蕃",
            "内容": "雨里过新喻，风前忆旧游。凄凉孤鹤化，寂寞两羊裘。屡雪交游涕，无惊鬓发秋。君归应有感，荣谢各悠悠。"
        },
        {
            "标题": "过雨市二首",
            "作者": "赵蕃",
            "内容": "晴里看山故自佳，雨边益觉兴无涯。我家正在千山底，每一看山还自嗟。"
        },
        {
            "标题": "过饮毕叔文家题其壁",
            "作者": "赵蕃",
            "内容": "拟过君家看牡丹，数枝才及海棠看。百年旧事谁从说，杯酒相逢强自宽。"
        },
        {
            "标题": "过在伯于学中因而留饭",
            "作者": "赵蕃",
            "内容": "种竹栽桃久已成，滋芹折杏尚留情。一官何可占遐志，万卷悬知有旧盟。得酒更能频饮我，赋诗未稳每从兄。向来淮拟俱归去，今日参差不遂行。"
        },
        {
            "标题": "自宜兴过溧阳",
            "作者": "赵蕃",
            "内容": "荆溪路入白云径，势与松江相并宽。政以楫轻忧逆浪，忽逢风转起飞翰。须臾又报一舍过，转盻应无百里难。却恨铜官易成远，不容双目细留看。"
        },
        {
            "标题": "张涪州出诗数轴皆纪用兵以来时事有感借其韵",
            "作者": "赵蕃",
            "内容": "感时赋咏属英游，又向涪江说去秋。兵甲未休须壮士，闾阎乃敢问封侯。频年青坂陈陶恨，到处阳春白雪留。谁道东归穷彻骨，骊书落落照书舟。"
        },
        {
            "标题": "过在伯于学中",
            "作者": "赵蕃",
            "内容": "晓出城南日映光，水烟横堆树烟长。多闻政欲从君语，造请宁能遣我忙。胜可作亭摅意匠，醉因种竹试传方。规摹岂止衡山小，安得高歌题屋梁。"
        },
        {
            "标题": "过祝氏南山",
            "作者": "赵蕃",
            "内容": "梦寐南山久，今朝始一来。主人虽不在，亦许步崔嵬。"
        },
        {
            "标题": "还家二绝 其二",
            "作者": "赵蕃",
            "内容": "竹因易叶听风吹，入屋穿窗纵所之。我亦闭斋愆扫溉，渠因投隙遂纷披。"
        },
        {
            "标题": "还家二绝",
            "作者": "赵蕃",
            "内容": "小出端如远客归，仆迎儿候犬循衣。家人不问城中事，但道雨多蔬茹肥。"
        },
        {
            "标题": "立春日自城还县道中作",
            "作者": "赵蕃",
            "内容": "晴烟生野聚，冻雪被山田。树树梅花下，芊芊麦秀边。青春今日立，白发此身怜。更想痴儿女，悲啼忆去年。"
        },
        {
            "标题": "示梅山宁老二首 其二",
            "作者": "赵蕃",
            "内容": "八年再到仍冲暑，长愧堂中结夏僧。我欲松间借馀地，听风听雨发鬅鬙。"
        },
        {
            "标题": "过周文显所居",
            "作者": "赵蕃",
            "内容": "不谓于兹世，而能有若人。藤萝为遮屋，图史漫娱身。安邑谁为令，黔娄自守贫。他时独行传，端可并麒麟。"
        },
        {
            "标题": "还章泉山居",
            "作者": "赵蕃",
            "内容": "林园柿栗日，郊野粳稻风。居皆有科适，岁久无此丰。台背敬父老，裹头问儿童。作客勿浪苦，此地吾当终。"
        },
        {
            "标题": "示梅山宁老二首",
            "作者": "赵蕃",
            "内容": "梅山不见梅夫子，宗派仍亡宗上人。梅句不刊宗有集，山应生喜亦生嗔。"
        },
        {
            "标题": "海监院惠二物戏答",
            "作者": "赵蕃",
            "内容": "打粥泛邵州饼，候汤点上封茶。软语方炉活火，清游断岸飞花。"
        },
        {
            "标题": "赠南首座兼简卢老二首 其一",
            "作者": "赵蕃",
            "内容": "旋糊纸屋过冬寒，客至成开去即关。我亦借寮成挂搭，未妨朝暮往仍还。"
        },
        {
            "标题": "海棠坞",
            "作者": "赵蕃",
            "内容": "尝哦坡老诗，未识柯山坞。想像亦好园，规摹自渠取。"
        },
        {
            "标题": "赠南首座兼简卢老二首",
            "作者": "赵蕃",
            "内容": "主人禅伯乃诗伯，招得渠来共此山。挂搭问侬能胆大，诗关直上有禅关。"
        },
        {
            "标题": "简沈元陵求潮州韩文公庙碑并抄山谷碑诗二首",
            "作者": "赵蕃",
            "内容": "公曾数载潮阳掾，笔力怪来韩与苏。璧上庙碑当乞我，庶求涓滴润焦枯。"
        },
        {
            "标题": "用韩文公送郑尚书韵寄雷朝宗兼属欧阳全真",
            "作者": "赵蕃",
            "内容": "莽莽湖中客，悠悠月下杯。飞腾南海士，断绝尺书开。三命今为牧，传闻祝以来。贪泉姑着咏，驿使且催回。宾客有文士，登临仍古台。唱酬须写寄，属和恐非才。"
        },
        {
            "标题": "谒雷潭寺韩文公祠",
            "作者": "赵蕃",
            "内容": "使君令尹各能文，政亦及民俱好春。考废祠贤端有以，后人当复嗣前尘。"
        },
        {
            "标题": "寒食前一日伯永相约过陈氏茅轩蕃亦载酒共往与者常宁尉曹明叔伯和蕃赋诗",
            "作者": "赵蕃",
            "内容": "茅轩临水自谁开，况有荼蘼玉作堆。佳节愁孤一百五，可人共约两三杯。\n轻雷淡雨林间过，落日清风座上催。更喜经行远城市，不妨杖屦晚方回。"
        },
        {
            "标题": "寒食前一日发黄堰明日抵定夸连日逆风吹沙不",
            "作者": "赵蕃",
            "内容": "故人留我过寒食，童重宁同所历家。苦信长年贪道里，翻成五日滞风沙。拟从塔上占铃语，又见云间起砲车。立遍津头无数柳，乱丝频摆失栖鸦。"
        },
        {
            "标题": "寒栖馆",
            "作者": "赵蕃",
            "内容": "畦资搰搰功，爨藉丁丁力。但取茅盖头，不嗟家立壁。"
        },
        {
            "标题": "寒夜晓起呈斯远",
            "作者": "赵蕃",
            "内容": "黄昏月甚佳，夜半风忽起。直疑天又变，况觉寒逾水。破衾不能温，曲身岂复论。窗明亟问似，霜里明朝暾。梅开何处树，索莫谁能顾。被褐复扶筇，从君觅诗去。"
        },
        {
            "标题": "寒雨感怀呈斯远三首 其一",
            "作者": "赵蕃",
            "内容": "穷冬固多悲，冻雨仍并作。真成昼连夜，直欲寐无觉。\n其阴似春仲，其令岂天错。林栖未归休，萧寺犹旅泊。\n孰宽留滞怀，政赖朋友乐。梅华开且半，芒屦曾未著。\n溪亭纵微吟，破屋成细酌。悠然起遐心，彼哉羞好爵。\n渊明念田园，幼舆志丘壑。坐钓有羊裘，峨冠自麟阁。"
        },
        {
            "标题": "寒雨感怀呈斯远三首 其三",
            "作者": "赵蕃",
            "内容": "平生几交游，念往常恍惚。始从五州数，却自他邦述。\n徐州殒川鱼，叶县飞凫舄。吴兴罢童迎，汉殿空履迹。\n鲸鱼渺洪波，长城堕立壁。元龙漫豪气，子云终执戟。\n诗坛绝韩吕，诗友无道释。文章固能传，事业竟何得。\n是皆我深知，半亦君旧识。更将写其心，悲甚不能笔。"
        },
        {
            "标题": "寒雨感怀呈斯远三首",
            "作者": "赵蕃",
            "内容": "平生几交游，念往常恍惚。始从五州数，却自他邦述。徐州殒川鱼，叶县飞凫舄。吴兴罢童迎，汉殿空履迹。鲸鱼渺洪波，长城堕立壁。元龙漫豪气，子云终执戟。诗坛绝韩吕，诗友无道释。文章固能传，事业竟何得。是皆我深知，半亦君旧识。更将写其心，悲甚不能笔。"
        },
        {
            "标题": "宜春县斋寒食日作",
            "作者": "赵蕃",
            "内容": "故知寒食住为佳，可奈携家更忆家。忧乐相寻定何种，死生如梦本无涯。\n节中天色少来旧，诗里风光别去嗟。李径桃蹊事虽退，柳行因雨未抛花。"
        },
        {
            "标题": "书李氏园亭",
            "作者": "赵蕃",
            "内容": "坐久思行步，因而上野亭。日兼梅雨落，山接稻田青。何术销终讼，连朝役瘦形。早知还走俗，不用学通经。"
        },
        {
            "标题": "山行见月作",
            "作者": "赵蕃",
            "内容": "有风肃然，落于树巅。使我沈痾，不药而痊。"
        },
        {
            "标题": "山行见月作",
            "作者": "赵蕃",
            "内容": "恨我无酒，负尔一醉。酌兹寒泉，兀尔忘睡。"
        },
        {
            "标题": "山行见月作",
            "作者": "赵蕃",
            "内容": "东坡老翁，有言莫酬。凉天佳月，即为中秋。"
        },
        {
            "标题": "送李元藻入浙三首",
            "作者": "赵蕃",
            "内容": "汉广求才路，严徐出上书。朝犹辱徒步，暮已待公车。今世无兹辙，夫君欲振裾。虽然宁有限，或者为吹嘘。"
        },
        {
            "标题": "寄唐舆决狱辰沅",
            "作者": "赵蕃",
            "内容": "生平但识古书耽，老至方知世路谙。君想归途在巴蜀，我行何日返东南。江湖比苦无书疏，风月今怜阻笑谈。暇日销忧应有作，簿书仍急亦何堪。"
        },
        {
            "标题": "山行见月作",
            "作者": "赵蕃",
            "内容": "意行何之，陟此云岭。如梦而觉，如昏而醒。"
        },
        {
            "标题": "杭桥道间二首",
            "作者": "赵蕃",
            "内容": "屡起瞻云物，频成听雨声。与忧明所历，咸谓晓当晴。一水通高下，千山杂晦明。逢人问前路，为报已堪行。"
        },
        {
            "标题": "濠乐",
            "作者": "赵蕃",
            "内容": "韩悲沮洳居，贾叹寻常渎。何似老庄周，逍遥一篇足。"
        },
        {
            "标题": "经旬不作诗今日霜晴可喜问梅沈园得两绝句此",
            "作者": "赵蕃",
            "内容": "自从篱菊报香衰，便说南枝与北枝。底事频来问消息，山翁近日绝无诗。"
        },
        {
            "标题": "雨过知津酒正潘元寿皆留饮漫兴绝句",
            "作者": "赵蕃",
            "内容": "杨柳依依洲渚深，驾言聊尔纵幽寻。不虞为子登临费，但约新诗好处吟。"
        },
        {
            "标题": "荐冰",
            "作者": "赵蕃",
            "内容": "仲月开凌室，斋心感圣情。寒姿分玉坐，皓彩发丹楹。\n\n积素因风壮，虚空向日明。遥涵窗户冷，近映冕旒清。\n\n在掌光逾澈，当轩质自轻。良辰方可致，由此表精诚。"
        },
        {
            "标题": "何叔信生日",
            "作者": "赵蕃",
            "内容": "既自科名就，方勤问学为。一官宁恨晚，万里此其基。晁魏通家旧，沅湘识面迟。高怀每倾倒，胜日共追随。要拟维熊什，惭无黄绢辞。乃翁松柏茂，骥子渥洼姿。"
        },
        {
            "标题": "和答李季蓬因观鄙语见赠",
            "作者": "赵蕃",
            "内容": "沅有茝兮沣有兰，到今风物尚班班。有怀未觉千年远，无力能追一字还。赠我诗何富风月，知君助不待江山。况闻方奏凌云赋，宁复留繻待出关。"
        },
        {
            "标题": "用思叔韵赠通神郎翁思明",
            "作者": "赵蕃",
            "内容": "吾友徐思叔，会稀多阻离。要知名下士，看取卷中诗。识面恨已晚，因渠端可知。通神定何物，莫致孔方疑。"
        },
        {
            "标题": "和答李季蓬因观鄙语见赠",
            "作者": "赵蕃",
            "内容": "沅有茝兮澧有兰，到今风物尚班班。有怀未觉千年远，无力能追一字还。\n赠我诗何富风月，知君助不待江山。况闻方奏凌云赋，宁复留繻待出关。"
        },
        {
            "标题": "怀张丞用多字韵兼属明叔",
            "作者": "赵蕃",
            "内容": "愁阴颇觉助烦疴，别日回头已似多。联诗古亦有韩孟，共和今岂无羊何。踏青未晚归来约，举白何妨醉后歌。顾惮礼容成简慢，愿君贳我勿加诃。"
        },
        {
            "标题": "和答黎季成送行",
            "作者": "赵蕃",
            "内容": "自坐还山计，如同去鲁情。水风元不断，山月每同明。试问诗能和，何如酒共倾。吾家近京驿，侧耳听车声。"
        },
        {
            "标题": "奉寄斯远兼属文鼎处州子永提属五首",
            "作者": "赵蕃",
            "内容": "吟诗日日数梅花，梅向飘零我返家。尚有北枝堪点检，君舟已泊岸头沙。"
        },
        {
            "标题": "奉寄斯远兼属文鼎处州子永提属五首",
            "作者": "赵蕃",
            "内容": "水南佳处说吾州，塔庙相高竹树幽。落尽梅花雨方暗，垫巾无藉一来游。"
        },
        {
            "标题": "和陶渊明乞食诗一首",
            "作者": "赵蕃",
            "内容": "我生堕贫中，欲避将安之。去年未是贫，假贷犹有辞。亲朋戒今年，相与谢往来。朝昏曷以度，半菽藜羹杯。大笑不知悔，且和渊明诗。儿曹相与语，我幸乏此才。"
        },
        {
            "标题": "奉寄斯远兼属文鼎处州子永提属五首",
            "作者": "赵蕃",
            "内容": "闻道当年五色裘，飘然又入帝王州。烦君一为问行李，早晚遣诗相报投。"
        },
        {
            "标题": "奉寄斯远兼属文鼎处州子永提属五首",
            "作者": "赵蕃",
            "内容": "几向余干觅介庵，骑鲸已去不容骖。流风付与南池主，何日约君相就谈。"
        },
        {
            "标题": "奉寄斯远兼属文鼎处州子永提属五首",
            "作者": "赵蕃",
            "内容": "两贤堂下竹参天，雨后涓涓陆子泉。耆书难忘是曾吕，逸遗更取孟郊篇。"
        },
        {
            "标题": "永和道中怀成父",
            "作者": "赵蕃",
            "内容": "风帆十幅空百滩，布衾高卧宁知寒。连明风雨晓增剧，叹我山行逢路难。"
        },
        {
            "标题": "文显和答旦字韵诗再用前韵寄文显",
            "作者": "赵蕃",
            "内容": "忆昔追随昏复旦，负郭虽赊足忘倦。别之未觉梦魂疏，但恨有时音信断。世间变化何不有，深谷宁须问高岸。我今瘦骨立如山，君亦童头不能乱。君不见箪瓢自乐保清名，富贵失时多远窜。千年青史固茫茫，精意所关唯此段。"
        },
        {
            "标题": "留别叔骥和叔",
            "作者": "赵蕃",
            "内容": "一见梅花醒病昏，重逢双璧竞清温。占风占雨行未已，看水看山心故存。亹亹爱渠谈绪远，班班觉我髩丝繁。江天何处不须买，亩蕙畹兰期并门。"
        },
        {
            "标题": "游宋衡送示登明录诗卷次韵并呈同赋诸公",
            "作者": "赵蕃",
            "内容": "赤气排空势且然，簿书何急又堆前。忽来疏雨微云句，置以清冰寒露边。想见坐中皆玉雪，更知眼界足风烟。虽然此乐宜输我，公等谈经合细旃。"
        },
        {
            "标题": "寄刘叔骥兼索远斋伯瑞仲文叔鱼叔骥和叔太和",
            "作者": "赵蕃",
            "内容": "苕溪往来非不款，何山道场况非远。如何著脚竟无缘，孤我平生看山眼。刘郎生长在溪山，吸光饮绿岁月闲。不惟人作晋宋样，更觉诗参简远间。向来稍得相酬唱，别后阙然难屡枉。况今结束事西浮，那可无诗道遐想。远斋视我犹其子，伯仲视我乃其季。傥能俱寄绝妙辞，更约髯参并表弟。"
        },
        {
            "标题": "令逸作岁寒知松柏题诗因作",
            "作者": "赵蕃",
            "内容": "不有岁寒时，若为松柏知。南方故多暖，此物宁能奇。漫道同生植，何云盛衰齐。不臣真浪说，难用空增悲。匠石令孰是，明堂那觉迟。玄都种桃者，一笑已前期。"
        },
        {
            "标题": "进之雪中见过明日归湘潭再用前韵二首 其一",
            "作者": "赵蕃",
            "内容": "诗材满眼不能收，忽报君来为举头。寸铁不持难白战，污渠何敢映清沟。\n飞飞望绝千山鸟，浩浩心驰万里鸥。市远家贫乏供给，愧烦终日肯淹留。"
        },
        {
            "标题": "游仰山欲游兰若不果怀混融二首 其二",
            "作者": "赵蕃",
            "内容": "欲寻兰若尉知名，獭径桥头水乱鸣。引领白云人甚远，纵游谁解饮渊明。"
        },
        {
            "标题": "游仰山欲游兰若不果怀混融二首",
            "作者": "赵蕃",
            "内容": "冒雨来看大仰山，不惟泉石意相关。混融时事谁能说，稍向诗碑见一班。"
        },
        {
            "标题": "游仰山欲游兰若不果怀混融二首",
            "作者": "赵蕃",
            "内容": "欲寻兰若尉知名，獭迳桥头水乱鸣。引领白云人甚远，纵游谁解饮渊明。"
        },
        {
            "标题": "五月十七日谒伏波庙四首",
            "作者": "赵蕃",
            "内容": "几从江上望朱栏，今日扁舟径往还。潢潦傥收应易耳，白汀翠竹最相关。"
        },
        {
            "标题": "题曾真君炼丹井",
            "作者": "赵蕃",
            "内容": "樟源岭下炼丹井，建德道间仙女泉。埋没只今谁汲引，信知名字托人贤。"
        },
        {
            "标题": "十二月一日同陈明叔修绝江游古城白泉",
            "作者": "赵蕃",
            "内容": "快阁呼舟渡碧江，举篙惊滟白鸥双。谩云择胜心如渴，不待穷幽意已降。试遣折梅巡野圃，少须酌茗坐僧窗。欲将韵语题今日，笔力输君九鼎扛。"
        },
        {
            "标题": "阎伯善以孟东野集见惠二首",
            "作者": "赵蕃",
            "内容": "文字何关达与穷，怅君一尉已龙钟。过君旧邑求君集，行橐萧然足慰侬。"
        },
        {
            "标题": "和青田刘令同年见答寄茶之作",
            "作者": "赵蕃",
            "内容": "越国春芽旧有闻，换来佳句益堪珍。主张品格曾无过，吟写工夫直有神。鸿渐烹煎应巧密，玉川才调本清新。索居海角凄凉甚，时得吟哦慰此身。"
        },
        {
            "标题": "至日与明叔逸及明叔之子凉孙饮",
            "作者": "赵蕃",
            "内容": "至日还为客，穷愁亦去年。阴阳自升休，老壮只推迁。易险安常度，呴濡无妄怜。儿能寿翁酒，不必问遇贤。"
        },
        {
            "标题": "唐兴寺怀孟东野",
            "作者": "赵蕃",
            "内容": "蔷薇虽是后人栽，一度春风一度开。绝怜东野归何处，无复花前把酒来。"
        },
        {
            "标题": "再用前韵并寄孙推官四首 其四",
            "作者": "赵蕃",
            "内容": "我亦端渠似，图中见此坳。一身非惮崄，十日未穷郊。\n问水水源绝，逢山山石硗。政便安蹇足，敢说负萧梢。"
        },
        {
            "标题": "阎伯善以孟东野集见惠二首",
            "作者": "赵蕃",
            "内容": "几度相从酌酒深，向来相识未如今。临分念我亦穷者，乞与郊诗俾细吟。"
        },
        {
            "标题": "和斯远西轩竹二首",
            "作者": "赵蕃",
            "内容": "道上行人暍，林间释子幽。去无相趣迫，聊得小夷犹。竹树拥檐立，溪山随槛流。自非能赋者，常是欲眠休。"
        },
        {
            "标题": "和斯远西轩竹二首",
            "作者": "赵蕃",
            "内容": "轩辟因松倒，轩深为竹成。山灵回俗驾，鸟语助诗鸣。客子息肩地，诸公携酒行。白头哀我独，青眼为渠横。"
        },
        {
            "标题": "季永和诗索酒用韵送酒二首",
            "作者": "赵蕃",
            "内容": "我贫无酒为君欢，渴梦相从碾凤团。薄暮白衣才有馈，试令分减愧酸寒。"
        },
        {
            "标题": "闻宋伯潜李和卿孟养直有审察之命",
            "作者": "赵蕃",
            "内容": "柴门一闭动经旬，何许书来来得新。骆驿诏除频宠渥，是知明圣识忠良。都司万事无不理，一语九州当致康。况此十年门下士，反从勾漏吊沉湘。"
        },
        {
            "标题": "季永和诗索酒用韵送酒二首",
            "作者": "赵蕃",
            "内容": "珍重平生书五车，不妨有子更持家。小閒便欲巾车去，只欲论文非看花。"
        },
        {
            "标题": "怀甘叔异曲江庵寄叔异",
            "作者": "赵蕃",
            "内容": "梦寐曲江矶，矶头隐墅扉。朝筇惊鹭起，暮履看渔归。志士泣兰芷，高人甘蕨薇。怅予非所事，乐尔谢尘鞿。"
        },
        {
            "标题": "石田渡口待潘文叔去岁亦尝于此待端叔",
            "作者": "赵蕃",
            "内容": "野店当溪静，荒园得日宽。频因候客至，并此把诗看。肯寄山中信，如今世上难。却忘相见后，劳苦杂悲酸。"
        },
        {
            "标题": "远父往富沙兼简马庄父二首 其一",
            "作者": "赵蕃",
            "内容": "徐郎既吴越，王子又瓯闽。孰与还仍往，惟馀病与贫。\n尚寒花有信，欲尽雨催春。子去宁关抱，余留独损神。"
        },
        {
            "标题": "远父往富沙兼简马庄父二首 其二",
            "作者": "赵蕃",
            "内容": "子过铅山县，知名有尉曹。谈端抽茧纴，文力壮波涛。\n见子心应识，思渠首屡搔。共为徐庶友，而独不能高。"
        },
        {
            "标题": "挽谢景英丈二首",
            "作者": "赵蕃",
            "内容": "尚友固十载，过江真一时。信曾前辈及，宁后古人为。竟作东山卧，漫传康乐诗。荆州人物论，夫岂惜吾私。"
        },
        {
            "标题": "向监税以前韵见贻复用韵答之",
            "作者": "赵蕃",
            "内容": "邹阳困游梁，自喻托枯朽。功名彼何能，慷慨终无取。宁知古君臣，义盖存师友。高谢亦有人，班班推广受。先师有遗言，何有居夷陋。叹息柳仪曹，枉尺赞五就。诗书自青矜，事业见白首。基本苟不定，岁月宁能又。煌煌潇湘姿，肯杂摣梨饾而彼倚市门，讵复工刺绣。骐骥伏盐车，驽骀空满厩。置是勿易谈，旧矣憎多口。君诗定自佳，官乃等尉候。诗成不自足，乃复过我牖。同官有欧沈，一时真颇有。要加万镒雕，必待无价手。君其往从之，我亦瞠其后。"
        },
        {
            "标题": "挽谢景英丈二首 其二",
            "作者": "赵蕃",
            "内容": "不见遂历载，寄书宁写心。凄凉叹垂白，索寞远知音。\n只道成乖隔，那知遂古今。赤城何许日，云物渺难寻。"
        },
        {
            "标题": "过爱直驿次张安国韵",
            "作者": "赵蕃",
            "内容": "亭然一何奇，枯者亦靡侧。虽经岁祀多，未觉霜霰迫。余行再此驿，尔故无变色。慨念题诗人，深为九泉客。泥深兀羸马，苔老迷旧刻。爱尔故苍苍，余今变为白。"
        },
        {
            "标题": "寄谢景英丈",
            "作者": "赵蕃",
            "内容": "先生岂是爱监州，高兴应为雁荡游。康乐当年空想望，云孙今日慰淹留。\n幽人衲子应多识，妙偈名章可寄不。兜率蓬莱果同异，不妨归步在丹丘。"
        },
        {
            "标题": "同徐斯远看王远父所藏僧圆契梅二首",
            "作者": "赵蕃",
            "内容": "西轩宜热竹能藏，雨落何方此自凉。已对西湖冰雪句，一时顿有更徐王。"
        },
        {
            "标题": "途中阅曾运使所况文清集得四绝句寄之",
            "作者": "赵蕃",
            "内容": "玉山冰水是吾家，城郭屡过三姓茶。满庭修绿谁人种，高节岁寒仍有加。"
        },
        {
            "标题": "途中阅曾运使所况文清集得四绝句寄之",
            "作者": "赵蕃",
            "内容": "两贤堂下千竿竹，萧散风流政昔时。何妨乞我一洒扫，不用文移只付诗。"
        },
        {
            "标题": "同徐斯远看王远父所藏僧圆契梅二首",
            "作者": "赵蕃",
            "内容": "炎天梅蕊简斋诗，坐胜山村雨雪时。闵雨正歌云汉句，忽来为我起凉思。"
        },
        {
            "标题": "喜雪投王守",
            "作者": "赵蕃",
            "内容": "千骑朝礼仙佛祠，玉花夜散答诚思。守惟民虑知何德，天不人违固可知。拟效联诗家契阔，念将乘兴体清羸。歌呼且与邻翁醉，乐我邦君政不疵。"
        },
        {
            "标题": "途中阅曾运使所况文清集得四绝句寄之",
            "作者": "赵蕃",
            "内容": "桃源梅岭几成游，天欲昌诗不自由。一代如公才得此，五溪著我更何尤。"
        },
        {
            "标题": "喜雪投王守",
            "作者": "赵蕃",
            "内容": "千骑朝祈仙佛祠，玉花夜散答诚思。守惟民虑知何德，天不人违固可知。\n拟效联诗家契阔，念将乘兴体清羸。歌呼且与邻翁醉，乐我邦君政不疵。"
        },
        {
            "标题": "途中阅曾运使所况文清集得四绝句寄之",
            "作者": "赵蕃",
            "内容": "旧抄题作茶山集，每恨不多看易穷。全编敢意落吾手，何自得之从长公。"
        },
        {
            "标题": "用前韵寄明叔",
            "作者": "赵蕃",
            "内容": "须白底用悲，我十君二五。亦莫问此身，寒暑堪几数。别君春已夏，往往疏劳苦。况说买江天，重听诵诗许。君德故有基，层台繇累土。不问鸱鸮诗，犹谓民或侮。如我乃宜归，舍农即为圃。永与世俗辞，君来当勿户。"
        },
        {
            "标题": "和折子明丈闲居杂兴十首",
            "作者": "赵蕃",
            "内容": "径草余幽色，盆兰有静芳。取穷应有在，虽病亦无伤。暂得闭门坐，已胜趋道傍。鸿斯远缯缴，木岂愿青黄。"
        },
        {
            "标题": "和折子明丈闲居杂兴十首",
            "作者": "赵蕃",
            "内容": "水汇终趋海，葵倾必向阳。欲行疑或使，将下盍先翔。听尔玄嘲白，从渠本校黄。生平志濠濮，老去客沅湘。"
        },
        {
            "标题": "和折子明丈闲居杂兴十首",
            "作者": "赵蕃",
            "内容": "赏识元非易，登临政尔难。要须穷应接，宁可肆讥弹。胜践千年近，高风六月寒。由来炯水玉，固愈耀朱丹。"
        },
        {
            "标题": "和折子明丈闲居杂兴十首 其四",
            "作者": "赵蕃",
            "内容": "水汇终趋海，葵倾必向阳。欲行疑或使，将下盍先翔。\n听尔玄嘲白，从渠本校黄。生平志濠濮，老去客沅湘。"
        },
        {
            "标题": "和折子明丈闲居杂兴十首",
            "作者": "赵蕃",
            "内容": "维南有衡岳，一扫众山空。天既柄斯假，祭应仪比公。穹林行莫尽，杰句古来供。叹息缁黄辈，昏灯及晓钟。"
        },
        {
            "标题": "和折子明丈闲居杂兴十首",
            "作者": "赵蕃",
            "内容": "万里江山助，千年苏李师。纷纷多假力，落落要真知。巧手宁无伪，徐行不厌迟。文章自公器，造物匪人私。"
        },
        {
            "标题": "和折子明丈闲居杂兴十首 其七",
            "作者": "赵蕃",
            "内容": "未话田园薄，唯关道路长。春风又寒食，多病祇殊方。\n缅想迎门问，深思暴橐香。无劳谢猿鹤，好为约求羊。"
        },
        {
            "标题": "和折子明丈闲居杂兴十首",
            "作者": "赵蕃",
            "内容": "诗有江西派，首书江夏黄。精神如有得，形似直堪忘。拱把至合抱，江流由滥觞。屹然成巨室，勇若泛飞艎。"
        },
        {
            "标题": "和折子明丈闲居杂兴十首",
            "作者": "赵蕃",
            "内容": "江清山照影，山净水为容。纵复俯仍仰，难分边与中。云兴绘后素，雨合听思聪。安得渔舟去，于斯作钓翁。"
        },
        {
            "标题": "和折子明丈闲居杂兴十首",
            "作者": "赵蕃",
            "内容": "人说居闲久，园今数亩开。荒榛除旧舍，规画见新材。郁郁宜深芘，堂堂岂易摧。遐思挹湘水，高兴拟裴台。"
        },
        {
            "标题": "和折子明丈闲居杂兴十首 其八",
            "作者": "赵蕃",
            "内容": "抄写犹前日，吟哦遂隔年。真成坠眢井，未易及深泉。\n曷日仙能至，何时弹比圆。自非深致力，宁识贵吾贤。"
        },
        {
            "标题": "和折子明丈闲居杂兴十首 其九",
            "作者": "赵蕃",
            "内容": "径草馀幽色，盆兰有静芳。取穷应有在，虽病亦无伤。\n暂得闭门坐，已胜趋道傍。鸿斯远缯缴，木岂愿青黄。"
        },
        {
            "标题": "孝扬成父约须晴见过二首 其二",
            "作者": "赵蕃",
            "内容": "雨来喜逭车田苦，晴至欣成穫稻忙。协趣终焉在农舍，倦游不拟老官仓。"
        },
        {
            "标题": "和祖上人见贻",
            "作者": "赵蕃",
            "内容": "久客黄金尽，思归白发添。春泥妨驿路，细雨泊僧檐。骤喜诗情浃，还增酒律严。云山会终往，瓶锡岂长淹。"
        },
        {
            "标题": "孝扬成父约见过屡展期云须晴也",
            "作者": "赵蕃",
            "内容": "雨到丛篁忽暗鸣，谯门应已载传更。伯淮被冷睡难著，孺子榻空尘欲生。\n几戒樵青成痛扫，屡闻黄耳递虚声。逢迎可待休形叹，祇恐穷冬无好晴。"
        },
        {
            "标题": "孝扬成父约须晴见过二首 其一",
            "作者": "赵蕃",
            "内容": "积雨能凉故自佳，候当秋早欲收畬。频宵佳月连朝雾，雾破山空日已斜。"
        },
        {
            "标题": "寄赠曾裘父兼呈严黎二师",
            "作者": "赵蕃",
            "内容": "忆昨初南渡，吾家住信州。枢庭尝牧守，词掖旧淹留。生世夫何晚，斯人不易求。风流付篇翰，零落卧山邱。尚友当论世，如公实并游。近功称共学，为伪说横流。白首无愆素，清名所得优。百年安瓮牖，万里罢浮游。太守尊徐孺，乡人慕少游。成蹊自桃李，有臭别薰莸。久矣闻风义，因兹速置邮。碧云增怅望，石鼎怕冥搜。王谢池台古，严黎钟磬幽。林园小摇落，岩壑细雕锼。岂曰忘徵逐，怀哉困阻修。駏蛩终有合，针石讵难收。"
        },
        {
            "标题": "贺吴仲权召试馆职",
            "作者": "赵蕃",
            "内容": "重为湖外别，难寄日边书。讵取疏风义，欣闻有诏除。图书天禄阁，文陈玉堂庐。秘记资讐校，人材务养储。端如策晁董，不比召严徐。惟我高曾世，曾仍位序居。永怀元佑始，绝叹建炎初。衰谢今如此，凄凉实在予。"
        },
        {
            "标题": "贺魏使君雪用何叔信韵",
            "作者": "赵蕃",
            "内容": "汉竹初来号令班，不知疆域远长安。阳升顿使群阴伏，旱极真成上瑞看。比拟敢言风絮乱，丰登预想麦秋寒。冰清玉润登临处，不用赋诗名喜欢。"
        },
        {
            "标题": "闻曾裘父丈亡追用前韵寄审知二首",
            "作者": "赵蕃",
            "内容": "凉风不审意如何，逝日能言客有过。师友渊源说宗派，要君文字饱研磨。"
        },
        {
            "标题": "闻曾裘父丈亡追用前韵寄审知二首",
            "作者": "赵蕃",
            "内容": "钓船颇欲佐涪翁，当世知余莫取容。谁料传亡终欠识，但同物论惜元龙。"
        },
        {
            "标题": "贺向伯元通判休致",
            "作者": "赵蕃",
            "内容": "芗林再世企疏堂，不但私荣国有光。毕娶了知家法在，耐官爰自祖风长。眼明图史犹年少，手种桧松今老苍。父客同时亦同盛，成都卜宅匪它杨。"
        },
        {
            "标题": "俗有社日不饮酒变为猪之说作诗示儿曹",
            "作者": "赵蕃",
            "内容": "雨势来相续，阴霾郁不舒。举觞随楚俗，酌体从枯鱼。宰肉非吾事，祈田顾岁储。龙猪自有分，社饮不关渠。"
        },
        {
            "标题": "贺周待制兼直学士院",
            "作者": "赵蕃",
            "内容": "重闻陆贽掌丝纶，可念公朝道必伸。暂向玉堂还旧直，亟从凤沼据通津。招来赞普边疆肃，诏感山东德意新。谁谓文章财小技，计功端合画麒麟。"
        },
        {
            "标题": "衡山道中遇雪四首",
            "作者": "赵蕃",
            "内容": "骤落真成点缀，旋风已复模糊。莫拟丹青图画，且看造物工夫。"
        },
        {
            "标题": "衡山道中遇雪四首",
            "作者": "赵蕃",
            "内容": "泛泛严陵艇子，萧萧衡岳篮舆。绝叹长年作客，重逢此岁将除。"
        },
        {
            "标题": "衡山道中怀清江旧游寄长沙诸公",
            "作者": "赵蕃",
            "内容": "昔我官白下，屡到清江上。清江众君子，我友或我丈。至今过其邦，眷恋若乡党。几思结庐居，风流共来往。奈何怀玉山，挽我不我放。去年五溪归，泊家长沙国。长沙今洙泗，不但谈贾屈。梁吴兄弟游，两周新旧识。咸能不我鄙，更复成我益。其余或一见，往往情如昔。自疑长沙人，宛类清江时。官期纵卒卒，行计犹迟迟。出门即风雪，怅此将安之。然薪旋烧酒，借笔追索诗。诗成何所属，兴落古湘西。"
        },
        {
            "标题": "衡山道中遇雪四首",
            "作者": "赵蕃",
            "内容": "老树才能半白，远山已没全青。胜践颇思朋盍，独行定谁汝令。"
        },
        {
            "标题": "衡山道中遇雪四首",
            "作者": "赵蕃",
            "内容": "急雪几欲塞路，奔流更逢绝杭。惨惨不堪龟折，踆踆况度羊肠。"
        },
        {
            "标题": "闻邑中灯夕颇盛作诗呈子肃",
            "作者": "赵蕃",
            "内容": "晨起犹如欲雪天，晚来旋觉散晴烟。传闻隘郭沸灯火，想见当筵杂管弦。铁马春冰期异日，卖薪买酒看今年。谁怜病叟寒窗底，独拥残灰整旧编。"
        },
        {
            "标题": "题刘叔骥所画竹",
            "作者": "赵蕃",
            "内容": "竹不愧老可，人今无老坡。聊将一卮酒，相与酹苹波。"
        },
        {
            "标题": "湖州亲旧",
            "作者": "赵蕃",
            "内容": "搔首对青波，萧萧半欲皤。不关年运迫，政为别离多。落魄空长恨，飘零谩短歌。残春与倦客，已矣更如何。"
        },
        {
            "标题": "湖州赠刘二弟兼呈伯瑞昆仲二首",
            "作者": "赵蕃",
            "内容": "流落又穷岁，漂零悲此生。诗才元自窘，日近转销声。后会未可必，离怀空作惊。平生愿交意，为我谢诸兄。"
        },
        {
            "标题": "湖州亲旧二首",
            "作者": "赵蕃",
            "内容": "舟行风打头，苦恨行不驶。今晨得顺风，亦自非所喜。溪山如许佳，欲画无绝艺。要当稍收拾，一一付诗里。近看忽成远，得此已失彼。但令人此心，惘惘不足耳。"
        },
        {
            "标题": "湖州舟中",
            "作者": "赵蕃",
            "内容": "平生苕霅又扁舟，尚喜深盟不负鸥。忆昔诗篇浑漫兴，只今翻觉费冥搜。"
        },
        {
            "标题": "湖州赠刘二弟兼呈伯瑞昆仲二首 其一",
            "作者": "赵蕃",
            "内容": "人物称吾弟，空疏愧老兄。别来书更数，相见眼增明。\n行李虽亡恙，艰危实饱更。到家春已动，政可及农耕。"
        },
        {
            "标题": "湖洲赠别刘叔骥昆仲",
            "作者": "赵蕃",
            "内容": "吴楚相望信不通，谩凭双眼送归鸿。岂知留落江湖外，又得从容笑语同。剩把诗篇摅别恨，莫辜杯酒对秋风。明朝径问吴松路，恨不与君俱短篷。"
        },
        {
            "标题": "湖州亲旧",
            "作者": "赵蕃",
            "内容": "去住两无由，终成上客舟。香如添酒病，雨亦带离愁。两岸青青柳，空江点点鸥。总堪添鬓白，不必问春秋。"
        },
        {
            "标题": "湖州亲旧二首",
            "作者": "赵蕃",
            "内容": "忆昔倚少壮，不畏离别苦。及今更中年，颇识谢公语。连朝接殷勤，故已办兹去。今晨竟不免，况此风更雨。夹溪谁家柳，向我强作舞。汝且不自持，宁能留我住。"
        },
        {
            "标题": "湖州赠刘二弟兼呈伯瑞昆仲二首",
            "作者": "赵蕃",
            "内容": "人物称吾弟，空疎愧老兄。别来书更数，相见眼增明。行李虽亡恙，艰危实饱更。到家春已动，政可及农耕。"
        },
        {
            "标题": "花屏",
            "作者": "赵蕃",
            "内容": "阴能间其疏，竹可扶其弱。点缀自天然，讵须金孔雀。"
        },
        {
            "标题": "寄刘叔骥兼索远斋伯瑞",
            "作者": "赵蕃",
            "内容": "苕溪往来非不款，何山道场况非远。如何著脚竟无缘，孤我平生看山眼。\n刘郎生长在溪山，吸光饮绿岁月闲。不惟人作晋宋样，更觉诗参简远间。\n向来稍得相酬唱，别后阙然难屡枉。况今结束事西浮，那可无诗道遐想。\n远斋视我犹其子，伯仲视我乃其季。傥能俱寄绝妙辞，更约髯参并表弟。"
        },
        {
            "标题": "寄刘叔骥",
            "作者": "赵蕃",
            "内容": "朝行巴陵帆，暮泊汉阳鼓。胡为我所思，只说在何许。折麻念离居，搴若怀远渚。望望莫致之，江头漫延伫。"
        },
        {
            "标题": "赠别邹君昆仲",
            "作者": "赵蕃",
            "内容": "湖北湖南路，俱行不惮疲。难追燎须意，姑慰倚门思。世士才华取，君家孝友基。更能知我友，相与切磋为。"
        },
        {
            "标题": "雨中遣兴呈远斋父子孙丈昆仲",
            "作者": "赵蕃",
            "内容": "睡思昏然昼掩门，觉来山雨已翻盆。黄梅应熟骚人念，绿野可耕田父言。林外竹鸡时自语，阶前花鸭故相喧。诗材满眼费驱使，此事合输刘与孙。"
        },
        {
            "标题": "周袁州惠建茶黑笃耨以四十字谢之",
            "作者": "赵蕃",
            "内容": "书斋怜寂寞，书札慰荒凉。劝把春风椀，仍薰知见香。未忧欺短褐，宁虑厄枯肠。尘思如能雪，诗情或可昌。"
        },
        {
            "标题": "花屿",
            "作者": "赵蕃",
            "内容": "杨垂空寄恨，草碧会添愁。只有花无数，春风醉不休。"
        },
        {
            "标题": "早饭大明寺因题",
            "作者": "赵蕃",
            "内容": "晨起浑疑晚，山晴尚踏泥。花边花鸭卧，竹里竹鸡啼。问店欣逢寺，命车仍杖藜。松篁犹有径，桃李得无蹊。"
        },
        {
            "标题": "同邢希声游化成岩",
            "作者": "赵蕃",
            "内容": "客授袁州且二三，胜游兹日始舆篮。僧残尚保高低寺，迹古犹呼上下岩。不省眼中如昔否，可惭笔底欠穷探。平泉草木今金濑，免郡还家未趁参。"
        },
        {
            "标题": "客长沙邢园堂下梅花一萼先开有怀成父斯远二",
            "作者": "赵蕃",
            "内容": "亦到溪南否，还能念我不。梅花今次第，客子政飘浮。师法真难得，微官盍罢休。饥寒还累我，寤寐只关忧。"
        },
        {
            "标题": "怀公择且问讯成父",
            "作者": "赵蕃",
            "内容": "山雨戴溪云，茅檐昼不分。林花应扫地，我友况离群。数口饥寒累，三生翰墨勤。因声问吾弟，几日定行云。"
        },
        {
            "标题": "溧阳道中怀秉文",
            "作者": "赵蕃",
            "内容": "不见水南梅，春风已四回。纵传诗满纸，何似酒同杯。已与修涂背，还寻旧路来。计期犹促近，到处勿徘徊。"
        },
        {
            "标题": "雪初作怀成父弟及诸子",
            "作者": "赵蕃",
            "内容": "岁事方虞旱，山行敢愿晴。雨花才若洒，冰霰忽如倾。孤役宁私己，群生足慰情。泉源滋久竭，陇亩动深耕。冷落三家住，凌兢独木横。暂从求束緼，还是问前征。冻雀成频坠，荒鸡误晓鸣。忆儿衣孰挽，怀弟艇犹撑。便可锄三径，因之治短檠。丰年今可必，与汝沃藜羹。"
        },
        {
            "标题": "月夜怀成父",
            "作者": "赵蕃",
            "内容": "尚缺佳已许，既圆明若何。一年增我老，千进念渠多。柳乱谁屡舞，虫喧空作歌。要为终夕看，四体奈烦痾。"
        },
        {
            "标题": "怀东园寄赵令",
            "作者": "赵蕃",
            "内容": "绕屋扶疏孟夏时，东园政好坐题诗。水穷尽处山烧秃，叹我不知春已归。"
        },
        {
            "标题": "怀伯谟",
            "作者": "赵蕃",
            "内容": "为忆窗间句，思从物外人。白云空在望，青眼为谁新。一别已数载，再来还几晨。期君归对策，过我莫嫌贫。"
        },
        {
            "标题": "怀秉文",
            "作者": "赵蕃",
            "内容": "稍过湖头路，临流但远林。打篷知雨急，荡桨觉溪深。红叶专秋色，青铜慨古心。平生学诗友，两地复离襟。"
        },
        {
            "标题": "夜怀成父弟",
            "作者": "赵蕃",
            "内容": "晚蝉犹噪树，新月遂当天。闵雨心虽切，题诗思亦牵。故应听摵摵，殊愈对娟娟。忆我章泉弟，松窗竹屋边。"
        },
        {
            "标题": "雪中怀成父",
            "作者": "赵蕃",
            "内容": "只道浑无雪，那知待得春。人情聊自慰，造物信如神。凶旱拘常数，乾坤本至仁。麦迟犹可种，米贱况多陈。问我官居趣，还如宿昔贫。未能忧簿领，长苦计刍薪。对此得无感，慨然成久颦。更闻江左弟，仍困甑中尘。"
        },
        {
            "标题": "有怀成父",
            "作者": "赵蕃",
            "内容": "雪里同登我有诗，可怜同去阻同归。扶疏夏木浑如许，还想吾庐昼掩扉。"
        },
        {
            "标题": "人日怀成父弟",
            "作者": "赵蕃",
            "内容": "人日雨连元日阴，杜陵时节已如今。苔迷草色闲多思，竹倚梅花瘦不禁。徵事还愆退之集，题诗漫有蜀州心。溪南有弟遥成隔，目断苍然暮色侵。"
        },
        {
            "标题": "清明怀成父",
            "作者": "赵蕃",
            "内容": "只道今年寒食晴，那知风雨在清明。异乡逢节自感动，何况此身今老生。为底轻辞坟墓去，不敢回首弟兄情。悠然强作江东望，云涌如山白浪横。"
        },
        {
            "标题": "怀成父",
            "作者": "赵蕃",
            "内容": "柳黄初作一夜秋，诗瘦宁消万古愁。客子岂无衣褐念，飞鸿犹作稻粱谋。早须微禄非因酒，晚愿全生但守丘。望尔不来来且去，江头吾已具归舟。"
        },
        {
            "标题": "十一月二十三夜通夕不寐为赋梅诗且怀斯远成",
            "作者": "赵蕃",
            "内容": "年年赋梅诗，不赋如有阙。于梅亦何事，我好自渠结。昔人思故人，往往托风月。我今故人思，因梅念高节。"
        },
        {
            "标题": "怀成父",
            "作者": "赵蕃",
            "内容": "晓枕占乾鹊，昏檐数湿萤。竹风愁独立，山雨要同听。懒更翻黄卷，还成倒浊瓶。犹疑到或晚，戒勿掩柴扃。"
        },
        {
            "标题": "雨夜怀明叔并忆成父",
            "作者": "赵蕃",
            "内容": "放竹近轩窗，地方中对床。非贪起居适，乐是话言长。已解萧骚味，仍忧摆撼伤。去君才数驿，忆弟更他乡。"
        },
        {
            "标题": "怀李商叟 其二",
            "作者": "赵蕃",
            "内容": "好在半村宅，竹添桐长枝。空馀相忆梦，不见寄来诗。\n苦节君耆旧，卑官我判司。因来贵溪水，一为洗尘缁。"
        },
        {
            "标题": "十一月二十三夜通夕不寐为赋梅诗且怀斯远成",
            "作者": "赵蕃",
            "内容": "我欲赋梅诗，诗故未易作。劲质攘冰霜，高情傲丘壑。褒如应时清，殿若羞世浊。阴伏阳乃升，此物方濯濯。"
        },
        {
            "标题": "怀昔",
            "作者": "赵蕃",
            "内容": "君不见昔日朗州刺史贤何多，考功右史名不磨。当时岂亦为名计，民自思之相与纪。如何后世异于是，我自为我民为尔。但忧潦浸务安居，不虑旱年当使水。一时掘凿恐不深，今日车戽乃无地。常闻退之勇词讼风伯，甫也亦欲鞭起雷公洗吴越。我知二子属风雷，引喻政合离骚辙。虽然柳州{左礻右昔}说义甚显，神且逃难吏何免。"
        },
        {
            "标题": "怀明叔三首",
            "作者": "赵蕃",
            "内容": "结交不在早，倾盖有余欢。愧比陈蕃榻，犹吾陋巷箪。新来几日别，无计百忧宽。世俗轻交态，相期在岁寒。"
        },
        {
            "标题": "怀梅花及斯远",
            "作者": "赵蕃",
            "内容": "几思载酒更携筇，一访梅花山崦中。忽念去君三十里，怅然将复与谁同。"
        },
        {
            "标题": "怀明叔三首 其二",
            "作者": "赵蕃",
            "内容": "纷纷阅投刺，往往尽冠儒。岁晚见松柏，火炎知珷玞。\n寒厅怜我独，玉趾赖君迂。政尔如修竹，何能一日无。"
        },
        {
            "标题": "怀明叔三首 其一",
            "作者": "赵蕃",
            "内容": "结交不在早，倾盖有馀欢。愧比陈蕃榻，犹吾陋巷箪。\n新来几日别，无计百忧宽。世俗轻交态，相期在岁寒。"
        },
        {
            "标题": "简斯远兼怀成父",
            "作者": "赵蕃",
            "内容": "闻道篮舆出行田，归来药裹手亲煎。旱而不雨热尤剧，节且立秋凉未便。\n我亦南山成卧疾，弟犹北阙未回船。江南已自伤流落，何况湖南路渺然。"
        },
        {
            "标题": "怀明叔三首",
            "作者": "赵蕃",
            "内容": "微风吹甚清，缺月照同盈。盘礴得露坐，喧阗嫌市声。何胜忆玄度，底处觅弥明。念我筠窗底，萧然榻正横。"
        },
        {
            "标题": "莫万安要平题知津阁",
            "作者": "赵蕃",
            "内容": "势并江矶起，檐因佛屋高。青罗一萦带，石黛四周遭。谓我其留句，谁知老不豪。蹔来还亟去，岂亦病滔滔。"
        },
        {
            "标题": "怀谢子畅",
            "作者": "赵蕃",
            "内容": "中年非畏别，我辈自情钟。惨澹千山雨，凄凉四壁蛩。有诗因闷得，先酒似愁浓。未说扶携去，犹期一再逢。"
        },
        {
            "标题": "怀王彦博徐审知",
            "作者": "赵蕃",
            "内容": "遮眼文书倦，可人亲友赊。寸疏无更有，鸦断直还斜。两鬓宁禁白，余生孰可涯。关余三作径，愧尔五其车。"
        },
        {
            "标题": "怀斯远",
            "作者": "赵蕃",
            "内容": "前宵雨浪浪，昨夕风浩浩。相逢固欢喜，相去复怀抱。閒窗酒自引，败笔诗试草。引酒愿诗成，诗成醉而倒。"
        },
        {
            "标题": "怀明叔晚题",
            "作者": "赵蕃",
            "内容": "室暗莫遽寝，庭空成漫行。蚊喧方夏聚，虫咽已秋鸣。月淡星能著，云疏电或明。可人非故乏，幽处莫能并。"
        },
        {
            "标题": "客长沙邢园堂下梅花一萼先开有怀成父斯远二首 其一",
            "作者": "赵蕃",
            "内容": "老树发青枝，晴多雨亦奇。一花成独破，病眼得先窥。\n又作殊方见，还成寄远诗。不知闽与浙，何处念乖离。"
        },
        {
            "标题": "怀李商叟",
            "作者": "赵蕃",
            "内容": "旧隐屏风叠，而今半在村。作诗传正派，对客理清言。我埽山中屋，君开竹下轩。风流要还往，一叶任溪喧。"
        },
        {
            "标题": "怀灵山呈元衡",
            "作者": "赵蕃",
            "内容": "故人移住远，明月挂檐迟。谁复相过语，何从更觅诗。白头甘斗食，青眼望群儿。想见灵山阁，云峰夏愈奇。"
        },
        {
            "标题": "怀明叔",
            "作者": "赵蕃",
            "内容": "江天买得总输君，我亦当年作记人。珍重平生一杯酒，又孤洲渚绿生春。"
        },
        {
            "标题": "怀成父",
            "作者": "赵蕃",
            "内容": "竹里人家茅舍烟，竹篱崩缺涧鸣泉。几声啼鸟隔林唤，两树桃花相对然。古路经行斜更直，好山迎我后仍前。暂谋坐睡还成觉，春草池塘思惠连。"
        },
        {
            "标题": "怀祖印",
            "作者": "赵蕃",
            "内容": "古寺僧容客寓居，客行仍许借藏书。老无眼力书慵看，忆著竹根泉漱渠。"
        },
        {
            "标题": "怀赵蕲州文鼎",
            "作者": "赵蕃",
            "内容": "吾州忆当南渡初，居有曾吕守则徐。本门林下亦此渠，往往诗流非酒徒。迩来流风颇寂寞，南池二公了不恶。李今作舟大如斗，公更蕲春方待守。几宵春雨落连明，南池水满春草生。不知春兴凡几首，寄我因之报安否。"
        },
        {
            "标题": "怀徐审知王彦博审知之侄彦章",
            "作者": "赵蕃",
            "内容": "为见山花发，忽思湖柳深。当君散帙坐，著我倚楼吟。别句漫多纸，别觞终欠斟。光阴几尺璧，书疏阙万金。病驹匪恋秣，鸿雁归有心。已后兰亭集，犹能与竹林。"
        },
        {
            "标题": "二十夜起对月怀斯远成父 其一",
            "作者": "赵蕃",
            "内容": "雨落馀雷风罢狂，二更江月照苍凉。蓬窗白发醒无寐，感此虫鸣草岸旁。"
        },
        {
            "标题": "雨后晨起怀斯远",
            "作者": "赵蕃",
            "内容": "百鸟喧嘲工败眠，静听黄鸟独清圆。何云丝竹不如肉，佳处政因出自然。"
        },
        {
            "标题": "雨后晨起怀斯远",
            "作者": "赵蕃",
            "内容": "梦过百花蝴蝶飞，可堪朝暮子规啼。山中有屋不归去，想见当门碧草齐。"
        },
        {
            "标题": "怀玉山旧游寄王彦博徐审知",
            "作者": "赵蕃",
            "内容": "王郎家近石田溪，溪上行人古路迷。王郎家苦了无事，自沟溪水灌蔬畦。"
        },
        {
            "标题": "十一月二十三夜通夕不寐为赋梅诗且怀斯远成",
            "作者": "赵蕃",
            "内容": "名园多攀折，野树多零落。零落夫何恨，攀折适为虐。山居老莓苔。竹径无锁钥。何当归去来，有弟同斟酌。"
        },
        {
            "标题": "怀玉山旧游寄王彦博徐审知",
            "作者": "赵蕃",
            "内容": "何人作亭山半道，颇解发舒山掩藏。几度携筇挽君去，月高人寂尚绳床。"
        },
        {
            "标题": "十一月二十三夜通夕不寐为赋梅诗且怀斯远成",
            "作者": "赵蕃",
            "内容": "婆娑风月隅，窈窕溪山宅。林园故幽幽，鸥鹭空脉脉。虽云有逢迎，未易相主客。桃李自成蹊，岁寒知松柏。"
        },
        {
            "标题": "是夕有怀斯远二首",
            "作者": "赵蕃",
            "内容": "塞郭衣冠匪乏人，步能送我独情真。几思觅句相料理，风月溪山不易亲。"
        },
        {
            "标题": "宿彭湖寺怀斯远",
            "作者": "赵蕃",
            "内容": "路仄山崖滑，庭中桂树苍。骤冲疎雨过，徐步晚风长。沽酒寻官道，哦诗绕佛廊。旷怀思我友，林趣忆支郎。"
        },
        {
            "标题": "怀玉山旧游寄王彦博徐审知",
            "作者": "赵蕃",
            "内容": "南山白塔高何许，弄日摩穹相与曾。放歌直下清溪去，落日半衔渔木灯。"
        },
        {
            "标题": "是夕有怀斯远二首",
            "作者": "赵蕃",
            "内容": "沙如星射水流光，忆著南山步石梁。秋兴日来知几首，可无南落雁成行。"
        },
        {
            "标题": "怀玉山旧游寄王彦博徐审知",
            "作者": "赵蕃",
            "内容": "下湖堤上青青柳，曾为行人系马鞍。落魄还成一春事，料应飞絮也漫漫。"
        },
        {
            "标题": "雨后对月怀斯远",
            "作者": "赵蕃",
            "内容": "旱后虽逢月，方忧未觉佳。雨余当委照，此趣熟能加。更觉湖边宅，遥知海上槎。绝嗟同味少，莫遣寸心遐。"
        },
        {
            "标题": "黄白菊",
            "作者": "赵蕃",
            "内容": "白菊欹倾拥玉钿，黄花零乱委金钱。饥寒未免交为累，金玉繇来枉现前。"
        },
        {
            "标题": "送周守二首 其一",
            "作者": "赵蕃",
            "内容": "昔我移官皇恐滩，缄诗送公因阿连。转头梅事两飘忽，我亦解秩当返辕。\n岂期邂逅客归舍，逢公政成朝日边。可无一语道离阔，顾待别后空阑干。\n我闻袁人道路言，往者颇病吏道烦。袁人徯公以为治，如赤子待父母安。\n问公治袁竟何如，宽不至弛严不残。不惟民绝催科瘢，吏亦不急惠文冠。\n太平官府见今日，珥笔旧俗略不存。簿书期会足閒暇，江山风月忘游般。\n作堂圃中视所尚，我所尊者房李韩。东西日月双跳丸，后人思公面孱颜。\n人言循吏治无迹，有如春风被田园。试看一一发生意，从千百数何繇论。\n淳熙圣人叹才难，得人之路无不殚。而于守令最注意，往往六察并郎官。\n少公迩日与几政，仲氏力请得皖灊。公虽迟登玉笋班，持节其惠寡与鳏。\n未知除书落何地，我家怀玉江东山。勿言形迹暂云远，在处孰非千万间。"
        },
        {
            "标题": "黄白菊",
            "作者": "赵蕃",
            "内容": "白菊攲倾拥玉钿，黄花零乱委金钱。饥寒未免交为累，金玉繇来枉现前。"
        },
        {
            "标题": "黄昏骤寒",
            "作者": "赵蕃",
            "内容": "过午风犹怒，及昏寒骤增。衣皆袷无絮，被只楮非缯。所赋端如此，谁令病不胜。更怜余习在，挟册自篝灯。"
        },
        {
            "标题": "溧水道中回寄子肃玉汝并属李晦庵八首",
            "作者": "赵蕃",
            "内容": "李孙两词伯，我尔乃学子。辈行虽不同，趣操要相似。岁寒松柏知，春风谢桃李。"
        },
        {
            "标题": "题黄溪壁二首",
            "作者": "赵蕃",
            "内容": "此邦茶品固多有，闻说黄溪独未尝。何日敲门辱持赠，更须高诵碧云章。"
        },
        {
            "标题": "溧水道中回寄子肃玉汝并属李晦庵八首",
            "作者": "赵蕃",
            "内容": "怀绶新括州，乘驄前御史。一州与天下，先后宁同轨。纵云山水佳，何与于疮{疮仓换胡}。"
        },
        {
            "标题": "溧水道中回寄子肃玉汝并属李晦庵八首",
            "作者": "赵蕃",
            "内容": "僧房四立壁，淅沥夜吹风。破衲作探拥，其势乃若空。晨钟不能待，宿火拨通红。"
        },
        {
            "标题": "溧水道中回寄子肃玉汝并属李晦庵八首",
            "作者": "赵蕃",
            "内容": "抱关故悠悠，挂壁仍駸駸。况此十日病，酒止诗废吟。别来定安否，千万关我心。"
        },
        {
            "标题": "题黄溪壁二首",
            "作者": "赵蕃",
            "内容": "新居不见邠山主，及到黄溪又不逢。锡杖徐飞向何处，槛前山水自为容。"
        },
        {
            "标题": "顷见迂斋谈游子明不容口且诵其诗恨未遂倾盖",
            "作者": "赵蕃",
            "内容": "平生施迂斋，剧谈高安郡。山川固清远，得士且韵胜。就中拔其尤，游子盖袖领。长哦唱醉诗，使我醉复醒。前年客游杭，冰雪滞归{左舟右定}。相逢逆旅间，一笑交已定。近闻寄书来，谆复问名姓。如公真骐骥，顾我乃下乘。岁晚傥不遗，庶几望三径。"
        },
        {
            "标题": "溧水道中回寄子肃玉汝并属李晦庵八首",
            "作者": "赵蕃",
            "内容": "出门复入门，去来何悠悠。故人别有见，见乃不重留。居人宁念此，行者可胜不。"
        },
        {
            "标题": "溧水道中回寄子肃玉汝并属李晦庵八首",
            "作者": "赵蕃",
            "内容": "今年非闰年，是月已腊月。北风勿渠嗔，汝自衣百结。永夜只愁阴，清晨吹作雪。"
        },
        {
            "标题": "迂斋往葛水道中蚤起有诗见寄次韵答之",
            "作者": "赵蕃",
            "内容": "桑柘阴中数亩村，病多终日厌昏昏。忽传寄我道间作，径欲过君竹下门。坐看诸公上台省，谁知陶令在田园。文章勋业元难并，未易轻为得失论。"
        },
        {
            "标题": "寄李舒州 其二",
            "作者": "赵蕃",
            "内容": "剩欲题诗诗不成，遣人空复附书行。言边讵止寒温事，纸上胡能底里倾。\n以我向公深有托，知公于我未忘情。扶持未可言门户，老大相看祇弟兄。"
        },
        {
            "标题": "寄李舒州 其一",
            "作者": "赵蕃",
            "内容": "剩欲寄书兼寄诗，病馀殊觉不能支。西山南浦风前恨，皖水灊山天外思。\n四海旧知宁我识，百年深契舍公谁。自违门第秋重老，华发萧萧异别时。"
        },
        {
            "标题": "寄李舒州二首",
            "作者": "赵蕃",
            "内容": "剩欲寄书兼寄诗，病余殊觉不能支。西山南浦风前恨，皖水灊山天外思。四海旧知宁我识，百年深契舍公谁。自违门第秋重老，华发萧萧异别时。"
        },
        {
            "标题": "溧水道中回寄子肃玉汝并属李晦庵八首",
            "作者": "赵蕃",
            "内容": "悲风吹篮舆，渺渺如孤舟。我亦作坐睡，兀兀随轻鸥。鸥翻梦亦觉，未绝叩舷讴。"
        },
        {
            "标题": "晦日用陶靖节蜡日韵",
            "作者": "赵蕃",
            "内容": "正月忽已晦，惠风亦全和。更留十日晴，桃李当有花。病夫不知春，但觉所感多。东轩对深樾，日暮鸟犹歌。"
        },
        {
            "标题": "子进子仪过予山居子进有诗次韵呈子进兄弟二首 其二",
            "作者": "赵蕃",
            "内容": "荆溪有三士，求识自初年。才大俱诗伯，公惟愧饮仙。\n结交期耐久，过我地忘偏。惭愧衡门下，今成顿有边。"
        },
        {
            "标题": "鸡司晨者而此邦夜鸣为常不寐闻知作绝句",
            "作者": "赵蕃",
            "内容": "鸡鸣非时乃祸口，那无荒更同疾徐。信知南来事总异，不但斯人难并居。"
        },
        {
            "标题": "书事",
            "作者": "赵蕃",
            "内容": "长年获稻时，人尽趋南亩。束薪固图售，求益敢屡拒。念昔居田园，连林瓷斤斧。炊饮煮坡羹，徒闻乱风雨。"
        },
        {
            "标题": "子进子仪过予山居子进有诗次韵呈子进兄弟二首 其一",
            "作者": "赵蕃",
            "内容": "蓬麻成蔽蔚，邻曲断经过。茶供同桑苧，香闻共补陀。\n寒蒲空有节，古井久无波。尚病留馀习，诗成索细哦。"
        },
        {
            "标题": "吉水落霞亭观程运使师孟留题作",
            "作者": "赵蕃",
            "内容": "倦客扁舟泊，危亭落照微。余霞信如绮，孤鹜更齐飞。感叹昔所作，传闻今则非。江山有如此，风俗应未违。"
        },
        {
            "标题": "即事呈斯远三首 其三",
            "作者": "赵蕃",
            "内容": "一花固觉有馀香，况此寒梢数尺长。怪底诗来总清绝，始知逸韵与相当。"
        },
        {
            "标题": "即事呈斯远三首",
            "作者": "赵蕃",
            "内容": "去却蔫花意转新，是知疏密总宜人。正由秽去清虚集，不碍萧然冠与巾。"
        },
        {
            "标题": "即事呈斯远三首",
            "作者": "赵蕃",
            "内容": "一花固觉有余香，况此寒梢数尺长。怪底诗来总清绝，始知逸韵与相当。"
        },
        {
            "标题": "即事呈斯远三首",
            "作者": "赵蕃",
            "内容": "并湖微径曲通村，步步看梅遂款门。犬似不能知客意，苦相唐突吠篱根。"
        },
        {
            "标题": "题重脩堆胜楼",
            "作者": "赵蕃",
            "内容": "白鹭洲前堆胜楼，相望前后几监州。枝梧合付陶谢手，啸傲亦须嵇阮流。\n怪得江山还旧观，只应栏槛有新脩。登临愧我焉能赋，假日空成半日留。"
        },
        {
            "标题": "连日雨作顿有秋意怀感之余得诗七首书呈教授",
            "作者": "赵蕃",
            "内容": "沈侯赋郊居，欧公赋鸣蝉。谁谓远莫继，有孙笔翩翩。我独歌肮脏，世憎还自怜。秋风鸣不已，如欲相和然。"
        },
        {
            "标题": "连日雨作顿有秋意怀感之余得诗七首书呈教授",
            "作者": "赵蕃",
            "内容": "渊明抱羸疾，犹复归田园。安能为五斗，折腰若拳拳。箪瓢非可乐，不改乃称贤。夫子故不死，仰鑽高且坚。"
        },
        {
            "标题": "己亥十月送成父弟絜两户幼累归玉山五首",
            "作者": "赵蕃",
            "内容": "十月江行多北风，打头不用怨天公。清音堂下换船处，想见挂帆滩已空。"
        },
        {
            "标题": "连日雨作顿有秋意怀感之馀得诗七首书呈教授知县 其一",
            "作者": "赵蕃",
            "内容": "小雨洗清昼，幽花耀寒厅。云间返微照，风薄成细零。\n蝉悽如欲收，虫咽无暂停。渠将趣寒事，我自感颓龄。"
        },
        {
            "标题": "连日雨作顿有秋意怀感之馀得诗七首书呈教授知县 其三",
            "作者": "赵蕃",
            "内容": "墙根数席地，聊尔遣耘治。年丰菜亦熟，采掇斯及时。\n拔葵愧公仪，学圃非樊迟。幸逃肉食鄙，用补囊粟饥。"
        },
        {
            "标题": "连日雨作顿有秋意怀感之馀得诗七首书呈教授知县 其四",
            "作者": "赵蕃",
            "内容": "渊明抱羸疾，犹复归田园。安能为五斗，折腰若拳拳。\n箪瓢非可乐，不改乃称贤。夫子故不死，仰钻高且坚。"
        },
        {
            "标题": "己亥十月送成父弟絜两户幼累归玉山五首",
            "作者": "赵蕃",
            "内容": "造物知君时欲进，江山佳处遣频回。霜风日夜摧摇落，面目端须见本来。"
        },
        {
            "标题": "己亥十月送成父弟絜两户幼累归玉山五首",
            "作者": "赵蕃",
            "内容": "误身何必叹儒冠，粗粝须甘苜蓿盘。瓜地可耕归独负，未应真坐缚微官。"
        },
        {
            "标题": "己亥十月送成父弟絜两户幼累归玉山五首",
            "作者": "赵蕃",
            "内容": "已办知津送去舟，重临快阁亦悠悠。黄知橘柚江行好，此去况经龙雾洲。"
        },
        {
            "标题": "己亥十月送成父弟絜两户幼累归玉山五首 其二",
            "作者": "赵蕃",
            "内容": "去岁归营丘嫂葬，今年那复以家行。挽须无用祇嗔喝，念我只儿同短檠。"
        },
        {
            "标题": "连日雨作顿有秋意怀感之余得诗七首书呈教授",
            "作者": "赵蕃",
            "内容": "我官虽云薄，廪粟犹有继。怀哉江东弟，糊口当何计。风悲陨高梧，雨叹凋碧蕙。富合与贫离，怛然抚身世。"
        },
        {
            "标题": "连日雨作顿有秋意怀感之余得诗七首书呈教授",
            "作者": "赵蕃",
            "内容": "闻儿诵书声，两耳辄身明。青紫云乎哉，老我愧此生。家声寒如冰，奔走霜鬓盈。束书故好在，淹泊谅无成。"
        },
        {
            "标题": "用送成父弟韵送周明甫赴补",
            "作者": "赵蕃",
            "内容": "诏取咸知有定员，朋来争欲副招延。扬眉欲竞将谁与，见敌能轻孰子先。养志乡时惟负米，薄游今日暂求船。男儿富贵须勤苦，笑我区区但眼前。"
        },
        {
            "标题": "连日雨作顿有秋意怀感之馀得诗七首书呈教授知县 其二",
            "作者": "赵蕃",
            "内容": "颓龄不可羁，寒事亦已迫。女褐破未纫，儿襦短仍窄。\n杜陵叹女痴，渊明更儿责。返念田家翁，囷禾与机帛。"
        },
        {
            "标题": "季奕见蕃与审知唱酬近诗过辱枉赠用韵奉答",
            "作者": "赵蕃",
            "内容": "故里归来迹转浮，是身投老计何由。山中阅世松筠老，江上随波雁鹜流。揽鬓不堪供潦倒，诵诗犹及问朋游。西邻徐孺今文伯，我尔俱当让一头。"
        },
        {
            "标题": "既绝湖得顺风顷刻已见弁山二首",
            "作者": "赵蕃",
            "内容": "五日阴霾鬭不开，步行湖觜看帆来。只言命有穷年厄，岂料风能今日回。自是人心分顺逆，枉于造物示嫌猜。篷窗纵雨无深掩，要见前山翠作堆。"
        },
        {
            "标题": "留别成父弟以贫贱亲戚离为韵五首",
            "作者": "赵蕃",
            "内容": "今年岁大熟，谷价率以贱。富家积囷仓，贫自无饱饭。悲哉五斗图，去矣千里远。四民士为先，今乃愧工贩。"
        },
        {
            "标题": "季萧兄三贶诗且辱出示陵阳墨帖敢次韵一首为",
            "作者": "赵蕃",
            "内容": "中朝当极治，人物近拜夔。南渡更衰乱，诸贤困逸遗。舍人名最早，白首但论思。尚喜诗传派，于今学有涯。居然老成独，异彼俗书姿。明眼逢吾子，掀髯话昔时。端能继芜累，所见匪狐疑。愧我安能友，酬篇只韵随。"
        },
        {
            "标题": "既绝湖得顺风顷刻已见弁山二首 其一",
            "作者": "赵蕃",
            "内容": "五日阴霾斗不开，步行湖觜看帆来。祇言命有穷年厄，岂料风能今日回。\n自是人心分顺逆，枉于造物示嫌猜。篷窗纵雨无深掩，要见前山翠作堆。"
        },
        {
            "标题": "季春十有三日作",
            "作者": "赵蕃",
            "内容": "晨起风寒又觉加，不知信复到何花。晴多且欲雨知节，雨久更思晴亦佳。寂寂蕙兰菲剩馥，纷纷姚魏扫残葩。故山政好不归去，筍蕨登盘僧馈茶。"
        },
        {
            "标题": "留别成父弟以贫贱亲戚离为韵五首",
            "作者": "赵蕃",
            "内容": "木落山有骨，水落河有津。扁舟所常经，大半迹已陈。身非鸿鹄举，心乃鸥鹭亲。胜处自属我，尘事勿败人。"
        },
        {
            "标题": "季萧兄三贶诗且辱出示陵阳墨帖敢次韵一首为谢",
            "作者": "赵蕃",
            "内容": "中朝当极治，人物近皋夔。南渡更衰乱，诸贤困逸遗。\n舍人名最早，白首但论思。尚喜诗传派，于今学有涯。\n居然老成独，异彼俗书姿。明眼逢吾子，掀髯话昔时。\n端能继芜累，所见匪狐疑。愧我安能友，酬篇只韵随。"
        },
        {
            "标题": "送成父弟赴站试兼属同行亲友",
            "作者": "赵蕃",
            "内容": "南省新升弟子员，诏来郡国亦详延。百年涵养期为用，一日选抡非所先。珍重好营当暑服，丁宁休觅候潮船。故知同役皆亲友，莫忘书来慰目前。"
        },
        {
            "标题": "自桃川至辰州绝句四十有二",
            "作者": "赵蕃",
            "内容": "山鸟初鸣麂度滩，少焉还叫火炎山。仆来告我为晴候，穴雨巢风不可删。"
        },
        {
            "标题": "既别文显兄弟晚宿日光寺书怀寄之",
            "作者": "赵蕃",
            "内容": "别君当以诗，此物不充饥。二事交为病，吾曹均坐兹。欲谈殊烂漫，趣去苦凄悲。晚宿投幽寺，翻思赴野期。风灯半明灭，雨叶乱纷披。安石畏作别，渊明当语离。萍蓬居靡定，燥湿志难移。问隐俱携弟，躬耕皆有儿。怀哉衡泌乐，可以共栖迟。"
        },
        {
            "标题": "既绝湖得顺风顷刻已见弁山二首",
            "作者": "赵蕃",
            "内容": "几向诗中觅弁峰，倦游何意道兹从。欲搜短句五七字，却值浮云千万重。颇觉啸歌随趣得，不同应接向人慵。连朝苦厌浮家恶，今日翻思此地容。"
        },
        {
            "标题": "寄毕叔文二首 其二",
            "作者": "赵蕃",
            "内容": "闷甚长须酒破除，酒能作病又何如。故人欲问春来趣，多病还于酒盏疏。"
        },
        {
            "标题": "寄毕叔文二首",
            "作者": "赵蕃",
            "内容": "小园春物比如何，想见花稠草作窠。老去不能知许事，顾怀修碧可磨挲。"
        },
        {
            "标题": "寄白云觅茶",
            "作者": "赵蕃",
            "内容": "忆别白云筍渐长，而今想见出梢墙。道人寄我不忘我，盍寄茶瓯洗睡肓。"
        },
        {
            "标题": "寄白云觅茶",
            "作者": "赵蕃",
            "内容": "忆别白云笋渐长，而今想见出梢墙。道人寄我不忘我，盍寄茶瓯洗睡肓。"
        },
        {
            "标题": "寄曾运使",
            "作者": "赵蕃",
            "内容": "知名必曹刘，乃可暗中索。无闻若我遭，过眼谁复忆。如何十年后，姓名犹见识。当时所陈诗，亦复能道说。岂我能致然，先生自为德。维时岁云莫，归路千山隔。见公不三四，身已限南北。迨兹去无由，乃悔来卒迫。况今落蛮夷，公且天咫尺。犹拟信州船，看竹茶山宅。"
        },
        {
            "标题": "寄曾运使",
            "作者": "赵蕃",
            "内容": "携诗十载旧登门，一见长思阙细论。岂忆犹蒙记名姓，故情仍许奉罍尊。临分更俾传家集，请事于今行嫡孙。傥有新闻幸无弃，素书无只报寒温。"
        },
        {
            "标题": "寄曾使君昭",
            "作者": "赵蕃",
            "内容": "溪山杖策过山林，万竹千梅可慰心。已悟濠鱼真得计，未嫌吨曲谢知音。飞腾要路终无那，咫尺春风且细寻。诗自空青受山谷，到公探讨益精深。"
        },
        {
            "标题": "人日寄成父",
            "作者": "赵蕃",
            "内容": "人日今年合有诗，还犹成忆近成悲。试令一问津头柳，早似山中寒食时。"
        },
        {
            "标题": "寄成父",
            "作者": "赵蕃",
            "内容": "屡约过茅舍，终成觅顺舟。书来勤问讯，病去苦淹留。邂逅行人往，丁宁药物求。那知空怅望，直恐遂沈浮。篱菊犹青蕊，鬓毛非黑头。平生爱此节，今岁只空酬。度日浑无赖，期君得散忧。柴车夙须办，草径扫令幽。岂乏登临处，堪为耳目谋。跻攀无脚力，梦寐想神游。"
        },
        {
            "标题": "寄陈择之",
            "作者": "赵蕃",
            "内容": "几向图经问水源，未知蜀道远如天。书题无自寄鸿雁，鸟语不堪闻杜鹃。已自革堂参句法，更于锦里醉风烟。使行万里无空反，乞与新诗到处传。"
        },
        {
            "标题": "寄成父并帖彦博审知",
            "作者": "赵蕃",
            "内容": "贫贱分离苦，飘流日月除。重沽分岁酒，空展寄来书。祖印书齐架，章泉竹绕庐。生涯故在此，调护合何如。"
        },
        {
            "标题": "久不看镜须之白者众矣得数语寄成父兼示儿侄",
            "作者": "赵蕃",
            "内容": "始白才二三，今白乃四五。萧萧十数茎，底用更缕数。年来悼亡悲，老至作诗苦。外形虽由中，不应遽如许。叹息计此身，几何不埋土。而此尚低回，悄悄受群侮。弟能教儿书，儿足事吾圃。吾岂不可归，兹为寄门户。"
        },
        {
            "标题": "寄成父并帖彦博审知",
            "作者": "赵蕃",
            "内容": "霜落湖边路，林疏溪上居。向来行载酒，今日问凭书。一饱异初计，五言真累渠。故人谁我念，烦为语王徐。"
        },
        {
            "标题": "元日寄成父四首",
            "作者": "赵蕃",
            "内容": "家家节物竞今朝，风俗未分南北遥。莫向除薪觅如愿，且凭爆竹走山魈。"
        },
        {
            "标题": "中夜风雨骤作怅然有怀简全真沅陵并寄成父弟",
            "作者": "赵蕃",
            "内容": "酒尽云间月，诗成雨至风。支离如病鹤，吟咏杂寒虫。\n摵摵朝梧叶，萧萧瘦竹风。飘零偶天末，憔悴祇江东。"
        },
        {
            "标题": "元日寄成父四首",
            "作者": "赵蕃",
            "内容": "冒晨造谒愧悠悠，残客不来门更幽。邂逅行人觅花看，春风已属杏梢头。"
        },
        {
            "标题": "寄处州季侍御二首 其一",
            "作者": "赵蕃",
            "内容": "自闻开幕府，几欲走邮筒。便有江湖役，仍遭贫病攻。\n想多为郡乐，亦复赋诗工。又最淮阳课，何时用弱翁。"
        },
        {
            "标题": "腊月二十四夜同成父对所传赣陈丞诗作此寄陈",
            "作者": "赵蕃",
            "内容": "旁舍箠楚息，小斋灯火同。犹贪诵诗发，未暇问人穷。笑我尉方暇，忆渠丞不聋。移官故相近，得句可邮筒。"
        },
        {
            "标题": "寄范建康",
            "作者": "赵蕃",
            "内容": "平生闻石湖，谓是千载人。去年此何缘，乃获身造门。公盖廊庙贵，我乃裋褐贫。既以宾客见，复叨尊俎陈。谈间必文字，愧我非比论。虽知愧公厚，猥诵终惭新。别来才一书，无使无由频。河内闻发粟，原思阙周邻。江东且云然，湖外将何因。再拜谢洪乔，浮沉问水滨。"
        },
        {
            "标题": "寄处州季侍御二首",
            "作者": "赵蕃",
            "内容": "自闻开暮府，几欲走邮筒。便有江湖役，仍遭贫病攻。想多为郡乐，亦复赋诗工。又最淮阳课，何时用弱翁。"
        },
        {
            "标题": "寄诚斋先生",
            "作者": "赵蕃",
            "内容": "迩日使岭表，历论无此贤。谁欤记南海，久矣赋贪泉。已上蓬山直，还居吏部铨。省郎迟岂恨，宣室夜重前。掌制宜鸿笔，谈经合细旃。兹为重儒术，何止用诗仙。四海推鸣凤，孤长怅跕鸢。长安近抵日，蜀道远如天。裋褐春风倚，归心夜雨悬。十年期撰屦，斗食政穷边。"
        },
        {
            "标题": "寄处州季侍御二首",
            "作者": "赵蕃",
            "内容": "已上湘祠请，犹须汉腊期。侧听惟此雁，发兴在南枝。贫已长年事，官宁向老为。旧闻烟雨观，犹拟和公诗。"
        },
        {
            "标题": "寄答曾无己见贻诗卷",
            "作者": "赵蕃",
            "内容": "吾舅风流名海内，霜清月淡有梅诗。君曾一向蒸湘识，句里悬应摸索知。邂逅已能成屡见，殷勤还辱问归期。谈间并为诸兄谢，从此论交更不疑。"
        },
        {
            "标题": "寄程可久丈",
            "作者": "赵蕃",
            "内容": "闻道少随老，遂为安国居。逢人难问似，近况复何如。此士犹松径，何人在石渠。儒林有韩孟，待诏自严徐。别去常劳梦，新来更欠书。久知腰倦折，悬想病都除。番国吾州近，冰溪一水余。秋风期命驾，春雨政携锄。"
        },
        {
            "标题": "赣丞曾幼度相邀过明叔买江天阁幼度有诗明叔",
            "作者": "赵蕃",
            "内容": "落本千山迥，空江一带横。画图非意匠，诗句亦天成。老我头今白，逢渠眼暂明。诘朝山岳隔，杯面莫多争。"
        },
        {
            "标题": "寄程可久丈",
            "作者": "赵蕃",
            "内容": "闻道沙随老，遂为安国居。逢人难问似，近况复何如。\n此士犹松径，何人在石渠。儒林有韩孟，待诏自严徐。\n别去常劳梦，新来更欠书。久知腰倦折，悬想病都除。\n番国吾州近，冰溪一水馀。秋风期命驾，春雨政携锄。"
        },
        {
            "标题": "元日寄成父四首 其一",
            "作者": "赵蕃",
            "内容": "旧时元日羡吾庐，称寿献觞欢有馀。今日儿曹还效我，凄然事忆十年初。"
        },
        {
            "标题": "寄答潘文叔并属恭叔五首 其一",
            "作者": "赵蕃",
            "内容": "人生无友朋，何以攻短阙。我交君弟兄，意合非固结。\n奈何不须臾，已复经岁月。叶落政知秋，竹新还缥节。"
        },
        {
            "标题": "寄答潘文叔并属恭叔五首 其五",
            "作者": "赵蕃",
            "内容": "斯文吕与张，用世故落落。年来踵蒿原，天意亦已虐。\n君尝登其门，如户发管籥。何当传相授，此道得深酌。"
        },
        {
            "标题": "书买江天阁壁",
            "作者": "赵蕃",
            "内容": "赵壹乡党摈，陈登湖海豪。飘飘风欲举，凛凛雪争高。眼界自无极，画图空复劳。未须惊白发，聊得湛春醪。"
        },
        {
            "标题": "元日寄成父四首 其四",
            "作者": "赵蕃",
            "内容": "客里那知岁月迁，梅花报我又今年。兰溪桥下扁舟泊，把笔题诗意惘然。"
        },
        {
            "标题": "寄韩仲止主簿 其一",
            "作者": "赵蕃",
            "内容": "旧来绝叹茶山竹，今日重悲南涧泉。儒雅风流真不愧，两贤真可作三贤。"
        },
        {
            "标题": "寄韩仲止主簿",
            "作者": "赵蕃",
            "内容": "旧来绝叹茶山行，今日重悲南涧泉。儒雅风流真不愧，两贤真可作三贤。"
        },
        {
            "标题": "寄韩仲止主簿",
            "作者": "赵蕃",
            "内容": "海内知名长少公，在今谁复可同风。可怜籍湜今头白，空复挂名家集中。"
        },
        {
            "标题": "寄毛伯明李叔器及康叔临二首 其二",
            "作者": "赵蕃",
            "内容": "忆泛扁舟过洞庭，自嗟垂老见飘零。只今说著非无为，曾与荀陈聚德星。"
        },
        {
            "标题": "寄韩仲止主簿",
            "作者": "赵蕃",
            "内容": "病卧凄然寂寞滨，既亲且故几何人。如君父子风流似，宁复可疏当可亲。"
        },
        {
            "标题": "寄公择兼问讯季益二首 其一",
            "作者": "赵蕃",
            "内容": "忆昨分携地，阴风送酒杯。深嗟九日菊，未说一枝梅。\n我友多贫士，夫君况茂才。行藏苟无愧，流落未须哀。"
        },
        {
            "标题": "寄公择兼问讯季益二首",
            "作者": "赵蕃",
            "内容": "孺子家何在，溪边百尺台。句追唐甫白，词鄙汉邹枚。此士诚高遁，诸公谩挽推。因过问消息，几日送诗来。"
        },
        {
            "标题": "寄甘叔异户曹贾季承邓南季教授二首 其二",
            "作者": "赵蕃",
            "内容": "婺女牵牛皆粤分，郁林合浦属交州。偶逢人向渠阳去，为寄书从八桂求。\n率土溥天非不广，剑山带水祇供愁。明年阙下当皆集，谁序盛山今日游。"
        },
        {
            "标题": "寄毛伯明李叔器及康叔临二首",
            "作者": "赵蕃",
            "内容": "日日江头闻鼓声，问船云作岳州行。如闻风便一日尔，我乃终年怀友生。"
        },
        {
            "标题": "寄韩季萧二首 其二",
            "作者": "赵蕃",
            "内容": "近与李商叟，共谈韩季萧。旧毡馀翰墨，幽寺乐箪瓢。\n问友多冥漠，须君慰寂寥。云胡又相失，于此亦何聊。"
        },
        {
            "标题": "寄韩仲止主簿",
            "作者": "赵蕃",
            "内容": "介室于余亦外家，二年朝夕向长沙。闻君往会临川葬，我不及前空叹嗟。"
        },
        {
            "标题": "寄公择兼问讯季益二首",
            "作者": "赵蕃",
            "内容": "忆昨分携地，阴风送酒杯。深嗟九日菊，未说一枝梅。我友多贫士，夫君况茂才。行藏苟无愧，流落未须哀。"
        },
        {
            "标题": "寄甘叔异户曹贾季承邓南季教授二首",
            "作者": "赵蕃",
            "内容": "去年舟上曲江矶，招隐无人咏桂枝。常恨书题苦寥阔，不堪岁月重流离。谁云司户官虽小，旧说訾洲前所遗。登临想见日成赋，寄我何当为解颐。"
        },
        {
            "标题": "因书寄黄子耕六言三首",
            "作者": "赵蕃",
            "内容": "忽有长沙使至，为传江右书来。茅屋于时已黑，青灯为尔频开。"
        },
        {
            "标题": "寄题周氏园亭",
            "作者": "赵蕃",
            "内容": "红紫矜春一梦空，绿阴青子竟匆匆。那知黛色二千尺，况说苍髯十八翁。万卷读书余旧习，百年种德待成功。吾家相望牛鸣地，来往悬知亦许同。"
        },
        {
            "标题": "寄怀子进昆仲三首 其一",
            "作者": "赵蕃",
            "内容": "晚雨催寒著破裘，官梅应是动扬州。相思不见苏门隐，好在当年玉局游。\n拟向会稽探禹穴，却从吴会下扁舟。不须幸甚门亡恙，翻到旧诗容我不。"
        },
        {
            "标题": "因书寄黄子耕六言三首",
            "作者": "赵蕃",
            "内容": "旧谒南州高士，必过江夏无双。吊古已悲衰柳，怀人更隔长江。"
        },
        {
            "标题": "寄蒋攸县砺二首",
            "作者": "赵蕃",
            "内容": "君家三径开来久，不待弦歌始得资。傥欲赋归归便得，湘山越岭匪逶迟。"
        },
        {
            "标题": "寄怀在伯三首",
            "作者": "赵蕃",
            "内容": "沅水与湘水，合流俱洞庭。如何君于我，乃隔影与形。沧江鸥鹭野，深林兰蕙馨。含章斯发发，遂性逐冥冥。"
        },
        {
            "标题": "寄进贤令程可久",
            "作者": "赵蕃",
            "内容": "博士湖边初拜公，后来超化信常通。一官何意偶同隶，千里长怀几望风。墨绶于今天下半，弦歌谁复古人中。双鱼敬遣问无恙，目极春江鸿堕空。"
        },
        {
            "标题": "寄怀徐行仲",
            "作者": "赵蕃",
            "内容": "梦想西禅寺，春阴绕夏池。投枝语鸟雀，叩槛出鱼龟。用舍平生学，嬉娱即是诗。觅公端不晚，江涨即东之。"
        },
        {
            "标题": "寄怀在伯三首",
            "作者": "赵蕃",
            "内容": "倏尔听鸣鴃，慨然悲众芳。春事且衰歇，吾行可相羊。问年逾不惑，嘐嘐斯谓狂。益矣多闻友，从之道阻长。"
        },
        {
            "标题": "寄怀畏知二首 其二",
            "作者": "赵蕃",
            "内容": "共旅长安暑未徂，到家忽已秋风初。十诗道别心期远，千里相望魂梦疏。\n驿使梅来应寄我，衡阳雁渺更愁予。如君乃作诸侯客，顾使谁雠东观书。"
        },
        {
            "标题": "寄怀二十首 其十",
            "作者": "赵蕃",
            "内容": "楝树层层细著花，日薰香暖蜜蜂衙。客来傥有论文兴，活火风炉自煮茶。"
        },
        {
            "标题": "寄怀二十首",
            "作者": "赵蕃",
            "内容": "读书万卷不充饥，枵腹吟哦大似痴。不是邻僧能送米，囊空何以续晨炊。"
        },
        {
            "标题": "寄怀大声兄弟叔文老丈兼属三王叔侄二首",
            "作者": "赵蕃",
            "内容": "听雨侵阶竹，归艎入槛荷。天晴龟曝背，人静鸟吟柯。挟册弟兄对，煮茶宾客过。居閒在此乐，余乃事奔波。"
        },
        {
            "标题": "寄怀大声兄弟叔文老丈兼属三王叔侄二首 其二",
            "作者": "赵蕃",
            "内容": "今代河南客，当年吏部孙。青毡馀翰墨，白发念田园。\n邂逅成相识，飘零忍重论。三王如见问，寄谢勿辞烦。"
        },
        {
            "标题": "寄怀二十首 其七",
            "作者": "赵蕃",
            "内容": "县官宽灭去年租，癃老扶携听诏书。和气定能消冷气，未知天意又何如。"
        },
        {
            "标题": "寄建宁韩尚书二首",
            "作者": "赵蕃",
            "内容": "宰席犹虚位，尚书合赐环。进贤同拔茹，去佞已无山。诰命从天下，延登指日间。蕲公为大厦，我亦会欢颜。"
        },
        {
            "标题": "寄胡达孝二首",
            "作者": "赵蕃",
            "内容": "中庸有胡公，千骑乃安丰。气自论诗合，情因叙旧通。莫窥鸿鹄志，相望马牛风。邂逅长安使，丁宁觅置筒。"
        },
        {
            "标题": "寄怀二十首",
            "作者": "赵蕃",
            "内容": "忽忽离家且一年，春风又是海棠天。还家何以遗妻子，倾倒囊诗近百篇。"
        },
        {
            "标题": "寄简欧阳伯威刘伯山",
            "作者": "赵蕃",
            "内容": "问讯穷冈病主人，若为买得竹溪邻。是中剩有堪诗处，恨不与之相主宾。"
        },
        {
            "标题": "寄怀子进昆仲三首",
            "作者": "赵蕃",
            "内容": "雁不归时闻有行，雁南飞处更关情。三年有句说还往，半载无书存死生。莫叹河山殊举目，会须童仆为欢迎。四方取友吾非乏，孰若君家贤弟兄。"
        },
        {
            "标题": "寄怀二十首 其二",
            "作者": "赵蕃",
            "内容": "旱风吹野未成阴，空喜孤云出寸岑。饱食便知难自必，茶瓯小注莫令深。"
        },
        {
            "标题": "寄怀子进昆仲三首",
            "作者": "赵蕃",
            "内容": "晚雨催寒着破裘，官梅应是动扬州。相思不见苏门隐，好在当年玉局游。拟向会稽探禹穴，却从吴会下扁舟。不须幸甚门亡恙，翻到旧诗容我不。"
        },
        {
            "标题": "寄怀二十首 其一",
            "作者": "赵蕃",
            "内容": "晏斋生理比何如，破砚今来亦已枯。珍重此君为耐久，澹然相对祗清癯。"
        },
        {
            "标题": "寄怀二十首 其九",
            "作者": "赵蕃",
            "内容": "扶疏夏木已来禽，安石榴花出树深。六尺纸窗明棐几，迸阶閒笋欲成阴。"
        },
        {
            "标题": "寄怀二十首",
            "作者": "赵蕃",
            "内容": "扶疏夏木已来禽，安石榴花出树深。六尺纸窗明棐几，迸阶閒筍欲成阴。"
        },
        {
            "标题": "寄怀二十首",
            "作者": "赵蕃",
            "内容": "正月山园未有花，梅花落尽亦堪嗟。瑞香莫与兰争长，独立风前自一家。"
        },
        {
            "标题": "寄怀畏知二首",
            "作者": "赵蕃",
            "内容": "忆昨题诗岁且更，路长谁与附书行。登楼见说同王粲，为赋悬知似贾生。杜老性非真傲诞，元龙气自旧峥嵘。天寒万物皆收敛，惟有孤松独向荣。"
        },
        {
            "标题": "寄黄子耕",
            "作者": "赵蕃",
            "内容": "野寺已黄昏，高轩辱过门。交游夫岂乏，情义独能敦。我已家声愧，君今风气存。一官何未试，多鸡亦成屯。诗本吾家事，经从达者论。明知有传受，未易测渊源。近访湖边宅，犹余涨水痕。如闻江上郡，欲觅隐居园。邂逅空题句，飘零难具言。折梅无以赠，三嗅鬓霜繁。"
        },
        {
            "标题": "寄怀二十首",
            "作者": "赵蕃",
            "内容": "祝融香火我亡缘，还上江头上水船。赖得江山旧相识，登临到处一悠然。"
        },
        {
            "标题": "寄怀子进昆仲三首",
            "作者": "赵蕃",
            "内容": "闻道筑堂名遂初，规模浑是退居图。藏书自有三万轴，种橘何多二百株。我似杜陵宁老蜀，君如张翰已归吴。诗成把酒遥相属，门外北风方怒呼。"
        },
        {
            "标题": "寄怀二十首 其十一",
            "作者": "赵蕃",
            "内容": "春今五日如京兆，风雨更堪携折之。我病不能知许事，饭馀扪腹细哦诗。"
        },
        {
            "标题": "寄怀二十首 其十二",
            "作者": "赵蕃",
            "内容": "秋风常恐到无期，一雨便兴摇落悲。疾病相攻今转甚，囊空何以致高医。"
        },
        {
            "标题": "寄怀二十首",
            "作者": "赵蕃",
            "内容": "破屋支撑风雨余，世间种种不关渠。忍饥要惯无他术，过午未炊犹读书。"
        },
        {
            "标题": "寄怀在伯三首 其三",
            "作者": "赵蕃",
            "内容": "倏尔听鸣鴂，慨然悲众芳。春事且衰歇，吾行可相羊。\n问年踰不惑，嘐嘐斯谓狂。益矣多闻友，从之道阻长。"
        },
        {
            "标题": "寄怀二十首 其五",
            "作者": "赵蕃",
            "内容": "春风底事苦欺梅，旧雪未乾新雪催。元自不侪桃与李，何须著意苦相摧。"
        },
        {
            "标题": "寄怀在伯三首",
            "作者": "赵蕃",
            "内容": "我苦千里役，儿荒三月书。役苦殆委顿，书荒廑垦锄。夜雨倒湖水，春耕竞田庐。事贵在勇决，尔胡但居诸。"
        },
        {
            "标题": "施衢州除浙西提刑以诗寄饯三首 其一",
            "作者": "赵蕃",
            "内容": "昔公立螭坳，秉笔罔不书。及乎上谏坡，论议无日虚。\n直言有不雠，柴桑念归欤。高卧属几日，朱轓起阎闾。\n政成合入奏，返直承明庐。如何更持节，未使经纶摅。\n上心岂无谓，劳公重皇居。吏恶必剪刈，士良必吹嘘。\n此自宰相事，于公定何如。"
        },
        {
            "标题": "寄怀章衢州辛越州",
            "作者": "赵蕃",
            "内容": "江东去江西，道阻而且长。怀我金石交，每瞻鸿雁行。信州去衢州，道阻而匪修。黄花遂九日，明月负中秋。江东去浙东，江表邈剡中。莫云岩壑异，固有丘壑同。一出与一处，或嘿而或语。行步涩如棘，欲飞恨无羽。风高已木落，薄寒能中人。室迩人甚远，不孤必有邻。"
        },
        {
            "标题": "寄建宁韩尚书二首",
            "作者": "赵蕃",
            "内容": "今代韩夫子，频年刺两州。官崇古常伯，地重汉诸侯。父老记茂宰，山川皆昔游。悬知里闾化，不待教条修。"
        },
        {
            "标题": "寄黄子耕",
            "作者": "赵蕃",
            "内容": "谁能一枉林间寺，君独屡过湖上村。先世文章出遗逸，当家句法有渊源。平生所识盖无几，盛意若何如见存。元佑兰台妙人物，我今寂寞愧诸孙。"
        },
        {
            "标题": "寄怀二十首",
            "作者": "赵蕃",
            "内容": "早禾栖陇待晴收，雨欲为霖势可忧。似觉朝来乌鹊喜，便携童稚过西畴。"
        },
        {
            "标题": "因书寄黄子耕六言三首",
            "作者": "赵蕃",
            "内容": "自失孤山杯酒，两年相望梅花。交友平生几许，差池重复成嗟。"
        },
        {
            "标题": "寄怀二十首",
            "作者": "赵蕃",
            "内容": "早起阴晴殊未分，杜鹃何许叫深云。眼中忽尔生新句，何异风行水面纹。"
        },
        {
            "标题": "寄怀畏知二首",
            "作者": "赵蕃",
            "内容": "湘山峻刻湘流深，中有骚人愤世音。吊古自为吾辈事，宦游端识故人心。别来未有音书至，岁晚勿令霜露侵。闻道元戎今仲举，定除尘榻伴登临。"
        },
        {
            "标题": "施衢州除浙西提刑以诗寄饯三首",
            "作者": "赵蕃",
            "内容": "六飞驻吴中，地实三辅比。择守固甚艰，况于部刺史。惟公治衢州，他郡盖无是。岂惟教条清，坐见风俗美。邦畿四方本，王化所自始。俾公按连城，此责亦重矣。绣衣非古官，汉乃有直指。于今盗贼清，所系狱事尔。谳议苟以平，遗公孙若子。"
        },
        {
            "标题": "寄怀伯瑞",
            "作者": "赵蕃",
            "内容": "四海今诗伯，三衢聊署曹。望之甘录录，桀溺病滔滔。有志躬蓑笠，宁能类桔槔。我交天下士，如子未多遭。"
        },
        {
            "标题": "寄怀赵南纪二首",
            "作者": "赵蕃",
            "内容": "闻道君先我，论交我愧君。长沙辱倾盖，怀玉怅离群。怪底书多枉，情知义薄云。金兰虽甚笃，药石愿时分。"
        },
        {
            "标题": "寄怀二十首",
            "作者": "赵蕃",
            "内容": "雪没东园一径深，频惊饥雀落空林。疏明自喜山房小，更听哀弦空外音。"
        },
        {
            "标题": "寄蒋攸县砺二首",
            "作者": "赵蕃",
            "内容": "湘山越岭纵怀归，可废当年靡盐诗。府主甚贤宾得士，岂忧磨磷涅能缁。"
        },
        {
            "标题": "寄怀畏知二首",
            "作者": "赵蕃",
            "内容": "驰檄传闻思一来，溪头几立望樯桅。黄花又作霜前槁，白酒空留秋后醅。早岁交游今孰在，暮年林壑要深陪。世间名宦岂不好，只恐势移成溺灰。"
        },
        {
            "标题": "寄胡达孝二首",
            "作者": "赵蕃",
            "内容": "问讯安丰守，开藩且半年。秋收多少麦，春辟几何田。但使民能足，端知化已宣。誉毋求赫赫，腹肯愧便便。"
        },
        {
            "标题": "寄怀二十首",
            "作者": "赵蕃",
            "内容": "剩水残山觉范诗，泛然孤棹去何之。倚樯吟啸元无忤，谁信今朝无早炊。"
        },
        {
            "标题": "寄贺周子充除左相留正除右相王谦仲除参政",
            "作者": "赵蕃",
            "内容": "淳熙十六年，正月十九日。雪余雨更作，有客方抱疾。忽传底处书，昏暮叩蓬荜。问之何许人，乃是吾家侄。书中道何为，除目报甲乙。要令二父知，此意深所悉。我方盘谷归，讵应闻黜陟。虽云在田野，又可忘辅弼。况于乡里贤，与夫旧连率。及其先友家，投分亦颇密。恭惟三君子，德盛难具述。要皆由从官，以至秉政笔。于今天下事，孰得复孰失。仰思与夜继，想不遑暇逸。置邮速传命，颂口当四出。而我病不能，欲置还未毕。要歌夔皋诗，称美宁敢溢。愿观勋业成，公论斯可必。曾闻鸟鸣春，气应还唧唧。喜甚屐且折，忧深纬宁恤。"
        },
        {
            "标题": "寄怀二十首",
            "作者": "赵蕃",
            "内容": "阴晴竟日漫难分，远岫犹藏欲雨云。叹息无言桃与李，一年踪迹又纷纷。"
        },
        {
            "标题": "寄怀二十首",
            "作者": "赵蕃",
            "内容": "终日搜诗思不枯，坐间失喜折冰须。寒窗雪满无人到，伴我一枝梅更孤。"
        },
        {
            "标题": "寄林敏夫二首",
            "作者": "赵蕃",
            "内容": "吴江应已落丹枫，况说枫桥半夜钟。想见归心成日日，暮云如我忆江东。"
        },
        {
            "标题": "寄刘凝远丈二首",
            "作者": "赵蕃",
            "内容": "清时二浙湖山主，合在公家不属人。求去非贪镜湖赐，归来便作许由邻。喜闻吾党有高退，顿使幽居忘贱贫。想见诗题硬黄纸，更无梦到软红尘。"
        },
        {
            "标题": "寄林运使三首",
            "作者": "赵蕃",
            "内容": "忆昨登门误取知，再焉犹复似当时。已容尽醉尊中酒，更辱频询别后诗。落落有怀那得写，悠悠重见果何期。南山幸迩朝天路，准拟追随竹马儿。"
        },
        {
            "标题": "寄刘凝远丈二首 其二",
            "作者": "赵蕃",
            "内容": "水云痛饮玉光诗，胜践那容俗子知。此乐祇今宁梦见，临风空尔费怀思。\n苏门长啸谁能和，赤壁成功顾已迟。当日唱酬谁复与，皆云骥子好男儿。"
        },
        {
            "标题": "寄李晦庵",
            "作者": "赵蕃",
            "内容": "昔我曾大父，高父世无伦。晚生不尽得，所知三数人。堂堂赞皇公，实能继张陈。谏垣磨荐墨，许之以经纶。江陵竟连蹇，翰墨留余珍。晦庵乃其季，英气盖八垠。家世斯文事，属付真不泯。我亦早闻义，中年见天津。委曲问先世，与成倾盖亲。公故鼎富贵，我乃困贱贫。有诗猥蒙诵，顾乏佳句新。往过龚州庵，冻笔书吟呻。公来辱继作，春作动壁尘。去年濡须家，墨妙出倾囷。乍疑何人书，老大能精神。熟视乃鄙作，愧汗几拭巾。已焉忽语此，知公盖深仁。悯我抱奇疾，不救死且濒。稍加匕寸施，庶使屈得伸。宁知{苶小加丶右}然姿，挛拳殆终身。一官胡为哉，鸿毛等千钧。野马窘受驾，白鸥悲就驯。五斗未及饱，已遭穷鬼嗔。剑津骇腾变，牛衣泣酸辛。非性糟糠念，要是无补纫。朝餐罢举案，寒日空悬鹑。舍公竟谁诉，尺书走踆踆。如闻著书余，抄经穷夕晨。傥匪官闲散，那得了此因。枫香出楚地，茗碗宁加闽。水屏供倦息，枕流绝缁磷。献芹则小小，用意谁谆谆。秋风日夜急，木落知松筠。竚立不可见，悠然漫溪滨。"
        },
        {
            "标题": "昆山兄惠笔颇佳谢之并呈克斋舅二首 其一",
            "作者": "赵蕃",
            "内容": "吾舅书名早并诗，我兄名誉称家儿。异时大小欧阳体，肯道外人那得知。"
        },
        {
            "标题": "寄李商叟二首",
            "作者": "赵蕃",
            "内容": "筍茁桐敷又一时，想君日日有新诗。诗成寄我何其晚，要与羊何共和之。"
        },
        {
            "标题": "以旧诗寄投谢昌国三首",
            "作者": "赵蕃",
            "内容": "昔在方斋老，南游为我言。庐陵得佳士，康乐有贤孙。许可渠不易，殷勤相与论。元宾虽已矣，所与见如存。"
        },
        {
            "标题": "寄李叔器兼寄毛伯明张王臣康叔临三首",
            "作者": "赵蕃",
            "内容": "洞庭拍拍浸君山，亭对君山君闭关。胜日想多文会友，定应怜我在荆蛮。"
        },
        {
            "标题": "寄李商叟二首",
            "作者": "赵蕃",
            "内容": "卿来我已后诸公，颇愿相从缯简中。岂若吾身得亲见，怪君风味莫之同。"
        },
        {
            "标题": "寄刘凝远峦四首",
            "作者": "赵蕃",
            "内容": "一生已分阻长饥，轻薄羞随造化儿。远寄微言作君寿，无盐何敢突西施。"
        },
        {
            "标题": "寄刘伯山",
            "作者": "赵蕃",
            "内容": "魁梧任嘲剧，短少盖风流。邂逅为颐解，殷勤成刺投。遥知江夏阁，不减仲宣楼。颇愿相从去，湖南兵未休。"
        },
        {
            "标题": "寄雷丈朝宗",
            "作者": "赵蕃",
            "内容": "忆我前年秋，驱羸赴行在。凄凉醴陵门，公独枉轩盖。客中遇还使。素书仅一通。计之曾未达，公起使广东。而我困流徒，日月无定止。逮今得还山，莽莽舟在水。长沙公寓乡，来往维其常。傥复后此使，音问政渺茫。如公所抱负，外斂中甚富。遄归定非晚，入待帝左右。车行过怀玉，寄声到林谷。容我复驱羸，宵征戒童仆。"
        },
        {
            "标题": "寄林敏夫二首 其一",
            "作者": "赵蕃",
            "内容": "闻说君家家具区，秋风应熟季鹰鲈。虽云祸福有倚伏，要是知几失早图。"
        },
        {
            "标题": "寄李处州",
            "作者": "赵蕃",
            "内容": "自入湖南路，驱车得屡停。流传虽有句，次舍或无亭。险绝犹云未，艰危不易听。真宜太白醉，未信屈原醒。我去方蛮府，公归合汉庭。原言无沛雨，尚想独当霆。白雪故寡和，黄麻须六经。诏除期不晚，得以慰飘零。"
        },
        {
            "标题": "昆山兄惠笔颇佳谢之并呈克斋舅二首 其二",
            "作者": "赵蕃",
            "内容": "殷勤双笔肯轻投，识面端能解所由。自笑真成似罗赵，流称安得并何刘。"
        },
        {
            "标题": "以旧诗寄投谢昌国三首",
            "作者": "赵蕃",
            "内容": "我有江西役，清江公所乡。放舟频下上，欲见苦参商。扁榜书皆到，流传句必香。何当仍大嚼，鼎味也先尝。"
        },
        {
            "标题": "寄林信州",
            "作者": "赵蕃",
            "内容": "岭近梅花开已多，水南梅事又如何。使君假日曾游否，客子临风空屡哦。好士何妨勤下榻，丰年那有拙催科。倦游我亦怀三径，何况传闻政免苛。"
        },
        {
            "标题": "寄李宁卿",
            "作者": "赵蕃",
            "内容": "不寄来南录，但传多景诗。长安分袂后，湘水寄书时。我欲归三径，君方闻四驰。未知回首地，宁有盍簪期。"
        },
        {
            "标题": "寄李商叟二首 其一",
            "作者": "赵蕃",
            "内容": "笋茁桐敷又一时，想君日日有新诗。诗成寄我何其晚，要与羊何共和之。"
        },
        {
            "标题": "寄刘凝远峦四首 其二",
            "作者": "赵蕃",
            "内容": "曾因下座识元龙，深觊归途得款从。顾我殊非黄叔度，多君不愧郭林宗。"
        },
        {
            "标题": "以旧诗寄投谢昌国三首",
            "作者": "赵蕃",
            "内容": "活法公家论，东莱盖有承。先生真伯仲，小子愧云仍。昧昧鼠为璞，纷纷虫语冰。今朝方见佛，平日谩依僧。"
        },
        {
            "标题": "寄刘凝远峦四首 其一",
            "作者": "赵蕃",
            "内容": "旧来人物数诸刘，公更诗名盖几州。新贵祇今多故旧，先生宁久滞瓜丘。"
        },
        {
            "标题": "寄克斋舅氏",
            "作者": "赵蕃",
            "内容": "不幸书题遂一年，书犹断绝况诗传。兴来亦复吟哦否，读罢何当疾痼痊。慷慨初无伏波志，忧愁枉类屈原迁。使来觅我当何处，水出牂牁若个边。"
        },
        {
            "标题": "寄李叔器兼寄毛伯明张王臣康叔临三首 其一",
            "作者": "赵蕃",
            "内容": "春水满时春草生，春风日日上江亭。蘋花采得从谁寄，空送沅湘入洞庭。"
        },
        {
            "标题": "寄刘凝远峦四首",
            "作者": "赵蕃",
            "内容": "曾因下府识元龙，深觊归途得款从。顾我殊非黄叔度，多君不愧郭林宗。"
        },
        {
            "标题": "寄林运使三首 其二",
            "作者": "赵蕃",
            "内容": "门第违离又一冬，素书寥阔便艰通。身随回雁辞湘水，官许骑驴看华峰。\n人笑半生耽落拓，自欣三径著疏慵。顾惭囊粟无功受，勤动终年是老农。"
        },
        {
            "标题": "寄林运使三首 其一",
            "作者": "赵蕃",
            "内容": "番禺城下牂牁水，亦复分流过此州。使节长瞻万里外，尺书忽到五溪头。\n酸寒应念卑堪说，奇胜聊云旧所游。岭海滞公犹未召，蛮荒著我更何尤。"
        },
        {
            "标题": "闻克斋舅氏除江东提举以此寄贺",
            "作者": "赵蕃",
            "内容": "春风桃李花，开落几许时。谅彼松柏质。动有千岁期。舅氏早负名，不作窈窕姿。冰霜饱摧剥，未觉明堂迟。不休朱两轓，四牡已载驰。斂散有常度，刺举由我施。过家得上冢，偃薄宁久为。又意汉廷上，鼓舞须厥辞。文章岂憎命，穷人讵因时。贱子盍自勉，毋庸罪毛锥。"
        },
        {
            "标题": "寄梁从善",
            "作者": "赵蕃",
            "内容": "旧说舂陵郡，全如石作州。胸中饱丘壑，笔下剖琳球。遥想窗扉敞，多能磊落收。平生有余嗜，安得致林幽。"
        },
        {
            "标题": "寄林运使三首",
            "作者": "赵蕃",
            "内容": "番愚城下牂牁水，亦复分流过此州。使节长瞻万里外，尺书忽到五溪头。酸寒应念卑堪说，奇胜聊云旧所游。岭海滞公犹未召，蛮荒著我更何尤。"
        },
        {
            "标题": "寄李叔器兼寄毛伯明张王臣康叔临三首 其三",
            "作者": "赵蕃",
            "内容": "向来相别恨匆匆，别复长思讲学功。江水无由致双鲤，春风又是起归鸿。"
        },
        {
            "标题": "寄李处州",
            "作者": "赵蕃",
            "内容": "近别遂累日，逢人空附书。虽能道所以，未辱报何如。千里江山外，一春风雨余。梦成同泛宅，起欲命篮舆。"
        },
        {
            "标题": "寄刘凝远峦四首",
            "作者": "赵蕃",
            "内容": "少陵衣钵在涪翁，传述东莱得正宗。闻道曾经亲授记，不求印可谁更从。"
        },
        {
            "标题": "寄克斋舅氏",
            "作者": "赵蕃",
            "内容": "不奉书题遂一年，书犹断绝况诗传。兴来亦复吟哦否，读罢何当疾痼痊。\n慷慨初无伏波志，忧愁枉类屈原迁。使来觅我当何处，水出牂牁若个边。"
        },
        {
            "标题": "寄彭元思",
            "作者": "赵蕃",
            "内容": "忆昨寄书今几日，缺然无地接殷勤。秋风红叶堪题句，寒夜青灯忆对君。三径吾将归问路，一尊何日再论文。番湖政与冰溪接，鸡犬虽遥亦共闻。"
        },
        {
            "标题": "寄潘恭叔曾幼度三首",
            "作者": "赵蕃",
            "内容": "去岁附书并附诗，自吴适粤至何时。殷勤再觅铜鱼使，傥不沉浮敢恨迟。"
        },
        {
            "标题": "寄南安李使君三章 其一",
            "作者": "赵蕃",
            "内容": "频宵为月卧风前，异世风流怀谪仙。半年且阔书邮置，六辈肯来从事贤。\n白衣不但觅陶令，春草因之感惠连。醉里悠悠更何梦，南池水长叠荷钱。"
        },
        {
            "标题": "寄南安李使君三章",
            "作者": "赵蕃",
            "内容": "臼捣纷纷何所如，碾成更自治家模。不尽粉身兼碎骨，为看落雪又霏珠。体用同归人力致，粗精孰愈磨工夫。旧闻此物独君地，要伴笔床能寄无。"
        },
        {
            "标题": "寄明叔且示逸远",
            "作者": "赵蕃",
            "内容": "别我已似久，起予当有诗。筠窗坐风雨，儿辈乐埙篪。归日近休日，春时盛此时。观山仍快阁，太史昔幽期。"
        },
        {
            "标题": "寄吕谦益卿三首",
            "作者": "赵蕃",
            "内容": "一尉荒山里，高名四海中。初非大夫逐，定自溧阳穷。荐士犹王政，招魂已变风。怀今更思古，伫立晚江空。"
        },
        {
            "标题": "寄吕谦益卿三首",
            "作者": "赵蕃",
            "内容": "多谢临湘尉，书来并枉诗。夜吟忘夕寐，晨诵愈朝饥。我亦穷耽此，君仍老嗜兹。虽然不相弃，竟尔欲奚为。"
        },
        {
            "标题": "寄刘子澄先生",
            "作者": "赵蕃",
            "内容": "春雨寒犹积，春园木又荣。武昌闻别驾，生米见题名。安否逢人问，书题阙便行。周围怀细履，陶酒忆徐倾。会合知何日，羁栖尚此生。向来犹楚越，今日遂蛮荆。妻子饥寒累，交朋时势情。未应终薄禄，当复事深耕。"
        },
        {
            "标题": "寄南安李使君三章 其三",
            "作者": "赵蕃",
            "内容": "如闻舍策已蹁跹，神物护持非药痊。为州莫漫贪良酝，把节何迟复旧毡。\n但期米许频仍乞，敢望舟同缥缈仙。别久未能成一诣，故怜终日泥陈编。"
        },
        {
            "标题": "寄倪好问",
            "作者": "赵蕃",
            "内容": "问讯永州倪户曹，别来岁月已滔滔。贤居幕府定余暇，舟过浯溪今几遭。颂出次山微自显，诗成太史贬无褒。因来打寄山中本，并以张秦翰墨豪。"
        },
        {
            "标题": "寄内及儿女二首 其二",
            "作者": "赵蕃",
            "内容": "幼子未识面，吾儿无用英。家虽以儒奋，身欲事农耕。\n水竹为居处，布荆令女行。超然老夫妇，脱粟配藜羹。"
        },
        {
            "标题": "寄吕谦益卿三首",
            "作者": "赵蕃",
            "内容": "诲我肱三折，思君肠九回。尽忠真药石，欲报异琼瑰。交道孰云丧，古风今未颓。狂言喙三尺，百罚酒深杯。"
        },
        {
            "标题": "重怀思隐之作因回使寄明叔兼呈从礼景立",
            "作者": "赵蕃",
            "内容": "问讯新篁今几长，高应出屋睛侵廊。遥怜初日弄碎影，相见午风传细香。卧看行吟君得意，昼思宵寐我回肠。譍门为戒须高眼，有客能来傥姓王。"
        },
        {
            "标题": "寄明叔",
            "作者": "赵蕃",
            "内容": "闻道南池上，日来幽事多。株株摇弱柳，柄柄出擎荷。长夏端能好，新诗况可歌。无庸问凡楚，一以付无何。"
        },
        {
            "标题": "寄南安李使君三章",
            "作者": "赵蕃",
            "内容": "频宵为月卧风前，异世风流怀谪仙。半年且阔书邮置，六辈肯来从事贤。白衣不但觅陶令，春草因乏感惠连。醉里悠悠更何梦，南池水长叠荷钱。"
        },
        {
            "标题": "寄内及儿女二首",
            "作者": "赵蕃",
            "内容": "谁令未得归，不解忍长饥。岁晏得无感，书来何况迟。雁闻伤北客，梅动是南枝。怅望山庵竹，青青独守墀。"
        },
        {
            "标题": "寄潘恭叔曾幼度三首",
            "作者": "赵蕃",
            "内容": "天将绝境付奇才，万里飘零莫自哀。不尔如何吾幼度，郁孤台又粤王台。"
        },
        {
            "标题": "寄莫万安",
            "作者": "赵蕃",
            "内容": "天生尤物为民瘵，荔枝奔腾自南海。后来始说闽部采，亦有风人刺丁蔡。嗟哉万安十室邑，橘比江陵梨号蜜。尝闻旧日事苞苴，千数私家公百十。莫侯为令知其然，罢献初从使者先。其余诟病置不问，贫友或乞捐餐钱。忆昨追随秋政热，不但近公如玉雪。别来已忽露为霜，当念相如多病渴。"
        },
        {
            "标题": "寄莫万安升之二首",
            "作者": "赵蕃",
            "内容": "我坐移官不作忧，得君为主见风流。移官得此天如恶，遣落江西尽处头。"
        },
        {
            "标题": "寄莫万安升之二首",
            "作者": "赵蕃",
            "内容": "身在江西尽处山，江东家住几时还。苦吟更与风光别，一夜并成双鬓斑。"
        },
        {
            "标题": "寄潘恭叔曾幼度三首",
            "作者": "赵蕃",
            "内容": "一冬风雪苦多寒，春至冰霜更积攒。咫尺端如隔千里，况于楚粤路漫漫。"
        },
        {
            "标题": "寄秋怀",
            "作者": "赵蕃",
            "内容": "霞谷宁终计，龙门已暮年。向来嗟独后，今日可忘前。既缪青衿学，当思白首传。犹须就吾子，相为语蝉连。"
        },
        {
            "标题": "寄秋怀",
            "作者": "赵蕃",
            "内容": "两载沅湘役，虽劳何所为。虾行仍蛭渡，犹豫复狐疑。孰念锄犁把，殊胜手板持。山南与山北，舒了更从谁。"
        },
        {
            "标题": "寄秋怀",
            "作者": "赵蕃",
            "内容": "吾与徐斯远，敬之宁独亲。讵须劳咄咄，徒觉叹踆踆。共乐名教地，同耕寂寞滨。敝裘堪共御，宜尔耐艰辛。"
        },
        {
            "标题": "寄审知并属彦博三首",
            "作者": "赵蕃",
            "内容": "地迥林逃斫，湖深水易平。邻多为圃住，门有趁虚行。游钓昔爱此，林庐曾属情。谁欤二亩乞，已矣一枝营。"
        },
        {
            "标题": "寄秋怀",
            "作者": "赵蕃",
            "内容": "两月巴陵郡，搜诗朝暮间。空能饮江水，恨不上君山。昔者闻何至，今焉兴尽还。才名或遭骂，坎轲分低颜。"
        },
        {
            "标题": "寄秋怀 其五",
            "作者": "赵蕃",
            "内容": "西京刘校尉，上疏引春秋。圣学期深探，明时可妄投。\n他年王子表，今日古人求。幸甚闻无恙，顿能宽远忧。"
        },
        {
            "标题": "寄审知",
            "作者": "赵蕃",
            "内容": "枫赤芦花白，扁舟夜泊时。平生故人梦，细雨说相思。"
        },
        {
            "标题": "寄审知并属彦博三首 其一",
            "作者": "赵蕃",
            "内容": "病榻论诗罢，僧舆趋驾归。倦书疏竹几，多梦绕湖扉。\n赤叶霜前坠，黄花雨后稀。直堪凋鬓发，何祇减腰围。"
        },
        {
            "标题": "寄秋怀",
            "作者": "赵蕃",
            "内容": "西京刘校尉，上疏引春秋。圣学期深探，明时可妄投。他年王子表，今日古人求。幸甚闻无恙，顿能宽远忧。"
        },
        {
            "标题": "寄秋怀 其四",
            "作者": "赵蕃",
            "内容": "我不识裘父，闻之空有年。曾题五字寄，仅以尺书旋。\n诸老没已久，故家谁复贤。犹欣得吾子，句法早亲传。"
        },
        {
            "标题": "寄秋怀",
            "作者": "赵蕃",
            "内容": "大暑惧死暍，祁寒愁仆僵。岁时空卒卒，身世益伥伥。问服遗官叹，怀沙去国伤。终殊弋何慕，况事色斯翔。"
        },
        {
            "标题": "寄秋怀 其三",
            "作者": "赵蕃",
            "内容": "霞谷宁终计，龙门已暮年。向来嗟独后，今日可忘前。\n既缪青衿学，当思白首传。犹须就吾子，相为语蝉连。"
        },
        {
            "标题": "寄秋怀 其七",
            "作者": "赵蕃",
            "内容": "几欲相酬答，诗情了不关。携从五溪远，直过洞庭宽。\n叹我终成累，多君不可删。黄昏伫立久，云尽觉无山。"
        },
        {
            "标题": "寄审知并属彦博三首",
            "作者": "赵蕃",
            "内容": "豫章稠众木，孔翠逐群飞。梁栋期终用，文章莫露机。枉为时俗忌，空使寸心违。语以王郎子，因来答是非。"
        },
        {
            "标题": "寄秋怀",
            "作者": "赵蕃",
            "内容": "忆我江东弟，书来得暂怡。寺居因市近，村舍与贫宜。儿辈诗书力，童奴薪水为。尤欲护吾竹，及此夏初时。"
        },
        {
            "标题": "寄施进之",
            "作者": "赵蕃",
            "内容": "我游尖峰回，一步成数憩。仰攀松夭矫，俯睨石贔屭。路穷入平野，飞鸟迎决眦。庐舍半茅瓦，阡陌相栉比。谓皆耕稼徒，不复问名字。那知君子居，乃在青山际。听君谈所宅，悟我曾略至。时犹未识面，岂得漫通刺。都城一邂逅，草木同臭味。我旋反林栖，君适寓古寺。肯来稚子师，历岁殆逾二。既均手足亲，又笃朋友义。去年君还归，城闉直童骑。楮生分草余，鲟鮓动食指。今年我属疾，故旧多遐弃。愧君不惮劳，冲暑到溪次。买肉烹伏雌，芼姜仍著豉。无资鹿脯求，竟是猪肝累。以我病苦渴，榴实富汁滓。累累解包裹，其大盖绝市。劝我养形神，勉我进药饵。裴回昼难别，展转宵失寐。分携六十日，顾我病只尔。虽云间何阔，恋恋曾莫置。惟君名家驹，少日便千里。赋成惊老生，谓敌相如谊。姜侯号博学，无忌称酷似。我尝叩疑阙，应答罔不记。江流滥觞来，层台累土起。如君之于学，何但一第已。独闻家素贫，慈亲下妻子。躬耕不自给，负米常远致。愿君力勉旃，事固有堂陛。高贤昔未遇，勤苦类如此。我行下吴会，破蠹且料理。念将一过君，薄酒期共醉。又恐饭与刍，未免为君费。不然君即我，会于章老氏。素书久不往，往亦难尽意。诗以道鄙怀，因焉论夙契。"
        },
        {
            "标题": "寄秋怀",
            "作者": "赵蕃",
            "内容": "求友咏伐木，思兄言陟冈。那知符檄累，不了道途忙。照水形知瘵，临风发欠长。想渠能我忆，如我不渠忘。"
        },
        {
            "标题": "寄青原山常不轻",
            "作者": "赵蕃",
            "内容": "吾舅每谈方外友，吃吃醉吟长在口。李侯佳句往往有，示我不轻诗数首。江湖愿见非一日，岂有闻名不相识。路头且向郁孤台，却傍钓台深处回。"
        },
        {
            "标题": "寄送于去非三首 其一",
            "作者": "赵蕃",
            "内容": "三载尉虽卑，诸公竞己知。荐书常沓至，宾幕每牢辞。\n玉立风神峻，河倾议论驰。他年继质肃，应有后人祠。"
        },
        {
            "标题": "寄题分宜簿舍怀古阁为刘公度赋",
            "作者": "赵蕃",
            "内容": "虽云闲主簿，曷日顾能闲。因榜白云句，遂追千古还。功名常慕蔺，事业亦希颜。易地能同道，高山俯仰间。"
        },
        {
            "标题": "寄题安福士人家赏静轩听雨二首 其二",
            "作者": "赵蕃",
            "内容": "有听辄有感，所关非所闻。小轩渠对雨，远地我看云。\n大被清霜晓，短檠寒夜分。朝昏解同趣，南北谢离群。"
        },
        {
            "标题": "寄送于去非三首",
            "作者": "赵蕃",
            "内容": "假馆我多暇，驱车君苦忙。近时成契阔，远去益凄凉。闻说催归骑，何由把别觞。归心擢章贡，远目溯沅湘。"
        },
        {
            "标题": "施衢州除浙西提刑以诗寄饯三首 其三",
            "作者": "赵蕃",
            "内容": "我客怀玉山，有如梓与桑。地故隶江东，与衢盖邻疆。\n自公剖符来，亦既阅雨霜。非惟衢人安，我民亦小康。\n去年旱无收，闾里惊欲惶。匪藉衢粟输，乌能免流亡。\n嗣闻被灾郡，诛赏率亦当。况于惠比境，于今见何尝。\n事虽郁上闻，我民不公忘。"
        },
        {
            "标题": "寄孙从之",
            "作者": "赵蕃",
            "内容": "顾使斯人墨绶腰，不知谁合上丹霄。得非疲瘵要摩抚，是遣循良颁诏条。闻道过家犹数月，尚期论荐出公朝。过予不作一饭去，政倚相望非甚遥。"
        },
        {
            "标题": "寄题安福士人家赏静轩听雨二首 其一",
            "作者": "赵蕃",
            "内容": "心远渊明趣，室虚庄叟书。宅边种柳树，濠上乐鯈鱼。\n往者不复作，斯人今则疏。谁为赏静者，吾欲并门居。"
        },
        {
            "标题": "寄太和旧游",
            "作者": "赵蕃",
            "内容": "李暗桃春未是晚，可怜孤负海棠天。故应陶写皆诗内，安得淋漓到酒边。已办经营求散吏，便思潇潇泛江船。相思异日题诗句，绕屋扶疏陶令篇。"
        },
        {
            "标题": "寄汤司谏",
            "作者": "赵蕃",
            "内容": "自发袁州使，侵寻复暮春。何人话安否，官路政艰辛。章贡未归客，湘沅薄宦人。何当一倾盖，肯作白头新。"
        },
        {
            "标题": "寄秋怀 其十",
            "作者": "赵蕃",
            "内容": "两载沅湘役，虽劳何所为。虾行仍蛭渡，犹豫复狐疑。\n孰念锄犁把，殊胜手板持。山南与山北，舍子更从谁。"
        },
        {
            "标题": "寄汤司谏",
            "作者": "赵蕃",
            "内容": "自发袁州使，侵寻复暮春。何人话安否，官路政艰辛。\n章贡未归客，湘沅薄宦人。何当一倾盖，肯作白头新。"
        },
        {
            "标题": "寄孙子进昆仲",
            "作者": "赵蕃",
            "内容": "霜风入枯苇，客枕那能安。起寻短灯檠，捐书复慷看。缅思平生游，平陆多奔湍。怀哉岂无人，荆吴路漫漫。大孙行秘书，今古靡不观。天文号隐奥，坐使十载殚。溢而为文章，卷舒见波澜。丞哉亦奇士，老不卑小官。诗成太白豪，笑杀东野寒。酒酣或看剑，肯为无鱼弹。仪也节更苦，凛若谁能干。臂之于草木，青松蔽春兰。不愿太官赐，自爱苜蓿盘。相携住荆溪，冥鸿渺云端。酿泉饮佳客，采溪荐朝餐。不负风月佳，始知天地宽。我欲往从之，买船斩钓竿。富春访严陵，吴淞觅张翰。人生鲜如意，高趣况易阑。君毋轻此乐，此乐非游般。"
        },
        {
            "标题": "寄送于去非三首",
            "作者": "赵蕃",
            "内容": "草木政怒长，波涛方疾流。雄辞杂蛟蚓，健笔走龙虬。我句平无取，君才勇莫俦。如何晦翁语，折节继前修。"
        },
        {
            "标题": "寄送府判寺簿先生二首 其一",
            "作者": "赵蕃",
            "内容": "大旆传闻发武昌，归舟复道抵维扬。几年风月欠李白，今日河山须子长。\n要为中兴考形势，岂徒馀事著文章。翩然欲去无翎翅，自叹不如鸥鹭行。"
        },
        {
            "标题": "寄送府判寺簿先生二首",
            "作者": "赵蕃",
            "内容": "朱游不肯留东阁，子政犹须校秘书。自有大名喧宇宙，岂劳当路借吹嘘。舟中加意护寝饭，日下即当来诏除。大厦如山要梁栋，不应空赋爱吾庐。"
        },
        {
            "标题": "寄送周子中监丞赴舒州二首",
            "作者": "赵蕃",
            "内容": "引嫌初补外，怀绶复频年。自得山水胜，定由仙佛缘。往游成旧矣，有梦尚依然。六字今谁嗣，留题乞我传。"
        },
        {
            "标题": "寄送于去非三首",
            "作者": "赵蕃",
            "内容": "三载尉虽卑，诸公况己知。荐书常沓至，宾幕每牢辞。玉立风神峻，河倾议论驰。他年继质肃，应有后人祠。"
        },
        {
            "标题": "寄送周子中监丞赴舒州二首",
            "作者": "赵蕃",
            "内容": "欲问淮南米，皆云岁不登。疲羸不难活，摩抚政须能。但使荒田辟，无劳铸铁增。素书宁敢寄，苦语未宜憎。"
        },
        {
            "标题": "寄题山居",
            "作者": "赵蕃",
            "内容": "山居为山何所如，非灊非皖非匡庐。问云非山何所居，屋中主人山中徒。\n当檐屹立几丈馀，亦有竹树相盘纡。朝听鹤吟暮猿呼，那知门外临通衢。\n或闻此语谓我诬，答以君意诚守株。人间有国名华胥，其往初不因舟车。\n神游倏忽已即涂，晨鸡唤觉犹蘧蘧。山名无乃类此欤，胸中有山无地无。\n朱门蓬户何别区，参前见处成工夫。"
        },
        {
            "标题": "观吴兴俞君新之作画于瑞竹俞君索诗漫兴四绝句 其三",
            "作者": "赵蕃",
            "内容": "作画与作诗，妙处元同科。苟无自得处，当复奈渠何。"
        },
        {
            "标题": "寄题宋舜卿家小阁兼属李亦韩梁进父二首",
            "作者": "赵蕃",
            "内容": "忆我辰州友，英英李宋梁。参差由百拽，怅望到三湘。邂逅书能寄，追随辱未忘。南山如访旧，下有老耕桑。"
        },
        {
            "标题": "寄题宋舜卿家小阁兼属李亦韩梁进父二首 其一",
            "作者": "赵蕃",
            "内容": "湖北终连北，辰州是古州。故家唯宋氏，旧物有书不。\n几踏缘江路，频登小阁幽。虽微少陵句，不减浣花头。"
        },
        {
            "标题": "寄题林宪景思雪巢",
            "作者": "赵蕃",
            "内容": "雪堂竟向雪中成，四壁纷纷洒雪霙。春秋记事有成法，匪同风月徒虚名。雪巢之雪竟何许，岂角主人清且苦。长鑱长鑱吾与汝，诗瘦谁令如杜甫。我尝快读诚斋赋，凛凛风前留不住。几思从君借一窗，细读妙句令心降。"
        },
        {
            "标题": "寄王彦博",
            "作者": "赵蕃",
            "内容": "年来困奔牛，事与素心违。岁晏草木肃，天高鸿雁微。故人天外别，尺素眼中稀。问我还乡旆，春风当与归。"
        },
        {
            "标题": "寄文叔且问畏知近讯五首",
            "作者": "赵蕃",
            "内容": "近来周子绝无书，目断西江双鲤鱼。出处不应违素志，君如得来我归欤。"
        },
        {
            "标题": "寄文叔且问畏知近讯五首 其二",
            "作者": "赵蕃",
            "内容": "左手持螯快引杯，诵诗屑屑吐琼瑰。清游晚上仙林阁，平揖森檐玉万堆。"
        },
        {
            "标题": "寄王彦博",
            "作者": "赵蕃",
            "内容": "年来困奔走，事与素心违。岁晏草木肃，天高鸿雁微。\n故人天外别，尺素眼中稀。问我还乡旆，春风当与归。"
        },
        {
            "标题": "王亢宗自玉山寄二诗次韵报之",
            "作者": "赵蕃",
            "内容": "一官偶落大江西，名姓摧藏肯愿知。取友但论诗好恶，逢人不说位高卑。殷勤愧子能相觅，邂逅起予还有诗。是物解穷无苦嗜，恐教盛业枉明时。"
        },
        {
            "标题": "寄文叔且问畏知近讯五首",
            "作者": "赵蕃",
            "内容": "胸中何止五车书，记诵张巡恐不如。有意词科不难中，掖垣谏省政须渠。"
        },
        {
            "标题": "王亢宗自玉山寄二诗次韵报之",
            "作者": "赵蕃",
            "内容": "孰计还家底许居，政犹秋雨堕芙蕖。只今敢谓岁不与，自省从来术故疏。刍秣可怜哀病颡，江湖宁得欠舂锄。小舟已向山阴去，但遣和诗慵报书。"
        },
        {
            "标题": "寄题周霍丘寓斋",
            "作者": "赵蕃",
            "内容": "君住潇湘作寓斋，赋归仍与是斋偕。已知身世非真著，肯向功名怨寡谐。雨后更无云在岭，晓来那有月当阶。几思谈妙从人去，人事胡为苦好乖。"
        },
        {
            "标题": "寄王谦仲周子充丈",
            "作者": "赵蕃",
            "内容": "吴蜀三分地，沅湘合水流。鱼鰕今岛屿，兰茝旧汀洲。逾月雨连昼，莫春风送秋。湿桑蚕饿死，坏种谷漂浮。弊屋无乾处，呈嗟几日休。事多徵放逐，文欲号穷愁。惧祸初求免，兹行重失谋。官曹待符檄，食事指衣裘。淹速空占服，行藏漫倚楼。生涯纵草草，行路胜悠悠。弟妹怀天末，梦魂栖浪头。何当得散号，从此具归舟。特达非无仗，迍邅自过忧。禁庭敦宿契，枢府记乡州。几遇长安使，频蒙礼翰投。虽狐悬釜煮，且益破囊收。忧禹思由溺，阿衡任内沟。岂伊侪子弟，而俾堕拘囚。霄汉瞻归雁，波涛羡没鸥。怀哉上南斗，去矣事西畴。"
        },
        {
            "标题": "子进游怀玉山度必有诗未辱寄来作诗索之",
            "作者": "赵蕃",
            "内容": "秋日清且美，于游也固宜。迨今冬已仲，墐户惟其时。若人兴公家，嗜好夙有诗。几谭岩壑间，尘落不自知。靡辞陟降难，顾病风露披。旧闻怀玉山，地置多侧危。我为是邦人，每恨著脚迟。闻公勇决往，身住心俱驰。是邦有兹山，盖已千祀垂。曩者君夫子，携家隐于斯。与山结胜因，诗成多及之。去年公二仲，探讨曾至兹。今公又继去，秘密真无遗。山名谓怀玉，自昔传我疑，众作乃圭璧，名实信不欺。书来报行程，快读只欠诗。春膏有余否，佳笔锐若锥。会当写真行，寄我光茅茨。"
        },
        {
            "标题": "寄文叔且问畏知近讯五首",
            "作者": "赵蕃",
            "内容": "醉里挥毫君不嗔，平生嗜酒见天真。离觞曾为黄花满，别日行看梅又新。"
        },
        {
            "标题": "寄文叔且问畏知近讯五首",
            "作者": "赵蕃",
            "内容": "去年犯雪到西湖，眼见梅花玉立孤。今岁定无牢落叹，君诗清绝似林逋。"
        },
        {
            "标题": "寄徐季益四首 其二",
            "作者": "赵蕃",
            "内容": "君不减徐稚，豫章仍主人。结交非势利，此客况清真。\n今日山中友，他年席上珍。玉堂如伴直，怨句不须陈。"
        },
        {
            "标题": "寄峡州使君郭郎中三首 其三",
            "作者": "赵蕃",
            "内容": "契自西台叙，亲从昭德论。名声盖前辈，牢落愧清门。\n既见未知日，因风聊自存。祇愁千里面，识我故尘昏。"
        },
        {
            "标题": "寄峡州使君郭郎中三首",
            "作者": "赵蕃",
            "内容": "何处观文献，如公尚典刑。诗先获麟作，字本换鹅经。牛斗漫宝气，虚危须德星。无为偃薄计，不晚诏除听。"
        },
        {
            "标题": "寄谢新安丰守胡达孝见遗近诗一轴便呈甘叔异章梦与",
            "作者": "赵蕃",
            "内容": "向子识损益，扬雄爱清静。我行萧滩上，二宅驾辄命。\n而于酬唱中，又得胡安丰。诗作文选体，字有眉山踪。\n扫门今已后，倾盖非敢望。谈间问先世，盖乃丈人行。\n归州片时程，乃复来高轩。从容仅数刻，倾倒贻百篇。\n平生嗜江山，到处须著语。及兹足漫摇，久乃舌自拄。\n时惟桂林掾，与彼新喻丞。俱以行卷来，暴富如不胜。"
        },
        {
            "标题": "寄向伯休且约他日道为芗林之游二首",
            "作者": "赵蕃",
            "内容": "平生芗林五十咏，何意扁舟其下过。王郎逸兴非余有，不问主人防怒诃。"
        },
        {
            "标题": "寄婺州喻良能叔奇",
            "作者": "赵蕃",
            "内容": "我家入婺四十里，有竹参天山崛起。寻常一过故人饭，长是驱车不停轨。\n去年偶为逃暑留，禅房小憩清溪头。君当适闽驻行李，遣骑问我安与不。\n我闻君来固惊喜，君亦怪我穷不死。殷勤竟辱怀刺先，我乃踉蹡成倒屣。\n相看问我今何如，为言斑鬓甘泥涂。君时新有阿兄戚，语及往事犹长吁。\n君归匆匆莫可挽，剧谈未了风吹断。赠君不直一钱诗，何以报之锦绣段。\n明朝过君君且行，我思重别难为情。劳君下马更握手，再三谓我频寄声。\n别来仅可熟羊胛，含薰待春兰已发。拟将采掇慰离居，路远何繇置君侧。\n如君人才谁与俦，直谅岂下西京刘。校雠秘府自能事，何乃传经濒海州。\n吾君急贤每旰食，诏书取士到微仄。君今未免滞周南，诸公贵人曷逃责。\n愿君觅句勿自哀，清尊无事日日开。未有白地光明锦，用作人间负贩材。"
        },
        {
            "标题": "寄徐斯远并成父弟",
            "作者": "赵蕃",
            "内容": "淅沥夜来雨，萧条林下秋。因之忆我弟，重以思吾俦。农工方鼎来，蚕事已告休。得无阴寒妨，知复多寡收。微官本为贫，中道成倦游。洪波政稽天，险路新摧辀。吾俦与我弟，既喜应见忧。忧我困一箪，喜我归故丘。付与有定分，短长宁自谋。相期黄发保，共勉素风修。"
        },
        {
            "标题": "寄峡州使君郭郎中三首 其一",
            "作者": "赵蕃",
            "内容": "汉代郭林宗，词场继国风。郎官曾赐被，刺史暂凭熊。\n为客留工部，移官滞酒翁。淮阳岂为薄，无恨不居中。"
        },
        {
            "标题": "寄吴吏部三首 其一",
            "作者": "赵蕃",
            "内容": "捩眼看翱翔，经年尚省郎。诏除应迩日，传播未遐方。\n渺渺山连蜀，滔滔水接湘。有怀虽昼夜，其奈道涂长。"
        },
        {
            "标题": "寄谢汤司谏二首",
            "作者": "赵蕃",
            "内容": "章水清初涨，梅花雪正飞。不惟催我去，似亦待公归。有弟能频说，高情真见几。男儿出处耳，麟阁与渔矶。"
        },
        {
            "标题": "寄徐季纯于去非兼属梁和仲曾元之吴仲权",
            "作者": "赵蕃",
            "内容": "西来政尔叹离居，数士英英端起予。情话不遗亲且故，高交宁有数能疏。诗章许和平反暇，尊酒仍饕簿领余。幕府河南亦名胜，愿交烦为问何如。"
        },
        {
            "标题": "寄徐季益四首",
            "作者": "赵蕃",
            "内容": "君不减徐稚，豫章仍主人。结交非势利，此客况清真。今日山中友，他年席上珍。玉堂如伴直，怨句不须陈。"
        },
        {
            "标题": "寄吴吏部三首",
            "作者": "赵蕃",
            "内容": "梅逐轻冰泮，春从细草生。孤山应最早，假日想频行。竹阁思贤意，菊泉招隐情。柰渠歌鼓竞，使我鹭鸥惊。"
        },
        {
            "标题": "寄徐季益四首",
            "作者": "赵蕃",
            "内容": "吕氏多人物，譬之珠玉渊。世官渠有命，家学定谁传。籍甚群公誉，皆云正字贤。掖垣君旧识，聊与话当年。"
        },
        {
            "标题": "寄新喻丞章季亨",
            "作者": "赵蕃",
            "内容": "忆昨寄声因鲍子，阙然已复四终星。向来相期台阁者，薄宦乃淹松竹厅。颇愿近诗见新述，旧好尚意能忘形。临风三叹不知罢，梅花落尽兰未馨。"
        },
        {
            "标题": "寄谢新安丰守胡达孝见遗近诗一轴便呈甘叔异",
            "作者": "赵蕃",
            "内容": "向子识损益，扬雄爱清静。我行萧滩上，二宅驾辄命。而于酬唱中，又得胡安丰。诗作文选体，字有眉山踪。扫门今已后，倾盖非敢望。谈间问先世，盖乃丈人行。归州片时程，乃复来高轩。从容仅数刻，倾倒贻百篇。平生嗜江山，到处须著语。及兹足漫摇，久乃舌自拄。时惟桂林掾，与彼新喻丞。俱以行卷来，暴富如不胜。"
        },
        {
            "标题": "寄徐季益四首",
            "作者": "赵蕃",
            "内容": "不见徐夫子，于今已二年。转头疑夙昔，屈指悟推迁。书欠洪乔寄，诗烦阿买传。相思到极地，把诵一悠然。"
        },
        {
            "标题": "子耕录寄老圃赋及千秋观诸诗寄谢",
            "作者": "赵蕃",
            "内容": "歆向当年苦持难，少卿为有广之风。求君政合形骸外，笑我犹拘意匠中。远寄一朝成暴富，深藏没世免终穷。客来剩喜夸张事，何幸交游得是公。"
        },
        {
            "标题": "寄徐季益四首",
            "作者": "赵蕃",
            "内容": "我已非青鬓，君今定白须。田园稍治否，寝饭比佳无。闻道为归计，何当出此涂。相期一邂逅，得以话艰虞。"
        },
        {
            "标题": "寄向伯休且约他日道为芗林之游二首 其一",
            "作者": "赵蕃",
            "内容": "东郭竹溪君所庐，我家此物也扶疏。何时归去数来往，不似而今空寄书。"
        },
        {
            "标题": "寄吴吏部三首",
            "作者": "赵蕃",
            "内容": "元日送朝天，侵寻又一年。无诗供猥诵，有志辱哀怜。茅屋苍苔合，芳洲杜若搴。去留俱未遂，两鬓已苍然。"
        },
        {
            "标题": "寄谢汤司谏二首 其一",
            "作者": "赵蕃",
            "内容": "十往九不报，好辞开几番。誇张示朋友，问讯异寒温。\n岂必待倾盖，何时真扫门。绝胜东阁下，布粟对公孙。"
        },
        {
            "标题": "寄向伯休且约他日道为芗林之游二首",
            "作者": "赵蕃",
            "内容": "东郭竹谿君所庐，我家此物也扶疏。何时归去数来往，不似而今空寄书。"
        },
        {
            "标题": "寄杨溥子",
            "作者": "赵蕃",
            "内容": "昔闻许劭月旦评，人生倚以分重轻。当时初非徇虚名，往往夷考其学行。今人谁复持此柄，乡评亦复无公论。故当信目不信耳，毁誉不用从人问。我行溧阳得杨子，何止国士天下士。大科异等非谩狂，笔头真有三万字。十篇琅琅金玉音，一唱三叹感我心。子昂感遇不啻过，阮籍咏怀何念深。匡章通国称不孝，夫子与游仍礼貌。虽然前圣亦有云，善与不善分恶好。"
        },
        {
            "标题": "寄喻叔奇丈二首",
            "作者": "赵蕃",
            "内容": "饮我长安酒，歌公亦好诗。试思犹宿昔，忽念已差池。要识园林好，何由杖履随。有时观叙梦，亦复叹吾衰。"
        },
        {
            "标题": "寄喻叔奇",
            "作者": "赵蕃",
            "内容": "雨雪长安日，覊栖独旅时。累觞欣会面，到处益潜悲。旧识文章伯，今犹国子师。何当一持节，来惠楚人为。"
        },
        {
            "标题": "岁除日立春",
            "作者": "赵蕃",
            "内容": "旧岁此夕尽，新春今日回。天公贪省事，嘉节并相催。谩有诗堪写，初无尊可开。去年湖上寺，尚可寄寻梅。"
        },
        {
            "标题": "寄喻叔奇丈二首",
            "作者": "赵蕃",
            "内容": "不见喻工部，经今两暮春。遥知磬湖上，不减浣花滨。佳句能名世，浮云岂绊身。为贪烟雨胜，聊复驾朱轮。"
        },
        {
            "标题": "寄愚卿二首",
            "作者": "赵蕃",
            "内容": "江边栏槛竹中斋，缘我频能扫又开。茅屋苍苔唤归去，来禽青李待书来。"
        },
        {
            "标题": "寄愚卿兄弟兼属伯威",
            "作者": "赵蕃",
            "内容": "楼上长江江上山，烟云鸥鸟尚班班。归来靖节荒三径，已矣卢仝屋数间。书肯细行知义立，梦能频见识心关。因声重谢穷冈叟，太息刘郎去不还。"
        },
        {
            "标题": "寄逸",
            "作者": "赵蕃",
            "内容": "思隐今年竹几竿，因人略不报平安。门东叫认真痴绝，但有书来说饱餐。"
        },
        {
            "标题": "寄俞玉汝",
            "作者": "赵蕃",
            "内容": "晦庵寄我溧阳书，报道今为建业居。作客遽经三岁久，赋诗应尽六朝余。莫将明月夸鱼目，自昔盐车羡蹇驴。期子归来趁鲜健，老无筋力事犂锄。"
        },
        {
            "标题": "寄喻叔奇丈二首 其一",
            "作者": "赵蕃",
            "内容": "不见喻工部，经今两暮春。遥知磬湖上，不减浣花滨。\n佳句能名世，浮云岂绊身。为贪烟雨胜，聊复驾朱轮。"
        },
        {
            "标题": "寄愚卿二首 其二",
            "作者": "赵蕃",
            "内容": "马甘荐秣自投鞿，巧弹何曾射倦飞。风急正看蛛去网，雨酣还见蚁争围。"
        },
        {
            "标题": "寄在伯三首后一首并示逸 其三",
            "作者": "赵蕃",
            "内容": "儿行欣得师，爷往愁欠友。去爷勿惘然，得师知慰否。\n有时频执经，无事莫多酒。无谓数月程，秋风在回首。"
        },
        {
            "标题": "寄赠侯宿彦明",
            "作者": "赵蕃",
            "内容": "晁郑风流俱外家，源流如此见津涯。难兄竟没荒三径，吾叔重嗟书五车。家世诗声继叔起，古来材秀滞长沙。顺宁不作南轩死，吾道伤哉鬓已华。"
        },
        {
            "标题": "寄在伯三首后一首并示逸",
            "作者": "赵蕃",
            "内容": "君行日已远，我思日益长。何物可谕此，山高水茫茫。人生要有别，男儿志四方。奈此老多感，况于朋友良。"
        },
        {
            "标题": "寄赵湖州",
            "作者": "赵蕃",
            "内容": "平生清远地，几首往来诗。独负寻山债，长年属梦思。故人今五马，薄宦乃南夷。要寄登临胜，当来墨妙碑。"
        },
        {
            "标题": "寄赠汤司谏二首",
            "作者": "赵蕃",
            "内容": "自闻宽法离新州，日日江头数过舟。学子尚知称述作，君王宁不念谋猷。五车颇困十年读，一见蕲胜万户侯。我亦东归苦无日，待公行矣勿迟留。"
        },
        {
            "标题": "寄赠汤司谏二首 其一",
            "作者": "赵蕃",
            "内容": "御史曾追庆历唐，有孙还是绍兴汤。绝知骥騄难羁绊，故遣松筠试雪霜。\n如许人才岂终弃，要之日月本何伤。郁孤台上苏仙句，多载寥寥无和章。"
        },
        {
            "标题": "寄在伯二首",
            "作者": "赵蕃",
            "内容": "成我中兴年，朝家政急贤。侍臣更论荐，东阁重招延。子去当兹日，才惟莫与先。习轩经济学，于此定为川。"
        },
        {
            "标题": "寄赠孙教授兄弟",
            "作者": "赵蕃",
            "内容": "籍甚所闻三桂堂，向来相与但南昌。横经重识泮宫老，捧檄仍思幕府良。日暮酒尊勤洒扫，竹边谈几爱苍凉。梅江父子风流旧，今见君家鸿雁行。"
        },
        {
            "标题": "寄在伯二首",
            "作者": "赵蕃",
            "内容": "积雨旱凉天，南风下水船。江山浑未识，鱼稻不论钱。在路几何日，得诗多少篇。何当重相见，尊酒话蝉联。"
        },
        {
            "标题": "用斯远韵寄赵湖州三首 其二",
            "作者": "赵蕃",
            "内容": "薄暮雨如驰，中宵月半规。真成忆玄度，不是突西施。\n蝉堕风枝急，蛩鸣露草垂。不眠还索句，自笑欲奚为。"
        },
        {
            "标题": "寄在伯三首后一首并示逸",
            "作者": "赵蕃",
            "内容": "出门欲寻岩，闻君已行舟。川远不可涉，伫立空夷犹。雨风既冥冥，离思复幽幽。人生苟无别，安能成白头。"
        },
        {
            "标题": "寄在伯三首后一首并示逸 其一",
            "作者": "赵蕃",
            "内容": "出门欲寻岩，闻君已行舟。川远不可涉，伫立空夷犹。\n雨风既冥冥，离思复幽幽。人生苟无别，安能成白头。"
        },
        {
            "标题": "用斯远韵寄赵湖州三首",
            "作者": "赵蕃",
            "内容": "别去虽天外，书行每便中。昼吟宵不断，夜梦晓还空。时用有显晦，交情无达穷。看公与徐孺，宁复计违从。"
        },
        {
            "标题": "用斯远韵寄赵湖州三首 其一",
            "作者": "赵蕃",
            "内容": "窜迹穷阎底，求交四海中。为怀黄阁老，长咏白蘋风。\n远禄宁堪藉，吾身未适终。何山道场麓，政尔属君公。"
        },
        {
            "标题": "寄主管舅二首",
            "作者": "赵蕃",
            "内容": "少公上黄扉，长公思玉局。恭惟我舅氏，出处似前躅。浔阳开三径，镜湖赐一曲。是为千载人，何有万钟禄。新诗久不诵，妙墨时在目。黄落又秋风，林空见松竹。"
        },
        {
            "标题": "寄主管舅二首 其二",
            "作者": "赵蕃",
            "内容": "甥官楚西南，舅住天尺五。安否候何如，岁月旷如许。\n阿兄有书来，报道安舆举。东阁故莫留，西湖要为主。\n寥寥和靖君，遗迹堕榛莽。咫尺到梅花，追随怅脩阻。"
        },
        {
            "标题": "寄子畅文显兼问佥判丈起居",
            "作者": "赵蕃",
            "内容": "昨忆长歌与君属，嗟尔明月悲黄菊。问君得归今几日，我乃还家期未卜。人生会合不可常，何止有类参与商。月明固可共清影，菊开安得同幽香。安舆历想来自越，贺以羊酒生暖热。小人缪忝通家子，不获亲陪上寿列。羡君斑衣有余欢，怜我緼袍无乃单。何当卒岁从周子，陋巷箪瓢忘馁寒。"
        },
        {
            "标题": "寄周允升",
            "作者": "赵蕃",
            "内容": "竟孤春碧醉梅前，犹喜囊中有和篇。雪后晚风衡岳路，雨余秋色五溪边。一书寥阔忘重寄，小别侵寻过半年。赖是时从安道逸，有时共说伯仁贤。"
        },
        {
            "标题": "寄郑伯元",
            "作者": "赵蕃",
            "内容": "文学崔斯立，才名郑广文。传闻定省暇，不废簿书勤。流落谁如我，交亲更念君。水西佳绝处，诗就想超群。"
        },
        {
            "标题": "寄赵著作",
            "作者": "赵蕃",
            "内容": "有客东来为我言，诏书传已下修门。幡然要识朝廷意，易此方明父子恩。物望只今谁得似，道行宁负夙心存。公其大作斯民庇，我亦耕桑安故园。"
        },
        {
            "标题": "寄赵元归并属元默三首",
            "作者": "赵蕃",
            "内容": "默也未识面，向来曾予书。由来几兄弟，绝叹每乖疏。见说长沙驿，犹迟古寺车。差池今再矣，伫立又何如。"
        },
        {
            "标题": "寄郑舜举",
            "作者": "赵蕃",
            "内容": "吾友欧阳生，诗律杂郊岛。相逢每谈君，必谓诗太好。送行许长句，兼复书小草。鸿雁傥不来，何由慰怀抱。"
        },
        {
            "标题": "寄郑秘校",
            "作者": "赵蕃",
            "内容": "吾邦豪杰未多闻，义薄云天独数君。遇兼登仓真甚惠，当郊置驿信徒勤。目前米价未为贵，我自囊空先有云。食粥敢言今数月，更忧无粥但羹芹。"
        },
        {
            "标题": "寄赵元归并属元默三首",
            "作者": "赵蕃",
            "内容": "忆在袁州见，曾遗满纸诗。临川得再面，近作重相贻。我老已成退，君才真尔奇。纵能连日语，宁慰积年思。"
        },
        {
            "标题": "寄周文显二首",
            "作者": "赵蕃",
            "内容": "白雪郢中少，青蝇楚国多。知音自古尔，谗口奈渠何。皎皎宁遭污，冥冥岂畏罗。秋风下庭叶，乃见贯时柯。"
        },
        {
            "标题": "寄赵文鼎",
            "作者": "赵蕃",
            "内容": "殷勤寄谢湖州牧，五马谁能鬓未斑。民事虽云急期会，登临要不负溪山。如公讵免帝城入，有诏不迟旬岁间。人士端能客张贾，声名自不减苏颜。"
        },
        {
            "标题": "寄周愚卿昆仲",
            "作者": "赵蕃",
            "内容": "四时佳节惟重九，况接君家鸿雁行。乃以病躯亲药石，坐妨山屐共壶觞。别来忽忽春逾仲，望极悠悠昼莫常。想见回头登眺地，清源云合鹭洲长。"
        },
        {
            "标题": "寄赵元归并属元默三首",
            "作者": "赵蕃",
            "内容": "抚信元相近，乖离乃尔赊。何堪落湖外，动即阻天涯。叹我干微禄，期君起故家。文科须中早，学力更功加。"
        },
        {
            "标题": "寄赵信州一叔二首",
            "作者": "赵蕃",
            "内容": "蓬山辞上直，番国唤回舟。旧事超千佛，兹行夺万牛。未除真学士，且列古诸侯。诏旨防敦迫，民言愿借留。"
        },
        {
            "标题": "寄周文显二首",
            "作者": "赵蕃",
            "内容": "我敬周夫子，安贫得士常。眇然居陋巷，隐若卧襄阳。应对昔为役，滞濡今阻方。虽惭寿陵步，犹拟旧君傍。"
        },
        {
            "标题": "寄赵信州一叔二首",
            "作者": "赵蕃",
            "内容": "官梅亲手种，山阁听僧修。授简惭吾事，登高企胜流。葭莩元有托，桑梓近临州。愧我资身拙，从公但食谋。"
        },
        {
            "标题": "寄周愚卿",
            "作者": "赵蕃",
            "内容": "买得武夷毛竹杖，忽思江外友于人。青原若访常荷屋，助尔扶携觅句新。"
        },
        {
            "标题": "寄周畏知",
            "作者": "赵蕃",
            "内容": "书疏虽能数，飘零可奈何。每怀谈绪远，更益鬓丝多。治行今难及，声名保不磨。公宁免腾踏，我乃愿婆娑。"
        },
        {
            "标题": "寄周昭礼",
            "作者": "赵蕃",
            "内容": "都城饮别四年余，寥阔无因问起居。闻道客游犹往昔，不知生理比何如。谩从诗卷追还往，肯向书筒计密疏。折得梅花睇江水，驿程千万渺愁予。"
        },
        {
            "标题": "寄周愚卿兄弟",
            "作者": "赵蕃",
            "内容": "渚花飘锦已残春，几对江山思故人。邂逅欲书书不得，醒狂于此见天真。"
        },
        {
            "标题": "寄周内翰",
            "作者": "赵蕃",
            "内容": "一自春风辱报书，后来安否定何如。江山我敢涪翁后，事业公真六一余。百年半途过九十，千间大厦岂无庐。不知蹀躞天街马，孰愈崎岖经壑车。"
        },
        {
            "标题": "弋阳道中",
            "作者": "赵蕃",
            "内容": "霜风不成霜，雨云复为雨。溪山谁旧游，草树得新趋。蓬窗递明暗，客枕随仰俯。老子政哦诗，诸儿贪赋芋。"
        },
        {
            "标题": "文叔转送畏知初到长沙寄诸弟及示同志二诗次",
            "作者": "赵蕃",
            "内容": "闻道湖南幕，人无第二流。文书有余暇，风月可销忧。梦远宁能续，诗成谩益愁。幽庭步春草，鸡撼屋山头。"
        },
        {
            "标题": "文叔转送畏知初到长沙寄诸弟及示同志二诗次",
            "作者": "赵蕃",
            "内容": "山林容我病，道路忆君长。忽枉潇湘句，中含屈宋香。细参同晤语，深卷胜书行。归棹知非远，胡为苦念乡。"
        },
        {
            "标题": "立春日邂逅周文显于子畅兄许饮酒论文欢有余",
            "作者": "赵蕃",
            "内容": "文字追秦汉，箪瓢保贱贫。延英空侧席，下里老斯人。倾盖宁嗟晚，推门莫厌频。罢谈刍狗用，且看土牛春。"
        },
        {
            "标题": "立春日邂逅周文显于子畅兄许饮酒论文欢有余",
            "作者": "赵蕃",
            "内容": "吾友南昌尉，典刑诸父风。元龙豪气在，东野古心同。置酒能招我，论文更许公。相从真益者，那复叹途穷。"
        },
        {
            "标题": "贾丈用昂字韵作诗中有见及复用韵奉呈并简徐",
            "作者": "赵蕃",
            "内容": "人谓先生老，诗坛近一昂。共知文力健，何有鬓毛霜。自料才非敌，从今气减狂。同宗有徐谢，我亦漫窥墙。"
        },
        {
            "标题": "假宿总持寺从僧如应借读高僧诗法钦所编无为子所叙者",
            "作者": "赵蕃",
            "内容": "携衾林下寺，借读碧云词。窗迥月资白，林疏风起悲。\n生平故耽此，坐久觉忘疲。造请非吾事，幽期不在兹。"
        },
        {
            "标题": "中秋不见月次韵元衡十四夜江干步月五言",
            "作者": "赵蕃",
            "内容": "月待今宵满，秋空此夕中。与君俱客路，而我欠诗工。短发添新白，颓颜失旧红。波长嬉属玉，渚远怆宾鸿。"
        },
        {
            "标题": "检校竹隐竹数三首",
            "作者": "赵蕃",
            "内容": "忆昔山中居，朝莫惟脱粟。何以居之安，赖此猗猗绿。一朝顾舍去，梦寐劳心目。今晨忽在眼，如客得归宿。"
        },
        {
            "标题": "检校竹隐竹数三首 其三",
            "作者": "赵蕃",
            "内容": "钱多论以屋，畜多论以谷。我独何为者，个个数脩竹。\n竹个虽不多，是亦我所欲。于以盗之防，盗防宁此足。"
        },
        {
            "标题": "检校竹隐竹数三首",
            "作者": "赵蕃",
            "内容": "竹虽不解语，风能为之言。斧斤伐我本，畜牧践我孙。戕者可以堤，践者可以藩。我顾不忘汝，汝言毋重烦。"
        },
        {
            "标题": "简赠欧阳伯威二绝句",
            "作者": "赵蕃",
            "内容": "三年身不到穷冈，诗友飘零半在亡。杯里纵能谈矻矻，镜中无复鬓苍苍。"
        },
        {
            "标题": "简李伯仁节甫",
            "作者": "赵蕃",
            "内容": "溧水忽再到，清明无隔晨。一翁方上府，二季曲留宾。诗律叹仍旧，鬓霜惊渐新。君家直李杜，我乃愧黄陈。"
        },
        {
            "标题": "简文显",
            "作者": "赵蕃",
            "内容": "敬问周夫子，端居又半春。初无酒作崇，合有句如神。桃李已陈迹，谿山同故人。何能过茅宇，谈笑奉清真。"
        },
        {
            "标题": "简徐季益二首 其二",
            "作者": "赵蕃",
            "内容": "好士今谁是，怜才亦漫云。讵须随进士，直拟慕徵君。\n确论终当有，浮言断莫闻。儿曹与馀子，录录更纷纷。"
        },
        {
            "标题": "留衢州王彦博周钦止徐审知",
            "作者": "赵蕃",
            "内容": "风前柳欲千尺，雨后梅才一斑。邂逅纷纷桃李，飘零在在溪山。"
        },
        {
            "标题": "简全真二首 其一",
            "作者": "赵蕃",
            "内容": "捐弃悲歌咏白团，未忘卫霍内金盘。要知公子貂裘煖，孰若山人短褐寒。"
        },
        {
            "标题": "留衢州王彦博周钦止徐审知",
            "作者": "赵蕃",
            "内容": "风日端可举酒，溪山尽堪赋诗。有怀尔山中友，应念我天之涯。"
        },
        {
            "标题": "简徐季益二首 其一",
            "作者": "赵蕃",
            "内容": "野寺钟鸣后，溪桥雨合时。杖藜能过我，酌酒更论诗。\n意作匆匆别，仍愆得得期。近知疏问讯，不那费怀思。"
        },
        {
            "标题": "简莫令求茶",
            "作者": "赵蕃",
            "内容": "万安近说神潭茶，颇似文当屈宋衙。山中索居睡不足，碾寄盍令舒眼花。"
        },
        {
            "标题": "留衢州王彦博周钦止徐审知",
            "作者": "赵蕃",
            "内容": "漫道诗能陶冶，绝知酒可浮沉。行值田间积淖，住逢溪上愁阴。"
        },
        {
            "标题": "简施文叔绝句四首 其二",
            "作者": "赵蕃",
            "内容": "今日之热不可触，闭门养疴适所欲。振衣策杖一欣然，凉风为我生脩竹。"
        },
        {
            "标题": "奉简钦止兼忆斯远",
            "作者": "赵蕃",
            "内容": "阿连闻说有归期，准拟俱来赋此诗。已是欲行还小住，纵令频合故伤离。"
        },
        {
            "标题": "简元衡",
            "作者": "赵蕃",
            "内容": "鸠唤林深拥，蛙鸣草乱科。群生为疵疠，着夏失清和。谢病游故倦，尊天问可何。政须闻妙语，一为洗烦疴。"
        },
        {
            "标题": "简季纯去非",
            "作者": "赵蕃",
            "内容": "寒食今年两日晴，已焉疏雨洗清明。酴醾自后牡丹发，反舌乃先鶗鴃鸣。多病未能疏酒盏，畏閒聊复近诗盟。相看政尔间何阔，异日书题空叙情。"
        },
        {
            "标题": "简严承务二首 其二",
            "作者": "赵蕃",
            "内容": "霜髭不摘老可憎，迹虽未然心已僧。舌根鼻观习气在，茗椀策勋香事仍。"
        },
        {
            "标题": "用初三日韵简伯玉昆仲",
            "作者": "赵蕃",
            "内容": "雨势忽已过，云峰空复生。蹔能苏暑病，未足慰农情。同社推诗好，今宵况月明。三人非对影，难弟与难兄。"
        },
        {
            "标题": "简贾新之",
            "作者": "赵蕃",
            "内容": "君诗耻作痕仙瘦，颇厌飘零其故何。求士近闻劳仄席，斯人未用岂悬科。交情满眼尽今雨，世态由来俱一波。所愿深持后凋节，传书独行不为地。"
        },
        {
            "标题": "简赠祖高上人",
            "作者": "赵蕃",
            "内容": "黄山别久阻再披，青山路远终未窥。忽逢隐静高监寺，不但学禅仍学诗。禅机最上吾不会，诗笔少亲今老退。青山卧冢谪仙才，功名孰愈凌歊台。"
        },
        {
            "标题": "简严先辈",
            "作者": "赵蕃",
            "内容": "闻道君家绿萼梅，韵胜绛袂拥冰肌。夜来一雨应堪折，好寄尘窗伴觅诗。"
        },
        {
            "标题": "简张王臣借观纪行诗卷",
            "作者": "赵蕃",
            "内容": "问讯骑鲸已莫追，池塘生草但传诗。与公综说江湖隔，有弟解谈京洛期。政尔飘流落蛮徼，偶然邂逅识天涯。论交于此夫何敢，行纪相从得借窥。"
        },
        {
            "标题": "简寄潘恭叔",
            "作者": "赵蕃",
            "内容": "物生惧焦枯，吾身困蒸煮。起占天外云，坐隔空中雨。故人住吴越，一别几寒暑。今焉在咫尺，何事复间阻。缅思冰雪容，重想金玉玉器。可但发其蒙，端能病斯愈。"
        },
        {
            "标题": "再简元衡",
            "作者": "赵蕃",
            "内容": "积雨朝收础，清阴昼满庭。骤乾无雨候，忽动有风轻。药裹长羸疾，茶鸥蹔一醒。故人才咫尺，愿见兀如扃。"
        },
        {
            "标题": "简彦博",
            "作者": "赵蕃",
            "内容": "忆作连郛住，犹为解榻期。古书相是正，余事剧娱嬉。近者间何阔，怀哉我所思。如闻获稻毕，当是入山时。"
        },
        {
            "标题": "简徐季益",
            "作者": "赵蕃",
            "内容": "月台台上几经过，白发重登奈我何。树影漫能参独立，溪声无复乱长哦。"
        },
        {
            "标题": "简赠欧阳伯威二绝句",
            "作者": "赵蕃",
            "内容": "江西人物况欧阳，少有诗名老更昌。左辖虽能诵佳句，子虚胡不荐君王。"
        },
        {
            "标题": "奉简钦止兼忆斯远 其一",
            "作者": "赵蕃",
            "内容": "前日丛篁苦蔽溪，祇今檐与四山齐。裴回有句不能吐，要与乘凉一杖藜。"
        },
        {
            "标题": "夜忆钦止斯远",
            "作者": "赵蕃",
            "内容": "木叶骚然雨到时，共眠僧榻各哦诗。推移忽已年时事，怅望相看天一涯。别后屡书浑未报，风前小立重想思。人生知复几寒暑，一别长为数载期。"
        },
        {
            "标题": "送赵咏道还侍兼简然道昆仲",
            "作者": "赵蕃",
            "内容": "既见章江水，重逢怀玉山。匆匆成履躧，草草仅荆班。遥想献觞后，应多对雨閒。期君好兄弟，并辔古人间。"
        },
        {
            "标题": "六月初九日晚大雨简文显子畅",
            "作者": "赵蕃",
            "内容": "千里归来病作劳，偶因好雨试挥毫。凉声何止到草木，秋意直将侵鬓毛。坐念司功狂欲叫，更怀元亮卧方高。何当过我茅檐底，不独谭诗亦具醪。"
        },
        {
            "标题": "简严承务二首",
            "作者": "赵蕃",
            "内容": "玉梅遭旱颇萧然，清润思逢得水仙。出门一笑不易致，许送茅斋端可怜。"
        },
        {
            "标题": "用赊韵简贾新之",
            "作者": "赵蕃",
            "内容": "洛阳人物旧传夸，殊县相依得贾鼓。鲁殿独余多劫火，玄都看尽几番花。寓怀不但篇章好，评古犹多论议哗。问我若为成间阔，路经墟落苦嫌赊。"
        },
        {
            "标题": "简斯远兄",
            "作者": "赵蕃",
            "内容": "已办入城府，尚留缘雨阴。相期著屐过，空想掉头吟。子故因贫出，余宁叹老侵。鵷鸾满台阁，麋鹿自山林。"
        },
        {
            "标题": "同签判谢丈简寄教授李丈仍用王原庆旧韵",
            "作者": "赵蕃",
            "内容": "斗酒百篇家有风，故应名堕胜流中。从教客论嘲元白，懒向东华恋软红。\n好句旧来传已熟，并游今日敢言同。看公人物非如我，毕志区区在草丰。"
        },
        {
            "标题": "简俞尉",
            "作者": "赵蕃",
            "内容": "世人往往嗜甘言，正味多嫌橄榄严。寄我要须并海物，花猪顿顿饭难厌。"
        },
        {
            "标题": "简见可觅画三首 其一",
            "作者": "赵蕃",
            "内容": "我居何有惟脩竹，一日真成不可无。别后平安久无报，为予十日写成图。"
        },
        {
            "标题": "简赠吴仲权镒",
            "作者": "赵蕃",
            "内容": "江西名士多所识，尽道延陵有异孙。赋就早能传学子，诗成晚更彻宗门。经过县郭办相觅，邂逅心期欲暂论。禁省催君咏红药，江湖要我撷芳荪。"
        },
        {
            "标题": "简徐季益",
            "作者": "赵蕃",
            "内容": "南山最数月台高，曾著能诗何水曹。略计出山今几载，生令梅赋阙风骚。"
        },
        {
            "标题": "雨中简章令",
            "作者": "赵蕃",
            "内容": "夜雨仍朝雨，知时复后时。禾囷愆黍稌，麦地及耘耔。屡起瞻行旆，频成阅赠诗。渠方谨期会，君自念疲羸。"
        },
        {
            "标题": "简见可觅画三首",
            "作者": "赵蕃",
            "内容": "我居何有惟修竹，一日真成不可无。别后平安久无报，为予十日写成图。"
        },
        {
            "标题": "简彦博",
            "作者": "赵蕃",
            "内容": "忆昨连郛住，犹为解榻期。古书相是正，馀事剧娱嬉。\n近者间何阔，怀哉我所思。如闻穫稻毕，当是入山时。"
        },
        {
            "标题": "简全真",
            "作者": "赵蕃",
            "内容": "方喧思独坐，当静想清言。我扫庭前树，君凭江上轩。有诗烦共赋，无酒与重论。既乏公田秫，仍孤老瓦盆。"
        },
        {
            "标题": "简徐季益",
            "作者": "赵蕃",
            "内容": "我诗虽老竟无工，君句能佳更不穷。立论曾闻紫微老，赠篇期见习轩公。"
        },
        {
            "标题": "简徐季益",
            "作者": "赵蕃",
            "内容": "故人索我近题诗，何处如今更有之。十载未论前日梦，一枝还动昔人思。"
        },
        {
            "标题": "简施文叔绝句四首",
            "作者": "赵蕃",
            "内容": "世上小儿迷黑白，此翁胸中泾渭殊。少卑高论近流俗，恐妨要路肩安舆。"
        },
        {
            "标题": "简贾新之",
            "作者": "赵蕃",
            "内容": "君诗耻作阆仙瘦，颇厌飘零其故何。求士近闻劳仄席，斯人未用岂悬科。\n交情满眼尽今雨，世态由来俱一波。所愿深持后凋节，传书独行不为过。"
        },
        {
            "标题": "简倪秘校觅香",
            "作者": "赵蕃",
            "内容": "雨合筠窗书满床，坐来颇觉欠炉香。卒然欲买何繇得，问遒倪家有异藏。"
        },
        {
            "标题": "简见可觅画三首",
            "作者": "赵蕃",
            "内容": "白头流落离骚国，香草虽多独嗜兰。犹恨芳时有衰歇，要须貌取四时看。"
        },
        {
            "标题": "简见可觅画三首",
            "作者": "赵蕃",
            "内容": "少文忘却行山脚，收拾经行入坐中。我亦江山欲归去，自无画手得君工。"
        },
        {
            "标题": "简施文叔绝句四首",
            "作者": "赵蕃",
            "内容": "草树阴阴一径开，饥乌閒下啄莓苔。清风无事自还往，时送官池荷气来。"
        },
        {
            "标题": "简施文叔绝句四首",
            "作者": "赵蕃",
            "内容": "营营青蝇挥不去，为问适从何处来。病人埃郁思一洗，沈李浮瓜亦快哉。"
        },
        {
            "标题": "简王元宗",
            "作者": "赵蕃",
            "内容": "相望两招提，林深路不迷。微躯敢高卧，借屋且幽栖。问讯聊题句，经过阻杖藜。良由日日雨，山径亦成泥。"
        },
        {
            "标题": "简全真二首",
            "作者": "赵蕃",
            "内容": "我诗每觉就匆匆，君句由来咏叹中。爱我更能怜我友，谁云南北马牛风。"
        },
        {
            "标题": "简徐季益二首",
            "作者": "赵蕃",
            "内容": "野寺钟鸣后，溪桥雨合时。杖藜能过我，酌酒更论诗。意作匆匆别，仍愆得得期。近知疎问讯，不那费怀思。"
        },
        {
            "标题": "简徐季益",
            "作者": "赵蕃",
            "内容": "自从传得婺州诗，南北飘零阙后期。一纸忽来湖上信，恍然堕我水仙祠。"
        },
        {
            "标题": "简谢张王臣",
            "作者": "赵蕃",
            "内容": "病过春风二月时，不知春已到酴醾。当公置酒招新社，念我因诗辱旧知。岂但讙言慰羇旅，更容醉墨对淋漓。寒窗卧想夜来乐，门外卒然风雨驰。"
        },
        {
            "标题": "简彦博审知",
            "作者": "赵蕃",
            "内容": "朝昏困薪水，寒暑念裘葛。度日少复佳，此岁又已卒。崎岖向行旅，蹭蹬遭羁絷。故人肯留连，客况免羞涩。阴天苦错莫，梅事去飘忽。要寻幽遐地，共作须臾集。徐陵峻诗坛，王衍深理窟。我独愧其家，徒穷赖如壹。"
        },
        {
            "标题": "简徐季益",
            "作者": "赵蕃",
            "内容": "不到西湖又五年，况当风雪探梅天。出门有愧登山屦，寻友空回访戴船。"
        },
        {
            "标题": "简梁叔昭觅香",
            "作者": "赵蕃",
            "内容": "雨住山岚更郁深，病夫晨起畏岑岑。可能乞我蓬莱炷，要遣衣襟润不侵。"
        },
        {
            "标题": "简周文显借王有道集二首 其二",
            "作者": "赵蕃",
            "内容": "先生风节昔人似，白发箪瓢犹嗜书。家有校书诗百首，可能乞我助三馀。"
        },
        {
            "标题": "简周允升三首",
            "作者": "赵蕃",
            "内容": "相逢亡恙外，第一问书堂。为说当年树，如人出屋长。"
        },
        {
            "标题": "见卖梅花者作卖花行",
            "作者": "赵蕃",
            "内容": "连日阴风作许寒，晚来妍暖似春阑。十分待放梅花否，留我数枝归到看。"
        },
        {
            "标题": "见负梅趋都城者甚夥作卖花行",
            "作者": "赵蕃",
            "内容": "昔人种田不种花，有花只数西湖家。只今西湖属官去，卖花乃亦遍户户。种田年年水旱伤，种花岁岁天时禳。安得家家弃籴米，尘甑炊香胜旖旎。"
        },
        {
            "标题": "见月有怀",
            "作者": "赵蕃",
            "内容": "中秋不数日，明月未频看。向晚去无滓，初宵露未团。幽幽但庭内，渺渺属河干。地迥空无蔽，滩长静不湍。巴童拿小艇，渔父举长竿。墨本句中画，诗工珠在盘。莫亲谈矻矻，空复夜漫漫。客枕成疲卧，书窗记读残。"
        },
        {
            "标题": "简周允升三首",
            "作者": "赵蕃",
            "内容": "君为乡校长，我政旅人居。借屋元相近，相过莫放疏。"
        },
        {
            "标题": "简徐季益 其四",
            "作者": "赵蕃",
            "内容": "问讯西湖旧隐庐，水边雪后又何如。祇今付与谁人手，籍甚诗名白社徐。"
        },
        {
            "标题": "简周允升三首",
            "作者": "赵蕃",
            "内容": "春来多睡思，茗椀亦时须。不敢家园乞，芭蕉有剩无。"
        },
        {
            "标题": "简周文显借王有道集二首 其一",
            "作者": "赵蕃",
            "内容": "乡人不识王有道，抔土空传唐校书。闻道遗诗尚多有，典型不似晚唐馀。"
        },
        {
            "标题": "见马奉先宁祖诗于伯言处题其后",
            "作者": "赵蕃",
            "内容": "闻说湘中马奉先，数诗初喜见流传。何处家州勿多薄，金华曾识老诗仙。"
        },
        {
            "标题": "见卖梅花者作卖花行",
            "作者": "赵蕃",
            "内容": "来时才卖木犀花，卖到梅花未返家。作客悠悠有何好，定应诗兴在天涯。"
        },
        {
            "标题": "见榴花寄周丈",
            "作者": "赵蕃",
            "内容": "安石榴花照眼明，去年四月在都城。曾于古锦窥书帖，更以香醪酌兕觥。照耀屡嗟红最盛，宠光今想绿增荣。定王旧国重看处，门第违离岁已更。"
        },
        {
            "标题": "简子崧时丞建德",
            "作者": "赵蕃",
            "内容": "石田渡口钲鼓鸣，忆同居民送君行。至今是邦数廉吏，君与韦陆俱其名。别来忆君已腾趠，故人无复思渔钓。岂知更作畿县丞，未免流俗轻嘲傲。如君为学未易论，渊源固自知所尊。使其策足上台省，憸人吉士当以分。韬藏自是玉之美，奈何有道贫贱耻。汉宣且识东海萧，吾君聪明岂不尔。顾君强饭力自持，九十半百古语之。扁舟仅可顷刻住，便风催人当语离。"
        },
        {
            "标题": "鉴山主以天圣宣赐行道者五百金装罗汉青",
            "作者": "赵蕃",
            "内容": "高林杲杲日欲出，却视诸山云自入。道人导我启圆龛，五百金仙争突兀。\n耀州烧瓷朴不巧，狮子座中莲叶绕。乱馀得此镇山灵，莫恨当时赐田少。\n世人变灭随空云，至人来往繇念根。长眉下生会有辰，摩挲笑视默与论。"
        },
        {
            "标题": "建德道间",
            "作者": "赵蕃",
            "内容": "妇并蚕筐候蚕浴，儿眠牛背趁牛行。要知比屋俱无事，看取人家尽乐生。麦畦就熟黄云委，秧垅初齐绿浪生。快活收声闻布谷，可怜鸟语近人情。"
        },
        {
            "标题": "读林子仁诗",
            "作者": "赵蕃",
            "内容": "连林泥滑滑，遍地苹青青。多病愁难却，春风梦已经。曾过蕲水郡，不见少微星。独行惭方驾，清诗许乞灵。"
        },
        {
            "标题": "宜兴道中望铜官山怀孙子进昆仲近见子肃于建业子仪久不通问",
            "作者": "赵蕃",
            "内容": "雪与铜官相白青，幻成岂亦自仙灵。频年此地凡几过，绝境今晨得再经。\n野鸭阵飞惊扑漉，宾鸿独叫苦丁宁。平生畏友三孙子，海角边头似晓星。"
        },
        {
            "标题": "有怀江南作田家忙",
            "作者": "赵蕃",
            "内容": "南风吹动原头草，秧老麦收蚕向了。田家政用此时忙，不问儿童与翁媪。五溪之俗殊江南，刀耕火种不知蚕。劝农未有陶苏句，俗陋不改奚多谈。"
        },
        {
            "标题": "江山道中",
            "作者": "赵蕃",
            "内容": "萧萧风雨急还休，无数仓官立道同。多少诗情浑漫兴，烟云不隔四山秋。"
        },
        {
            "标题": "到江口寺",
            "作者": "赵蕃",
            "内容": "已绝朱林渡，还瞻白塔擎。欲从微径陟，复命小舟横。"
        },
        {
            "标题": "明叔以仆护笋不除作长句为调次韵",
            "作者": "赵蕃",
            "内容": "春风逞夭邪，烂漫吹已足。维暮笋乃生，如乱更约束。\n吾人为之寄，讵可谩弗录。况其耿介姿，政已不可辱。\n去云解箨后，为我呈新绿。新诗急拜赐，句解先我欲。\n我岂儿女曹，抚玩斯同俗。又殊市井辈，徇利蕲尽斸。\n要当去留间，明见妨意曲。分饷可得多，但令舂脱粟。"
        },
        {
            "标题": "晚立有作",
            "作者": "赵蕃",
            "内容": "朝晖熏我肌，不饮类酣适。夕阴惨我颜，所抱非隐戚。昼夜无集机，日月布常职。浮生任变灭，二者互出没。汝忧何从生，汝喜何自得。阴晴况莫料，暄暖难屡必。顾虽甚蒙昧，讵敢规造物。衾裯欠宵具，薪炭乏预积。未免形语言，宁知见颜色。"
        },
        {
            "标题": "晴晚立田间二首",
            "作者": "赵蕃",
            "内容": "负稻赪肩已，腰镰裹饭归。犬能迎别径，儿亦候幽扉。共说去年熟，却愁今岁饥。及閒还治圃，促妇更鸣机。"
        },
        {
            "标题": "连日与邢伯方兄弟饮成四十字",
            "作者": "赵蕃",
            "内容": "江上风虽横，林间月自新。探橐看墨妙，酌酒话情亲。感叹思前日，飘零愧此身。未妨频夕醉，初不污东茵。"
        },
        {
            "标题": "客中遇雪不胜家山之思催晦庵写诗及书",
            "作者": "赵蕃",
            "内容": "旅枕骤疑风彻屋，晓窗还见雪填渠。梅花未放腊前蕊，雁足浑无别后书。故意谁其哀范叔，倦游身自困相如。赠言故愈绨袍赐，载路何须驷马车。"
        },
        {
            "标题": "将行示远父秉文四八弟",
            "作者": "赵蕃",
            "内容": "鸡啼午方停，蝉噪暑未秋。寓居虽市近，适意如林投。可人谁能来，王徐真胜流。王居近官道，树林间田畴。徐居复何如，老木荫浊沟。我往必竟日，不为有鱼留。我有长安行，食谋非道谋。王郎上冢去，决焉问吴舟。令弟饥所驱，迤逦从此由。徐郎独不出，于世罕所求。念当为此别，要历山寺幽。令弟既泣女，我亦病未瘳。是事且若此，其他当罢休。中秋与重九，预作离阔忧。"
        },
        {
            "标题": "将至信州二首",
            "作者": "赵蕃",
            "内容": "溪日照人明，溪风著鬓清。一生长是客，半日讵留程。绿水浮梁贴，青林古塔擎。虽然异乡国，聊尔寄归情。"
        },
        {
            "标题": "将至溧阳示宗父",
            "作者": "赵蕃",
            "内容": "玉聚梅花殊未开，不妨烟雨雪飞来。仆夫怪我行何速，要趁佳时同一杯。"
        },
        {
            "标题": "将谒延庐州行至板桥忽病而止复还建康以五诗",
            "作者": "赵蕃",
            "内容": "数载炎州不惯寒，并江已怯瘦栾栾。旧识淮南今更老，绝知于此亦良难。"
        },
        {
            "标题": "将至邬子",
            "作者": "赵蕃",
            "内容": "湖水冬犹壮，林烟晚更孤。荒凉诗莫状，零落雁成图。历历旧行路，萧萧新鬓须。不知造物意，投老又何如。"
        },
        {
            "标题": "将谒介庵以诗先之",
            "作者": "赵蕃",
            "内容": "溪山故无尽，随取随以足。平生笑贺监，敕赐镜湖曲。今代介庵老，未归先筑屋。一区占何地，琵琶欣在目。是洲出谁氏，诗自随州续。当年名绝唱，今也安可独。溪如益弯环，山为增隐伏。以知得所托，水润由韫玉。一朝起乘传，屡疏乞祠禄。俞音落天上，装行不待束。还家谢溪山，拄杖巾一幅。开堂会宾友，快语泻酃醁。我时得得来，奉屦期追逐。维摩适示病，对客倦冠服。悠然失前瞻，重诣规再卜。尺书往问讯，劳公手亲复。爱我诲我至，敬拜不敢渎。自怜生无资，是役尤仆仆。辕驹岂忘远，归棹戒已宿。但乞老先生，一言壮空麓。"
        },
        {
            "标题": "将谒延庐州行至板桥忽病而止复还建康以五诗寄之 其三",
            "作者": "赵蕃",
            "内容": "欲前复却路成迷，冷日悲风为惨悽。以口语心千万种，可能一一见书题。"
        },
        {
            "标题": "将至豫章",
            "作者": "赵蕃",
            "内容": "棹落归云底，帆飞夕照间。趣予为白社，极目是西山。芦雪新须鬓，枫丹昔面颜。炊迟饿已惯，酒贵醉能悭。"
        },
        {
            "标题": "将谒延庐州行至板桥忽病而止复还建康以五诗寄之 其一",
            "作者": "赵蕃",
            "内容": "驱车晓蹋板桥霜，头为岑岑势莫当。颇念索衣为禦具，可怜行李祇空囊。"
        },
        {
            "标题": "将谒延庐州行至板桥忽病而止复还建康以五诗",
            "作者": "赵蕃",
            "内容": "袖诗已失天津面，路返新林病岂期。一见可能难若此，定繇或使岂人为。"
        },
        {
            "标题": "将至信州二首 其一",
            "作者": "赵蕃",
            "内容": "长年遇百艰，十步九逢滩。龙湫平渊蓄，灵山列岫寒。\n庖厨朝饭薄，絺绤晚衣单。独抱高深意，知音谁为弹。"
        },
        {
            "标题": "将宿天心寺以失路遂止野人家",
            "作者": "赵蕃",
            "内容": "一出有百阻，吾生何太艰。问途迷野寺，积淖落前山。势以鸡晨待，聊安虎落间。浊醪无路觅，破衲与渠关。"
        },
        {
            "标题": "郊居秋晚五首",
            "作者": "赵蕃",
            "内容": "松柏有正性，风霜无横侵。南方异摇落，众木共青森。曲士应怀悦，我曹尝感心。诗成谁和者，弦绝未忘琴。"
        },
        {
            "标题": "三月十六日郊行",
            "作者": "赵蕃",
            "内容": "乍惊风色扫群阴，旋见朝光上远林。李径跳蹊愁欲寂，麦畦桑亩秀何深。未云晨出因迎客，自喜山行不废吟。春晚得晴如此少，寄声鸠辈且停音。"
        },
        {
            "标题": "晚秋郊居八首",
            "作者": "赵蕃",
            "内容": "梨枣熟时须一雨，江南底忽类中州。南人不识北人事，懔懔已怀禾黑忧。"
        },
        {
            "标题": "晚秋郊居八首",
            "作者": "赵蕃",
            "内容": "蔓草依依网作窠，荒庭寂寂蚓能歌。人言病久须閒默，习气相攻未易诃。"
        },
        {
            "标题": "郊居秋晚五首 其二",
            "作者": "赵蕃",
            "内容": "祇道秋萧索，木犀能再开。惊看倚修竹，便恐满苍苔。\n花瘦非畴昔，香深有自来。微吟真浪尔，细折为谁哉。"
        },
        {
            "标题": "郊居晚行呈章令四首",
            "作者": "赵蕃",
            "内容": "斜阳渺渺下前陂，牛自安眠儿得嬉。行过中林却回顾，眼边依约有新诗。"
        },
        {
            "标题": "晚秋郊居八首",
            "作者": "赵蕃",
            "内容": "病夫慵出长蓬蒿，但见刍薪价益高。积雨了知寒在候，我方随事典衣袍。"
        },
        {
            "标题": "郊居晚行呈章令四首",
            "作者": "赵蕃",
            "内容": "人言乐岁好催科，吾今方知自拊摩。要识田家略无事，杀鸡为黍自相过。"
        },
        {
            "标题": "晚秋郊居八首",
            "作者": "赵蕃",
            "内容": "宋玉悲秋殆我欺，江南摇落定何时。不因枫树颜如渥，松柏连林漫莫知。"
        },
        {
            "标题": "晚秋郊居八首 其六",
            "作者": "赵蕃",
            "内容": "霜天柿叶须收拾，咫尺山园底去迟。不是功名羁绊得，病来筋力费扶持。"
        },
        {
            "标题": "郊居晚行呈章令四首 其二",
            "作者": "赵蕃",
            "内容": "早禾打谷归高廪，槁秸堆场尚若云。目见田庐无此比，劝耕知自令君勤。"
        },
        {
            "标题": "题毕叔文所藏赵祖文画",
            "作者": "赵蕃",
            "内容": "数月湖山路，未看湖上山。尘埃苦相败，疾病亦多关。见此微茫画，如行惨澹间。小舟帆正饱，何日载余还。"
        },
        {
            "标题": "郊居晚行呈章令四首",
            "作者": "赵蕃",
            "内容": "早禾打谷归高廪，槀秸堆场尚若云。目见田庐无此比，劝耕知自令君勤。"
        },
        {
            "标题": "郊居秋晚五首 其五",
            "作者": "赵蕃",
            "内容": "霜雨飞何密，穷秋易作悲。长身竹孤瘦，短发草黄萎。\n渐迩风霜迫，谁无裘褐思。向惟逃夏日，今已念朝曦。"
        },
        {
            "标题": "郊居秋晚五首",
            "作者": "赵蕃",
            "内容": "旧岁旱为虐，今年雨以时。如闻诸郡国，可脱半寒饥。我自无田者，空成乐岁诗。谁官太史氏，直笔要无遗。"
        },
        {
            "标题": "郊居晚行呈章令四首",
            "作者": "赵蕃",
            "内容": "渊明薪水忧儿子，玉川送米烦邻僧。我今穷状不可道，减忧得米忧年登。"
        },
        {
            "标题": "晚秋郊居八首",
            "作者": "赵蕃",
            "内容": "九日黄花信昔谈，是身何自见江南。故今开晚方为贵，失所胡为浪不堪。"
        },
        {
            "标题": "郊居秋晚五首 其三",
            "作者": "赵蕃",
            "内容": "庭菊种匪晚，秋风开尔迟。人嗟地力薄，我有岁寒期。\n兰芷元同类，蒿莱敢肆欺。怀哉非失所，社老谩衔悲。"
        },
        {
            "标题": "晚秋郊居八首",
            "作者": "赵蕃",
            "内容": "邻父疑为三径孙，一生辛苦在田园。近来交友谁相顾，渠独频沾菜把恩。"
        },
        {
            "标题": "教授以忆梅韵赋雪诗蕃同之五首",
            "作者": "赵蕃",
            "内容": "剩有骑驴兴，终成闭户居。江山峙书阁，松竹隐僧庐。但遣官成集，莫言丞负余。可于风雪际，顿使唱酬疏。"
        },
        {
            "标题": "教授以忆梅韵赋雪诗蕃同之五首",
            "作者": "赵蕃",
            "内容": "窈窕缘江路，幽深隔岸祠。为梅期载酒，因雪重赓诗。傥匪相娱乐，畴能遣岁时。出门方积冻，散策待晴曦。"
        },
        {
            "标题": "教授以忆梅韵赋雪诗蕃同之五首",
            "作者": "赵蕃",
            "内容": "俸薄愁斯立，鑱长困拾遗。经营将有赋，零落不成思。冻结须频折，烟凝袂半缁。阳春竟何在，卒岁以为期。"
        },
        {
            "标题": "教授以忆梅韵赋雪诗蕃同之五首",
            "作者": "赵蕃",
            "内容": "平地疑无地，知时复过时。梅花遍南峤，雪岭亘西陲。兔狡犹迷窟，禽逼讵立枝。摧颓如我者，萧瑟欲胡为。"
        },
        {
            "标题": "教授丈作黄字韵诗十首愈出愈奇而有作法孰为",
            "作者": "赵蕃",
            "内容": "苦思髭催白，交驰耳困黄。欣欣贪得侣，落落异殊乡。顾欲穷余短，安能敌众长。蒹葭倚玉树，华衮照庞凉。"
        },
        {
            "标题": "教授知县以释奠宿于学宫辄尔奉简",
            "作者": "赵蕃",
            "内容": "秋色肃已甚，斋居清可知。无由一夜话，漫兴五言诗。祀有同王者，居无陋九夷。校官俱长吏，不比判司卑。"
        },
        {
            "标题": "教授以忆梅韵赋雪诗蕃同之五首",
            "作者": "赵蕃",
            "内容": "穷巷朝仍拥，寒厅午未开。人谁送酒直，鸦为致薪材。已倦除头垢，宁能拭砚埃。高情蒙枉记，好句数能来。"
        },
        {
            "标题": "自田支铺至楠木铺偶成书楠木",
            "作者": "赵蕃",
            "内容": "勿谓夷邦陋，深行亦或嘉。林空闻落叶，涧浅度枯槎。蓐食能支午，劳歌不致嗟。道边惟驿舍，山后有人家。"
        },
        {
            "标题": "五月二十一日徙寓智门二首",
            "作者": "赵蕃",
            "内容": "来归迨一载，借屋已三迁。易觉林间寺，难求郭外田。瓶储朝乏粟，市籴日增钱。屡起瞻云汉，今年甚去年。"
        },
        {
            "标题": "送章季亨",
            "作者": "赵蕃",
            "内容": "随檄常怀舍旧庐，值公作邑数旬余。摄官敢道为僚契，投迹仍容借屋居。诗社三的陪唱属，交情一意保终初。莫嗟了事真良苦，去读人间未见书。"
        },
        {
            "标题": "寓舍书怀",
            "作者": "赵蕃",
            "内容": "还乡一过年，借屋两成迁。旧阁爱晚碧，今居因地偏。居然阙生理，复尔办行缠。四十今如此，修名后若传。"
        },
        {
            "标题": "望金华山绝句四首",
            "作者": "赵蕃",
            "内容": "山青云白晚能佳，中有仙人旧隐家。弹压政须烦健笔，颉颃谁与佩飞霞。"
        },
        {
            "标题": "筋竹这新居僧居邠录寄寺中留题次孙温叟所用",
            "作者": "赵蕃",
            "内容": "梦向清江不见涯，觉来身乃太行车。新居寄我山中集，倦枕浑忘午后茶。爱此好风当北牖，待来明月望西斜。但怜独鹤归何晚，不问满林先暝鸦。"
        },
        {
            "标题": "进之雪中见过明日归湘潭再用前韵二首",
            "作者": "赵蕃",
            "内容": "但见纷纷势莫收，要穷衮衮若为头。路迷界眼疑无地，水失汀洲仅比沟。我欲出郊思借蹇，君归乘艇喜冲鸥。畏寒自缩真衰矣，绝境明朝不更留。"
        },
        {
            "标题": "进之复有湘潭之役二诗见惜别意 其一",
            "作者": "赵蕃",
            "内容": "岁尽君当又一归，开正我亦具征衣。祇今湖北地非远，异日江东书恐稀。\n酬唱未能相数数，别离于此再依依。到家无事还宜早，柳弄色时梅片飞。"
        },
        {
            "标题": "近乏笔托二张求之于市殊不堪也作长句以资一笑",
            "作者": "赵蕃",
            "内容": "诗老作诗穷欲死，序诗乃得欧阳氏。序言人穷诗乃工，此语不疑如信史。\n少陵流落白也窜，郊岛摧埋终不起。是知造物恶镌镵，故遣饥寒被其体。\n嗟我少小不解事，失身偶落翰墨里。年来百念已灰灭，只有宿心犹在此。\n后来不作诸老亡，冥行恐堕涧谷底。虽云黄卷可尚友，糟粕讵能臻妙理。\n率然有作每自厌，一纸真成再三毁。庶几穮蓘望丰年，亦学乘流到涯涘。\n那知事乃有大缪，艺未及成穷已至。皆言诗工固可俟，穷为先兆自应尔。\n坐兹不复置追悔，志在温饱诚足鄙。玄泓管楮日相从，固异小人甘若醴。\n朅来中书忽告老，一朝左右手俱废。嘲风咏月不耐閒，按图姑听求诸市。\n我诗纵不称犀象，苇管鸡毛那惯使。纷纷著墨与水浮，势如丝乱安得治。\n戏题满几辄大笑，翻忆儿诗污窗纸。操舟无长病河纡，我诗固说当罪己。\n又闻工欲善乃事，未有不先资利器。作笺搜乞累朋友，往往犹吾叹崔子。\n锦囊藤箧世不乏，鼠齧虫攻谁料理。那知我辈有百艰，此事且然他可比。"
        },
        {
            "标题": "进之复有湘潭之役二诗见惜别意 其二",
            "作者": "赵蕃",
            "内容": "君诗悟入已多年，信手拈来总自然。静似幽人居在谷，勇如壮士起临边。\n波澜收卷虽馀地，光艳发舒终属天。笑我饥吟空白首，乱蛩衰草晚风蝉。"
        },
        {
            "标题": "送处州斯远二首",
            "作者": "赵蕃",
            "内容": "孰有如公者，蕲州又处州。时人得称诵，氓俗记君侯。吏有循良择，官无内外忧。愿将田里事，一一奏前旒。"
        },
        {
            "标题": "经旬不作诗今日霜晴可喜问梅沈园得两绝句此坡所谓痼疾逢虾蟹也 其二",
            "作者": "赵蕃",
            "内容": "莫问今年与去年，祇应贫病两依然。故人满眼今谁在，且赋梅花第一篇。"
        },
        {
            "标题": "经孺子亭观龙井",
            "作者": "赵蕃",
            "内容": "寒泉百尺几秋春，祠祷流传信若神。何事古先殊昧此，为霖顾取筑岩人。"
        },
        {
            "标题": "经旬不作诗示明叔",
            "作者": "赵蕃",
            "内容": "春风著物已熙熙，枯木无心亦自知。径欲殷勤辞故絮，却怜窘束欠新诗。老来政怯花经眼，游倦翻成鸟绕枝。同病同忧有如子，更堪相对两霜髭。"
        },
        {
            "标题": "静春堂",
            "作者": "赵蕃",
            "内容": "游子如蜂蝶，纷纷讵识春。先生静中观，物物寓吾仁。"
        },
        {
            "标题": "九日怀在伯",
            "作者": "赵蕃",
            "内容": "雨过中秋明月时，病孤九日菊花期。绝怜佳处有如此，亦劝斯人共和之。"
        },
        {
            "标题": "九日晦日雨忽杂霰",
            "作者": "赵蕃",
            "内容": "九月霰维集，南方见未曾。马寒添瑟缩，我瘦益崚嶒。穷相有如此，昔人谁似能。树深鸦屡落，滩远雁相譍。"
        },
        {
            "标题": "九日欲行宜之兄见留赋诗一首",
            "作者": "赵蕃",
            "内容": "节里留覉客，愁边识此心。台高午时暖，斋静晚来阴。白发有衰盛，黄花无古今。君其赐茱会，我乃见山吟。"
        },
        {
            "标题": "九日王越卿司法置酒要客始约登武安之塔为游",
            "作者": "赵蕃",
            "内容": "王家父子竹林期，谈笑初无世俗姿。戏搦败毫成冻羽，醉回老力出枯枝。解吟秀句寰区满，不拟常称老画师。大令右军疑只尔，外人笑怪若能知。"
        },
        {
            "标题": "九日游马祖岩",
            "作者": "赵蕃",
            "内容": "环城往往尽高峰，更欲登高底可同。马祖自今成故实，龙山翻觉堕虚空。当公迭唱青霄上，政我孤吟返照中。要是不孤吹帽节，孰云真隔马牛风。"
        },
        {
            "标题": "九日题越州光孝观壁",
            "作者": "赵蕃",
            "内容": "小槛丛花未肯香，客中我亦忘重阳。要酬风雨满城句，旱合四郊尘政黄。"
        },
        {
            "标题": "九日王越卿司法置酒要客始约登武安之塔为游",
            "作者": "赵蕃",
            "内容": "登高有约乃相违，故遣村船逆上溪。寺与松篁元不隔，路经蓬萑却成迷。数君放逸仍怀古，老我悲凉况哭妻。郑重莫逃鸡黍社，又随新月共扶藜。"
        },
        {
            "标题": "九日宜春道中",
            "作者": "赵蕃",
            "内容": "勿云秋意漫生悲，可欠重阳一首诗。瘦马嘶风红叶树，村帘沽酒菊花枝。壶觞徵逐纷皆是，人物风流眇莫追。独立斜阳屡搔首，未妨乌帢鬓线垂。"
        },
        {
            "标题": "九日欲行宜之兄见留赋诗一首",
            "作者": "赵蕃",
            "内容": "节里留羁客，愁边识此心。台高午时暖，斋静晚来阴。\n白发有衰盛，黄花无古今。君其赐茱会，我乃见山吟。"
        },
        {
            "标题": "九月一日晨起风物凄然不胜怀远之思作五首寄",
            "作者": "赵蕃",
            "内容": "作别已半百，得书无二三。飘零各天外，摇落共江南。此去仍加远，相思转不堪。怀哉对床约，老矣折腰惭。"
        },
        {
            "标题": "九月一日晨起风物凄然不胜怀远之思作五首寄和父憨申并烦转致湖池二州也 其五",
            "作者": "赵蕃",
            "内容": "秋浦新为别，秋风阙寄书。虽然声问阔，未觉梦魂疏。\n杜牧登临后，宛陵吟咏馀。三冬如有暇，五字不妨渠。"
        },
        {
            "标题": "九月晦日舣舟浴于昭真既罢同方元直成父弟儿侄游徐岩南禅之新亭已乃绝溪而还",
            "作者": "赵蕃",
            "内容": "客子下水船，幽士登山屐。二事莫与谋，聊复尽此日。\n山房富薪水，泥墐仍纸羃。沈痾快一洗，清吹生两腋。\n徐岩旧所访，举步能历历。树树虽剪伐，苔藓更襞积。\n盖可买以居，惜哉无巨力。旁谁斫幽径，复道精庐立。\n新亭踞其上，远水山四壁。骤来落日挂，忽去昏鸦集。\n不惟我友俱，携子仍弟侄。民生固常苦，此适未易得。\n物役不可留，溪流还汰击。"
        },
        {
            "标题": "九月十三日雪",
            "作者": "赵蕃",
            "内容": "稍稍云初集，泠泠风未停。粗能成点缀，还是学飘零。径路高低滑，炊烟远近青。篮舆所经历，诗语费平亭。"
        },
        {
            "标题": "立春日呈彦博并帖审知",
            "作者": "赵蕃",
            "内容": "忆昔少陵身在蜀，遇春曾忆两京梅。我今久隔乡关念，病后徒惊节物催。不见过门长者辙，可怜到手故人杯。长亭与想东征路，柳色青青拂面来。"
        },
        {
            "标题": "九月五日具草酌同彦博审知成父集于普宁山半之亭作诗二首 其一",
            "作者": "赵蕃",
            "内容": "探支重九日，试手菊花斟。论置人繁寡，觞行自浅深。\n风能度林杪，月亦吐山阴。四听虫仍起，中还著我吟。"
        },
        {
            "标题": "九月五日具草酌同彦博审知成父集于普宁山半",
            "作者": "赵蕃",
            "内容": "平生羞狗监，何啻失羊斟。与子风期尚，相要林壑深。分甘驹在谷，宁事鹤鸣阴。此日胡为乐，诗成改又吟。"
        },
        {
            "标题": "九月一日晨起风物凄然不胜怀远之思作五首寄和父憨申并烦转致湖池二州也 其四",
            "作者": "赵蕃",
            "内容": "姨母比苦胫，涉秋今若何。音书君定密，离苦我何多。\n凫舄思文瑞，灯窗想骥和。何能俱款集，未厌数经过。"
        },
        {
            "标题": "九月一日晨起风物凄然不胜怀远之思作五首寄和父憨申并烦转致湖池二州也 其一",
            "作者": "赵蕃",
            "内容": "作别已半百，得书无二三。飘零各天外，摇落共江南。\n此去仍加远，相思转不堪。怀哉对床约，老矣折腰惭。"
        },
        {
            "标题": "九月十六日文兴折赠绿萼梅数枝花多而甚香非",
            "作者": "赵蕃",
            "内容": "旧闻良月似春时，真有梅花如许枝。绿萼深宜翠羽宿，静香独许蜜蜂知。木犀莫道开能再，庭菊无嗟晚乃移。不是南方地偏暖，宠光潜已落天涯。"
        },
        {
            "标题": "六日复饭于审知家作长句并呈彦博",
            "作者": "赵蕃",
            "内容": "门径萧萧乔木风，问君胡乐此安穷。五言寓兴杂今古，一饭留人随俭丰。\n白雨已催兰楫浪，绿樽尚拟菊花丛。可人更约王郎子，共上山亭送远鸿。"
        },
        {
            "标题": "九月一日晨起风物凄然不胜怀远之思作五首寄",
            "作者": "赵蕃",
            "内容": "节佳重九近，风急授衣初。茱菊年龄迈，枫柽日夜疏。欲题怀远句，频展寄来书。憨子能思我，申儿更忆渠。"
        },
        {
            "标题": "九月十一夜雨中读吴梦与诗书以示之",
            "作者": "赵蕃",
            "内容": "疾风吹雨过江干，老屋阙床无处乾。切切冷蛩深撼壁，累累饥鼠下窥箪。枕衾屡抚眼难著，灯火重呼诗细看。谩说为官犹我似，念君怀抱若何宽。"
        },
        {
            "标题": "久不作诗诗思甚涸春物日盛漫兴三章用常德枣心笔书本不工重复加弱似亦与诗相称云 其二",
            "作者": "赵蕃",
            "内容": "庭行看萌芽，檐立听呼应。在物且云然，于我可不竞。\n青衫恋五斗，白发间三径。是岂人之为，绝知吾有命。"
        },
        {
            "标题": "九月一日晨起风物凄然不胜怀远之思作五首寄",
            "作者": "赵蕃",
            "内容": "秋气故悲哉，连阴况不开。黄花九日近，白发数茎催。山际擎新塔，江边峙旧台。谩看云日暮，安得雁同来。"
        },
        {
            "标题": "九月廿一日雪书呈进之",
            "作者": "赵蕃",
            "内容": "一夜悲风晓辄收，布衾如铁强扶头。乍惊皎皎明窗纸，稍见疏疏集瓦沟。失怪竞闻村巷犬，乱行难觅远汀鸥。欣然欲作临流看，却恨凛乎难久留。"
        },
        {
            "标题": "九月一日晨起风物凄然不胜怀远之思作五首寄",
            "作者": "赵蕃",
            "内容": "姨母比苦胫，涉秋今若何。音书君定密，离苦我何多。凫舄思文瑞，灯窗想骥和。何以俱款集，未厌数经过。"
        },
        {
            "标题": "久不闻表叔张平子安否觅使寄此",
            "作者": "赵蕃",
            "内容": "一自书题阙寄将，不知今度几飞霜。空云梅岭有驿使，可奈衡阳无雁行。好趁荐章求北阙，莫因文价滞南荒。已今快阁治诗板，准拟归舟略系傍。"
        },
        {
            "标题": "十二月一日因出小憩愉阁而归",
            "作者": "赵蕃",
            "内容": "昨宵已辨雪中灯，今日晴来聊记曾。病骨可堪风似刮，衰眸自喜句如冰。雁因就暖长为客，鱼为逃寒返坠罾。北去南来勿渠叹，身今淹泊岁还仍。"
        },
        {
            "标题": "八月二十四日同审知登塔山用审知前载九日留题之韵作二首时彦博归及常山 其一",
            "作者": "赵蕃",
            "内容": "郊原莽莽吹黄埃，馀暑已去若复来。昨宵一雨为苏洗，晓兴坐觉飞崔嵬。\n平生诗盟有徐孺，笔力可挽狂澜回。要明两眼费双脚，作计似我何疏哉。\n兹游只欠王子在，见说归书一纸开。追随正复听君乐，流浪如我空增哀。\n吾邦此山颇高绝，泛菊况堪临季月。要当相与一杯酒，只恐因之又成别。"
        },
        {
            "标题": "九月十一日雪二首",
            "作者": "赵蕃",
            "内容": "九月天雨雪，何曾见南方。我行蒋山来，解辔菩提坊。一饭谁为设，百钱倒空囊。平生远游意，到此增彷徨。勿厌在家贫，轻行更离乡。"
        },
        {
            "标题": "九月一日晨起风物凄然不胜怀远之思作五首寄和父憨申并烦转致湖池二州也 其三",
            "作者": "赵蕃",
            "内容": "秋气故悲哉，连阴况不开。黄花九日近，白发数茎催。\n山际擎新塔，江边峙旧台。谩看云日暮，安得雁同来。"
        },
        {
            "标题": "久不作诗诗思甚涸春物日盛漫兴三章用常德枣心笔书本不工重复加弱似亦与诗相称云 其一",
            "作者": "赵蕃",
            "内容": "威严退冰霜，清润归梅柳。少时骋青春，老至伤白首。\n日长卷添书，病倦杯费酒。姑置雁鹜行，顾惭牛马走。"
        },
        {
            "标题": "九月二十七日题桂",
            "作者": "赵蕃",
            "内容": "昨日方摇扇，今朝可拥裘。顿能惊北客，方觉是南州。\n岁傥不逢闰，时今宁复秋。无庸叹疏漏，聊得避飕飕。"
        },
        {
            "标题": "王彦博徐审知频来问疾口占示之",
            "作者": "赵蕃",
            "内容": "秋来疟鬼不销亡，令我兼旬病在床。治药频成问良苦，易衣终日屡炎凉。\n但添物色增悲壮，那有功名忆慨慷。多谢故人来问疾，几回宵度石为梁。"
        },
        {
            "标题": "王彦博徐审知频来问疾口占示之",
            "作者": "赵蕃",
            "内容": "秋来瘧鬼不销亡，令我兼旬病在床。治药频成问良苦，易衣终日屡炎凉。但添特色色增悲壮，那有功名忆慨慷。多谢故人来问疾，几回宵度石为梁。"
        },
        {
            "标题": "旧悬道中二首",
            "作者": "赵蕃",
            "内容": "昨日风既止，今晨风未收。浮波羡幽鸟，唤雨怕鸣鸠。遗寺荒村里，贞祠古渡头。登高谢能赋，物色漫分留。"
        },
        {
            "标题": "旧悬道中二首",
            "作者": "赵蕃",
            "内容": "绿树依平岸，平波映绿芜。中分虽有路，四极却成湖。艇子时三两，渔村定有无。谁其为题作，东野觅诗图。"
        },
        {
            "标题": "秋夜怀彦博审知",
            "作者": "赵蕃",
            "内容": "山深月吐迟，亭亭夜向残。露气挟与俱，侵窗迫人寒。团扇甫罢去，布衾已觉单。傥无寒暑期，何以雕我颜。人生七十稀，俯仰半已阑。隐显两无得，永怀那自安。不能躬灌园，而顾学弹冠。不思行所易，而独务所难。王徐两玉人，结发栖儒冠。徐诗壮城垒，王笔长波澜。出从举子游，隋珠供雀弹。得失何足道，如博资众观。念欲与子谈，衮衮非一端。符移苦见催，行色不少宽。十年山林静，一朝尘土干。足虽未出门，归兴已浩然。溪头枫变赤，篱下菊且斑。客居岂无酒，迟子一跨鞍。"
        },
        {
            "标题": "菊残有感",
            "作者": "赵蕃",
            "内容": "病骨支寒政觉难，莫惊蒲柳望秋残。凄凉不但叹荒菊，寂寞更堪伤败兰。有鬓已霜那得制，无英可落若为餐。玉山禾远竹迟实，天骥长饥愁凤鸾。"
        },
        {
            "标题": "清江道中",
            "作者": "赵蕃",
            "内容": "自入西江绝少山，暂看平远又弯环。望穷浩浩鸥波里，诗堕苍苍暮色间。网户谩多鱼踊价，酒垆虽少客酡颜。儿时所历今重过，无复衣斑徒鬓斑。"
        },
        {
            "标题": "昨日绝湖颇危追赋二诗 其一",
            "作者": "赵蕃",
            "内容": "平生谩说江湖乐，小遇风涛意不任。颇眩云山相俯仰，却怜水鸟恣浮沈。\n神游险向冤魂语，笑傲强为洛下吟。赖是初谋壮维楫，不然何地觅壶金。"
        },
        {
            "标题": "昨日绝湖颇危追赋二诗 其二",
            "作者": "赵蕃",
            "内容": "鄱之为险旧知名，盗夺渔侵恃以成。波静宴安犹几席，风来汹涌甚戈兵。\n欲知舟楫洄沿趣，都在溪山表里清。明日馀干又维缆，诵诗还是忆长城。"
        },
        {
            "标题": "郡檄子肃检视旱田以诗寄之",
            "作者": "赵蕃",
            "内容": "是邦且熟无多收，况于水旱相为忧。使君奏课避非实，檄公按视临田畴。民闻公来相告语，活国忧民公自许。平时爱我如恐伤，今胡不能为轻赋。人生衣食固有端，作苦宁敢求自安。分当戮力给公上，何意年岁逢艰难。吾君德盛过文景，诏书屡下民惟省。公其为我谢使君，考虽下下民安枕。"
        },
        {
            "标题": "兰溪溪岸梅花",
            "作者": "赵蕃",
            "内容": "不用温家玉镜台，下临溪水静无埃。若非姑射冰肌至，即是罗浮缟袂来。"
        },
        {
            "标题": "潘元寿以九月十一日行莫令君领客携具泛舟饯之蕃用九日韵作诗要莫及徐丞同赋以送潘",
            "作者": "赵蕃",
            "内容": "江阁初登柳未黄，坐看叶叶乱飞霜。壮时自倚矜诗胆，老去深悲废酒肠。\n浩荡颇思随汎鹢，飘零那只对离觞。朝天踵即送君去，而我终为肺病妨。"
        },
        {
            "标题": "课诗",
            "作者": "赵蕃",
            "内容": "滩长有馀逸，滩迥不胜迟。山帽堆云絮，水纹飞雨丝。\n鸥鸣如避弋，鸟倦盍投枝。无计繁忧整，聊因课小诗。"
        },
        {
            "标题": "骤寒二首",
            "作者": "赵蕃",
            "内容": "日薄林园静，天寒鸟雀微。无人行古径，有客滞荆扉。疾病淹时久，新朋枉问稀。渐谙风俗异，还觉岁年非。"
        },
        {
            "标题": "课诗",
            "作者": "赵蕃",
            "内容": "滩长有余逸，滩迥不胜迟。山帽堆云絮，水纹飞雨丝。鸥鸣如避弋，鸟倦盍投枝。无计繁忧整，聊因课小诗。"
        },
        {
            "标题": "口占简去非",
            "作者": "赵蕃",
            "内容": "春风春雨急仍颠，闻道远劳从事贤。软脚不应惟命酒，池塘生草要新篇。"
        },
        {
            "标题": "口占示成父",
            "作者": "赵蕃",
            "内容": "雨暴落何方，空成掣电光。凄凉风陡变，黯黮月微妨。就取征衣盖，共谈三径荒。蝉连几彻晓，有恨故悢悢。"
        },
        {
            "标题": "三兄既见过喜而赋此",
            "作者": "赵蕃",
            "内容": "村居不记元夕朝，田蚕镫火俗异宜。但余林月光陆离，所期不来空赋诗。明朝风作后日雪，只道来朝中已辍。今朝小霁泥未乾，或报门前有车辙。我穷政尔落荒山，跫然忽复解我颜。平生交旧固我矣，风味如此端亦悭。梅虽已谢兰可掘，有酒纵漓醅可拨。为子一醉莫深辞，更要好诗书岁月。"
        },
        {
            "标题": "哭蔡西山",
            "作者": "赵蕃",
            "内容": "鹃叫春林复递诗，雁回霜月忽传悲。兰枯蕙死迷三楚，雨暗云昏碍九疑。早岁力辞公府檄，暮年名与党人碑。呜呼季子延陵墓，不待鑱辞行可知。"
        },
        {
            "标题": "口占三首 其三",
            "作者": "赵蕃",
            "内容": "溪头柳依依，溪畔草离离。草木本何与，行人自愁思。"
        },
        {
            "标题": "口占三首 其二",
            "作者": "赵蕃",
            "内容": "雁雁呼其群，饮宿不相放。春至且北归，秋来复南向。"
        },
        {
            "标题": "口占三首 其一",
            "作者": "赵蕃",
            "内容": "殷勤语舟子，举棹莫匆匆。恐怕鸳鸯伴，飞息不得同。"
        },
        {
            "标题": "苦雨感叹而作",
            "作者": "赵蕃",
            "内容": "不肯官岭海，颇畏瘴疠虞。谁知江西山尽处，亦有岚雾画若晡。五斗何所直，千金不保躯。司空城旦困刀笔，尺籍伍符愁钺鈇。吁嗟此贼蠭如，飞烟一炬斯无余。奈何徵兵动州闾，纷然亦复劳转输。戍栅如栉犹恐疎，江徼一朝成塞隅。"
        },
        {
            "标题": "困坐穷山无以娱日用随斋问讯韵寄莘夫并呈随斋",
            "作者": "赵蕃",
            "内容": "少陵苦忆将廉颇，才似淮阴亦奈何。岂待秋风方忆鲙，不堪夏日况挥戈。\n分当鹿鹿终随后，言敢譊譊取屡诃。世事多虞未知免，鹅烹复坐不能歌。"
        },
        {
            "标题": "昆山兄惠笔乃周寿玉簪样试用其一已作秃翁犹",
            "作者": "赵蕃",
            "内容": "遂初赋就笔余铓，赠我蒙探古锦囊。耐久固殊流俗败，含情浑似故人长。"
        },
        {
            "标题": "腊月十九日饮于周氏无尽藏雪作",
            "作者": "赵蕃",
            "内容": "卯饮君家江上楼，坐中风雪暗前洲。世间矰缴无空巧，我自归心没白鸥。"
        },
        {
            "标题": "老卿携诗三篇来复答一首",
            "作者": "赵蕃",
            "内容": "闭门两日病不出，得句谁能就我哦。贫家尊酒可怜许，饮君宁得到无何。"
        },
        {
            "标题": "三月十七日以檄出行赈贷旬日而复反自州门至老竹自老竹至鹅口复回老竹由乾溪上入浦口汎舟以归得诗十首 其三",
            "作者": "赵蕃",
            "内容": "马騣岭下源初发，鹅口山前渐可舟。一百八盘谁谓险，二十四溪何自游。\n深厉浅揭故数数，车烦马殆真悠悠。惜哉当此方倥偬，不然亦足供夷犹。"
        },
        {
            "标题": "三月十七日以檄出行赈贷旬日而复反自州门至老竹自老竹至鹅口复回老竹由乾溪上入浦口汎舟以归得诗十首 其四",
            "作者": "赵蕃",
            "内容": "大麦初齐积渐黄，青青小麦更连冈。去冬屡雪有如此，今岁一丰端可望。\n负笼不须嗟甚苦，腰镰行且看争忙。太仓红腐憎泥土，亦复遥思饼饵香。"
        },
        {
            "标题": "三月十七日以檄出行赈贷旬日而复反自州门至老竹自老竹至鹅口复回老竹由乾溪上入浦口汎舟以归得诗十首 其五",
            "作者": "赵蕃",
            "内容": "既雨得晴晴亦佳，笋舆终日度咿哑。蒙笼篁竹四三里，髣髴茅茨三五家。\n邻舍相闻亦鸡犬，田畴随事有桑麻。居夷何陋惭君子，不尔辞官学种畬。"
        },
        {
            "标题": "雷老欲退普宁二绝句",
            "作者": "赵蕃",
            "内容": "怀玉山中旧住人，岁寒庵里坐禅身。当年未解来飞锡，今日何妨却问津。"
        },
        {
            "标题": "乐岁歌",
            "作者": "赵蕃",
            "内容": "早禾登场无余粒，晚禾结穟俱全实。如闻自入夏秋来，十日一雨晴五日。去年夏旱秋与同，早禾半获晚禾空。未云收获告毕工，十家九家愁叹中。岂知今年有丰殖，父子相安妻反室。东坡先生故尝言，民自天民天定卹。我今千里方来归，释担先题乐岁诗。其谁传似闾里儿，乘时闭籴将安施。"
        },
        {
            "标题": "雷老欲退普宁二绝句 其一",
            "作者": "赵蕃",
            "内容": "借阁看山且半年，看山未饱此为迁。闻师亦欲抛山去，祇恐山灵未许然。"
        },
        {
            "标题": "三月十七日以檄出行赈贷旬日而复反自州门至老竹自老竹至鹅口复回老竹由乾溪上入浦口汎舟以归得诗十首 其八",
            "作者": "赵蕃",
            "内容": "浦口江头艇子呼，有怀逸兴恐成孤。非斗邮传憎尘土，自爱江山入画图。\n峰势宛如神峻拔，瀑痕浑似笔浓枯。顾怜文力孱非敌，剩欲追摹忽已逋。"
        },
        {
            "标题": "乐南金秀才求其先处士君挽诗追作",
            "作者": "赵蕃",
            "内容": "此邦来已晚，人物欠冰清。要摭平生实，聊徵月旦评。有儿真不朽，求志得知名。更谷求吾语，吾言曷重轻。"
        },
        {
            "标题": "三月十七日以檄出行赈贷旬日而复反自州门至老竹自老竹至鹅口复回老竹由乾溪上入浦口汎舟以归得诗十首 其九",
            "作者": "赵蕃",
            "内容": "晚日微风坠镜平，中流直下縠纹生。烟云点缀多新态，鸥鸟逢迎殆宿盟。\n聚落近于边境接，村墟亦有戍楼横。虽然王化初无外，接畛农桑畔不争。"
        },
        {
            "标题": "雨中与公择对饮已而大醉既醒作此",
            "作者": "赵蕃",
            "内容": "身世一飘摇，羇愁两寂寥。怨歌空耿耿，晚雨况萧萧。饮强真能醉，诗成或当谣。明朝对清镜，鬓恐十分凋。"
        },
        {
            "标题": "十一月十五日风大作偶成四十字",
            "作者": "赵蕃",
            "内容": "江南无此风，羸疾讵烦攻。异事真同飓，夸辞懒问雄。梅犹隐荆棘，菊已堕蒿蓬。坐拨寒灰尽，诗成欠得工。"
        },
        {
            "标题": "李商叟传录临川与黎师侯唱酬怀曾文清公长句",
            "作者": "赵蕃",
            "内容": "生世胡为尔许迟，况经事变与时移。论文尚喜两公在，一见何胜隔岁离。落木长江天末恨，清风朗月卷中诗。有怀曾子今冥漠，雨泪真成满面丝。"
        },
        {
            "标题": "李商叟传录临川与黎师侯唱酬怀曾文清公长句",
            "作者": "赵蕃",
            "内容": "向夕相寻昔步迟，坐残初月见阴移。关心去后几南北，倒指从前屡合离。君叹我贫犹为米，我怜君苦伹耽诗。三山堂下冰溪水，何日扁舟两钓丝。"
        },
        {
            "标题": "李商叟举似用南涧山字韵茶山星字韵数诗辄借韵呈商叟二首 其二",
            "作者": "赵蕃",
            "内容": "吾州畴昔聚文星，我已后之君有声。丹笔未雠天禄阁，白头犹住锦官城。\n旧谙林麓深堪隐，今见溪山远更明。剩欲相投小盘礴，溪头亡那橹双鸣。"
        },
        {
            "标题": "李商叟举似用南涧山字韵茶山星字韵数诗辄借",
            "作者": "赵蕃",
            "内容": "已悲傲吏失南山，尚喜王儦峙旧坛。感怆自应新发白，乖离可使旧盟寒。篙师径欲通宵发，我辈深嗟会面难。月底婆娑灯下语，恍然还是昔年看。"
        },
        {
            "标题": "李商叟传录临川与黎师侯唱酬怀曾文清公长句用韵作四首 其一",
            "作者": "赵蕃",
            "内容": "欲访临川苦恨迟，一官窘束费符移。台高纳日朝寻胜，蕉合生风夜语离。\n别后有怀长入梦，向来未识已传诗。信知习气难除洗，可怪深悲墨翟丝。"
        },
        {
            "标题": "李商叟传录临川与黎师侯唱酬怀曾文清公长句用韵作四首 其四",
            "作者": "赵蕃",
            "内容": "叹息茶山识面迟，经过旧宅恨推移。听泉尚想甘瓢乐，抚竹如亲与物离。\n千首未多行世集，数篇才刻住山诗。属君勉力任兹事，吾道祇今棼若丝。"
        },
        {
            "标题": "与李潭州椿寿翁五首",
            "作者": "赵蕃",
            "内容": "疏去良臣散，文兴大老归。能忘缪公侧，何有步兵几。暴虎无苛政，鸣冈览德辉。辈虽参落落，业且相巍巍。"
        },
        {
            "标题": "李叔器方养源叔器之侄填载酒饯余于思敬亭",
            "作者": "赵蕃",
            "内容": "倦客理舟楫，高情携酒肴。有亭当水澨，共步转江皋。我已乘流去，渠犹伫立劳。风前醉难倚，月照首频搔。"
        },
        {
            "标题": "立春前三日雪明日犹未已诗简子进彦博昆仲示成父四首 其四",
            "作者": "赵蕃",
            "内容": "待伴先春至，差明积夜初。空庭戒无扫，冻笔屡成嘘。\n溪远应回棹，窗明好读书。惠连临此际，题赋复何如。"
        },
        {
            "标题": "立春日小饮",
            "作者": "赵蕃",
            "内容": "今日青春立，今年白发多。酒杯欺我老，梅朵奈渠何。"
        },
        {
            "标题": "立春前三日雪明日犹未已诗简子进彦博昆仲示成父四首 其二",
            "作者": "赵蕃",
            "内容": "应候犹当腊，争先未得春。人贫只如旧，天意欲呈新。\n尽洗江南瘴，全消渭北尘。能逢中兴日，甘作未归民。"
        },
        {
            "标题": "溧阳书事",
            "作者": "赵蕃",
            "内容": "风引仙舟去莫同，自知名愧郭林宗。倦游偶作连朝住，颇觉临邛费缪恭。"
        },
        {
            "标题": "连雪不已复作绝句咏之及六而止殆未免不愁冻",
            "作者": "赵蕃",
            "内容": "背荫常先积，当明竟早消。草衰犹秀色，柳悴亦长条。"
        },
        {
            "标题": "莲荡",
            "作者": "赵蕃",
            "内容": "舟涉越溪悲，梯攀玉井危。何如澹成映，更有绿相欹。不作骚人恨，频成谢客诗。钓船如许坐，蓑笠不辞披。"
        },
        {
            "标题": "连雪不已复作绝句咏之及六而止殆未免不愁冻",
            "作者": "赵蕃",
            "内容": "勿谓虚明质，能成积厌威。由轻终及重，至著本从微。"
        },
        {
            "标题": "连雨书事",
            "作者": "赵蕃",
            "内容": "麦熟蚕将老，晴须雨不宜。频年荒已甚，一饱此为期。陛下故勤理，尔民无怨咨。磨鎌亦装簇，晴日会当披。"
        },
        {
            "标题": "溧水道中回寄子肃玉汝并属李晦庵八首 其一",
            "作者": "赵蕃",
            "内容": "出门复入门，去来何悠悠。故人别有见，见乃不重留。\n居人宁念此，行者可胜不。"
        },
        {
            "标题": "溧阳邂逅胡安丰赴官送以二诗",
            "作者": "赵蕃",
            "内容": "清江江上顺风船，大轴持来得纵观。几对江山忆谈笑，故怀书札欠平安。传闻召节趣归对，不信淮州劳跨鞍。我欲渡江因病返，岂期于此刺探漫。"
        },
        {
            "标题": "连雪偶书",
            "作者": "赵蕃",
            "内容": "初雪为欢谣，再雪犹喜视。三雪已恐多，四雪翻为异。坐栖漏明屋，卧拥如铁被。萧条市无行，寂寞门半闭。官居且云然，野处当何似。凶年略无储，度日唯旋计。糟粕有十百，糠覈匪一二。葛根藉长鑱，蓼草同滞穗。哀哉当此时，已矣良不易。仰头叩皇天，俯首跼厚地。天地岂不仁，冰雪行且霁。春膏动土脉，好雨趋岁事。但勤力田科，且下半租赐。当思硕鼠去，切勿厌狼戾。"
        },
        {
            "标题": "溧水道中回寄子肃玉汝并属李晦庵八首 其三",
            "作者": "赵蕃",
            "内容": "僧房四立壁，淅沥夜吹风。破衲作深拥，其势乃若空。\n晨钟不能待，宿火拨通红。"
        },
        {
            "标题": "连雪不已复作绝句咏之及六而止殆未免不愁冻",
            "作者": "赵蕃",
            "内容": "粲粲初投米，飘飘旋落花。巷深迷吠犬，林合误归鸦。"
        },
        {
            "标题": "连雪不已复作绝句咏之及六而止殆未免不愁冻杀之诮也 其五",
            "作者": "赵蕃",
            "内容": "往记严陵岸，乔林挂乱丝。还思溧阳路，小艇触轻澌。"
        },
        {
            "标题": "连雪不已复作绝句咏之及六而止殆未免不愁冻",
            "作者": "赵蕃",
            "内容": "对岸初封屋，临流已蔽汀。长江停衮衮，去鸟失冥冥。"
        },
        {
            "标题": "连雨独饮偶书四首 其一",
            "作者": "赵蕃",
            "内容": "缘山灌木长，绕舍芳草积。敢希陶渊明，自谓张仲蔚。\n出门无所诣，闭户聊自得。简编或倦"
        },
        {
            "标题": "溧水道中回寄子肃玉汝并属李晦庵八首 其二",
            "作者": "赵蕃",
            "内容": "今年非闰年，是月已腊月。北风勿渠嗔，汝自衣百结。\n永夜只愁阴，清晨吹作雪。"
        },
        {
            "标题": "连雪不已复作绝句咏之及六而止殆未免不愁冻",
            "作者": "赵蕃",
            "内容": "不假丹青手，居成水墨图。莫嗟玄尚白，靡叹粪难污。"
        },
        {
            "标题": "连日欲雨辄为风所败",
            "作者": "赵蕃",
            "内容": "不雨又一月，望霓宽众心。雷师非敢怠，风伯故相侵。国祀居常典，天诛徯下临。谁能奋韩笔，并为丐商霖。"
        },
        {
            "标题": "连雨独饮偶书四首",
            "作者": "赵蕃",
            "内容": "伯伦无他文，一颂自不朽。渊明饮酒诗，乃至二十首。未易多寡论，俱能金石寿。我乏二子辞，徒然老耽酒。"
        },
        {
            "标题": "连雪不已复作绝句咏之及六而止殆未免不愁冻杀之诮也 其一",
            "作者": "赵蕃",
            "内容": "粲粲初投米，飘飘旋落花。巷深迷吠犬，林合误归鸦。"
        },
        {
            "标题": "连雨有作",
            "作者": "赵蕃",
            "内容": "往晴忧小旱，今雨慰深望。细听林园响，如闻粳稻香。客来无褦襶，兴可傲羲皇。恨我疡居体，孤渠醉作乡。"
        },
        {
            "标题": "连日昏雾感怀",
            "作者": "赵蕃",
            "内容": "穷山逼穷冬，苦雾作苦寒。举头不见日，况乃见长安。朝听谯鼓微，午听庭雀讙。占晴复畏雨，有抱那得宽。少日谬学诗，中年痴觅官。择术不自审，终焉堕艰难。妄营三径资，轻舍陋巷箪。胡不返故步，无为不邯郸。"
        },
        {
            "标题": "连雨即事",
            "作者": "赵蕃",
            "内容": "官居如穴还如巢，数简编竹仍结茅。淫霖更值七八月，凉冷不待秋冬交。岂惟寒近感蟋蟀，更为役久悲蟏蛸。偶兹得句付排闷，懒复多言强解嘲。"
        },
        {
            "标题": "连日得顺风",
            "作者": "赵蕃",
            "内容": "上水深虞费挽牵，顺风似得江神怜。云山好处留不得，纵望令人空惘然。"
        },
        {
            "标题": "溧水道中回寄子肃玉汝并属李晦庵八首 其八",
            "作者": "赵蕃",
            "内容": "李孙两词伯，我尔乃学子。辈行虽不同，趣操要相似。\n岁寒松柏知，春风谢桃李。"
        },
        {
            "标题": "溧水道中回寄子肃玉汝并属李晦庵八首 其五",
            "作者": "赵蕃",
            "内容": "抱关故悠悠，挂壁仍骎骎。况此十日病，酒止诗废吟。\n别来定安否，千万关我心。"
        },
        {
            "标题": "送梁和仲兼属寄谢吴丈三首 其二",
            "作者": "赵蕃",
            "内容": "学诗将老竟无奇，犹有求交气未移。臭味祇知论翰墨，情亲元乃与埙篪。\n见来草草都能几，别去悠悠孰慰思。衢信两邦闻击柝，叩门他日得追随。"
        },
        {
            "标题": "溧水道中回寄子肃玉汝并属李晦庵八首 其六",
            "作者": "赵蕃",
            "内容": "借宅亦种竹，知子未忘此。竹间有馀暇，尘事勿到耳。\n行年且半百，太息我与尔。"
        },
        {
            "标题": "送梁和仲兼属寄谢吴丈三首",
            "作者": "赵蕃",
            "内容": "故家人物久荒凉，政为诗书种不长。邂逅得兄真大雅，浮湛如弟漫斯狂。平反已与于张辈，文力更居崔蔡行。以荐陟官虽足喜，奈何涂辙仅寻常。"
        },
        {
            "标题": "溧水道中回寄子肃玉汝并属李晦庵八首 其七",
            "作者": "赵蕃",
            "内容": "怀绶新括州，乘骢前御史。一州与天下，先后宁同轨。\n纵云山水佳，何与于疮痏。"
        },
        {
            "标题": "送梁和仲兼属寄谢吴丈三首",
            "作者": "赵蕃",
            "内容": "不但言归自乞归，使家幕府两相违。换官虽用朝廷法，窃议难逃世俗讥。适我愠于心悄悄，送君往矣柳依依。若见河南应枉问，为将前牍叩天扉。"
        },
        {
            "标题": "冽泉",
            "作者": "赵蕃",
            "内容": "名士每名泉，一瓢宁取贤。道行期及物，为涧定为川。"
        },
        {
            "标题": "两日随钱丈放舟恬无风浪今日别归仍值逆风作",
            "作者": "赵蕃",
            "内容": "大舸帆高掠浦飞，小舟笪短溯滩归。虽云来去难俱遂，自是神人相不违。赖得好山看要熟，不妨晚雨落仍微。迟回半日夫何叹，于此因知造物机。"
        },
        {
            "标题": "全真以斯远所寄文卷后夜赋两绝句元韵作诗寄",
            "作者": "赵蕃",
            "内容": "甘林彼美露初团，纵小犹堪白玉盘。叹息菊黄虽可待，孤根失所漫荒寒。"
        },
        {
            "标题": "重午日摘楷杷荐酒因成两绝句",
            "作者": "赵蕃",
            "内容": "已载相如赋，还披杜老诗。团团自长叶，佳实欠累累。"
        },
        {
            "标题": "重午日摘楷杷荐酒因成两绝句",
            "作者": "赵蕃",
            "内容": "罗酒能祛虑，昌阳解引年。楚君为楚节，湘客念湘船。"
        },
        {
            "标题": "邻居送梅子朱樱",
            "作者": "赵蕃",
            "内容": "山居蔬果少，口腹每劳人。梅子欣初食，樱桃并及新。供盐贫亦办，荐酪远无因。便可呼杯勺，数朝阴雨频。"
        },
        {
            "标题": "林湘乡出其先人诗卷题其后二首",
            "作者": "赵蕃",
            "内容": "知公苦急簿书仍，留我閒窗语夜灯。更出此诗令细读，今宵有梦到松陵。"
        },
        {
            "标题": "全真以斯远所寄文卷后夜赋两绝句元韵作诗寄",
            "作者": "赵蕃",
            "内容": "行时取别太匆匆，别后经怀数载中。赖有书函与文卷，不然何地可闻风。"
        },
        {
            "标题": "林湘乡出其先人诗卷题其后二首 其二",
            "作者": "赵蕃",
            "内容": "松陵我亦屡曾经，几欲张帆过洞庭。愿借此诗传善本，教儿诵读醉时听。"
        },
        {
            "标题": "独行",
            "作者": "赵蕃",
            "内容": "登山临水送将归，揽涕无从日向微。水远山高动千里，春风浩浩客吹衣。"
        },
        {
            "标题": "灵就道间",
            "作者": "赵蕃",
            "内容": "霏霏小雨湿松株，疑是初成道士图。我亦搜诗要穷底，此时幽思不枝梧。"
        },
        {
            "标题": "刘伯山书来云有施主为造一亭刘子澄名曰竹溪",
            "作者": "赵蕃",
            "内容": "今人那有郗嘉宾，为子经营茅栋新。可待弦歌资乃具，讵须出郭始离尘。旧诗颇愿穷冈割，后约要容王翰邻。更唤能诗子欧子，不因对月自三人。"
        },
        {
            "标题": "刘伯山书来云有施主为造一亭刘子澄名曰竹溪索诗为赋二首 其一",
            "作者": "赵蕃",
            "内容": "竹外青原久不看，书来剩喜报平安。脩筠流水故亦有，高士韵人良独难。\n杜老不应栖锦里，谪仙终合见金銮。兹亭便与图经载，何况制名繇孟韩。"
        },
        {
            "标题": "岭路恶甚问章圣寺盖欲投宿也书寄周袁州",
            "作者": "赵蕃",
            "内容": "举头易见天边日，属目难逢山下村。行尽土粗仍石恶，望穷雨黑与云昏。此身何可数兹役，薄宦有谁能见存。章圣明朝还曲睹，信知缘契在空门。"
        },
        {
            "标题": "赠刘子卿时刘将赴官镇江并以道别三首 其一",
            "作者": "赵蕃",
            "内容": "幕府江宁日，校书元祐时。堂堂公可作，岌岌我何衰。\n孰有入门冠，而淹管库卑。用长宜顾问，谁与荐天墀。"
        },
        {
            "标题": "留别陈明叔兼属胡仲威五首",
            "作者": "赵蕃",
            "内容": "论事从违数，题诗窜定频。客君徒得重，爱我不言贫。薄俗无兄弟，我曹相主宾。别觞终作恶，别语要须真。"
        },
        {
            "标题": "刘万二弟置酒与八九兄同饮",
            "作者": "赵蕃",
            "内容": "每忆疎诗卷，何期共酒尊。高栖子苕霅，孤宦我湘沅。暮夜风仍吼，途穷志自存。悠悠几山岳，泛泛一乾坤。"
        },
        {
            "标题": "留别成父弟以贫贱亲戚离为韵五首 其五",
            "作者": "赵蕃",
            "内容": "人事苦好乖，咫尺当语离。及乎中年后，畏与亲友辞。\n陶谢得道者，其言且如斯。况我乃畸人，呜呼得无悲。"
        },
        {
            "标题": "赠刘子卿时刘将赴官镇江并以道别三首",
            "作者": "赵蕃",
            "内容": "吾友周信道，坐思终死穷。眼中宁复有，地下亦难同。梦绝西州路，愁闻北固鸿。并游惟伯厚，还愧尺书通。"
        },
        {
            "标题": "留别陈明叔兼属胡仲威五首",
            "作者": "赵蕃",
            "内容": "我去孰君友，君留谁我游。定应缘宿契，不待分今投。年事鬓俱白，时名诗独优。未知兹日别，重见又何由。"
        },
        {
            "标题": "赠刘子卿时刘将赴官镇江并以道别三首",
            "作者": "赵蕃",
            "内容": "江驿频临我，林园屡过公。只言成遂别，何意复来同。有用期思勉，无诗枉坐穷。旧闻京口酒，准拟醉孤蓬。"
        },
        {
            "标题": "留别陈明叔兼属胡仲威五首",
            "作者": "赵蕃",
            "内容": "汲汲求交友，良由不敏姿。风流伯始后，文献澹庵师。此士世亦寡，因君交不疑。倡酬凡几纸，别后慰相思。"
        },
        {
            "标题": "刘万二弟置酒与八九兄同饮",
            "作者": "赵蕃",
            "内容": "每忆疏诗卷，何期共酒尊。高栖子苕霅，孤宦我湘沅。\n暮夜风仍吼，途穷志自存。悠悠几山岳，泛泛一乾坤。"
        },
        {
            "标题": "留别成父弟以贫贱亲戚离为韵五首",
            "作者": "赵蕃",
            "内容": "我家如陶舍，幼稚有盈室。汝家亦十口，持去何可得。嗟我寡兄弟，至此得无戚。虽尔敢或忘，呴濡期沫湿。"
        },
        {
            "标题": "留别陈明叔兼属胡仲威五首 其三",
            "作者": "赵蕃",
            "内容": "簿领三年吏，江天百里居。我非拘雁鹜，君乃傲樵渔。\n得誉且得谤，似高仍似疏。襄阳耆旧传，书子定联予。"
        },
        {
            "标题": "刘茂实赴省袖澹庵旧赠见过索送行诗用韵",
            "作者": "赵蕃",
            "内容": "蚤日已俊茂，高交仍老成。贯通虽七略，陶冶异长城。圣世患才少，忠言繇主明。平生捩眼看，得隽每知名。"
        },
        {
            "标题": "留别陈明叔兼属胡仲威五首",
            "作者": "赵蕃",
            "内容": "我觅祠官俸，君携异县书。一穷直若此，五字果何如。底用频看镜，终当老荷锄。未知渠作计，颇亦似侬无。"
        },
        {
            "标题": "赠刘子卿时刘将赴官镇江并以道别三首",
            "作者": "赵蕃",
            "内容": "幕府江宁日，校书元佑时。堂堂公可作，岌岌我何衰。孰有入门冠，而淹管库卑。用长宜顾问，谁与荐天墀。"
        },
        {
            "标题": "留别成父弟以贫贱亲戚离为韵五首",
            "作者": "赵蕃",
            "内容": "秋日苦易暗，秋宵苦难晨。虫号鸡不已，我亦长吟呻。哀哉念何深，出处累一贫。在家庸可忍，行旅计愁人。"
        },
        {
            "标题": "留别子肃",
            "作者": "赵蕃",
            "内容": "欲雪不雪云雨愁，将行未行心口谋。问胡不去良有由，故人伏枕关我忧。自心初识十年游，不作世人新白头。抱关非为辞挟搜，乃知自欲吾志求。适来遂作兼旬留，昔者公侯今日瘳。河山空能泣楚囚，不如窗几问不休。公如大道鸣骅骝，我乃蹇足历涧沟。弥明故足悲侯刘，淙淙讵识东之流。怀哉黄堰公先畴，章泉吾亦营菟裘。莫言相望风马牛，苇间会有延缘舟。"
        },
        {
            "标题": "留别子肃子仪三首",
            "作者": "赵蕃",
            "内容": "度桥遵野径，夹树启篱门。剥啄传呼疾，周旋色笑温。万金才到几，一棹复过村。却恨侬来独，飘零说在原。"
        },
        {
            "标题": "留别赵南纪",
            "作者": "赵蕃",
            "内容": "少时未识庐山好，老去知山却远山。白鹿何繇与弦诵，紫霄还复共跻攀。林峦有失君何意，松菊犹存我得还。俱是江东巡管内，异时书札愿无悭。"
        },
        {
            "标题": "留别周愚卿兄弟",
            "作者": "赵蕃",
            "内容": "四海虽云皆弟昆，怅兹薄俗与谁论。平生泛爱老逾厌，独觉君家久更敦。百里阑干山作几，数家篱落竹为村。异时相忆相思处，明月清风同酒樽。"
        },
        {
            "标题": "留别子肃子仪三首",
            "作者": "赵蕃",
            "内容": "一别动五载，人生都几何。谈端方间起，行色又奔波。剩欲摅离语，不成翻醉歌。飞腾与流浪，已矣两无那。"
        },
        {
            "标题": "留别子肃子仪三首",
            "作者": "赵蕃",
            "内容": "长年梦黄堰，今日饮红灰。径绿无多草，庭阴半是梅。海棠留雨醉，杨柳傲风媒。对此浑无事，一杯重一杯。"
        },
        {
            "标题": "留别折子明丈二首",
            "作者": "赵蕃",
            "内容": "行橐何轻重，新诗得卷藏。犹须与先集，并为补山房。更欲询言行，持将益废忘。匆匆语难尽，莽莽恨空长。"
        },
        {
            "标题": "留别子肃子仪三首 其三",
            "作者": "赵蕃",
            "内容": "一别动五载，人生都几何。谈端方间起，行色又奔波。\n剩欲摅离语，不成翻醉歌。飞腾与流浪，已矣两无那。"
        },
        {
            "标题": "留别在伯",
            "作者": "赵蕃",
            "内容": "准拟梅花共赋诗，那知人事有乖离。交情自谓惟君厚，世态于今犹我知。尽室飘飘虽匪计，此心炯炯幸无欺。一官谩浪端何以，从此归耕已自迟。"
        },
        {
            "标题": "留别邢大声昆仲",
            "作者": "赵蕃",
            "内容": "再岁春风把酒杯，今年更觉倍迟回。海棠消息知渠负，杨柳风流笑我衰。舟过重湖定安否，书来一纸勿悠哉。是身老矣腰仍折，宁待田园归未来。"
        },
        {
            "标题": "留别周参政诗二首 其二",
            "作者": "赵蕃",
            "内容": "故意还叨累十觞，诸家所历信踰常。黄尘倦马久非地，野水白鸥终是乡。\n勾漏不惟兼采药，长沙更欲访沉湘。凭虚便谓神仙近，却觉仕途真渺茫。"
        },
        {
            "标题": "留别徐季纯",
            "作者": "赵蕃",
            "内容": "隐墅夙未到，扁舟空屡经。滩长石璧寺，洲绕縠波亭。厚禄头空白，新知眼倍青。虽云遽离阔，也足慰飘零。"
        },
        {
            "标题": "留清江蒙简兄寿玉徐兄思叔皆以文卷宠教愧未",
            "作者": "赵蕃",
            "内容": "客亭何以祛暑溽，一时顿有此两玉。逃虚不用听跫然，医俗宁须更栽竹。平生韦布困蓝缕，敢并奇文森绮縠。爱而忘丑反誉我，惠以大篇仍短幅。颇思浃日相就谈，应对先生愧空腹。奈何别棹复催去，一日十日寒且暴。两君如此尚场屋，吞舟讵可寻常渎。怅子薄官亦碌碌，政坐家贫耕不足。"
        },
        {
            "标题": "留别折子明丈二首",
            "作者": "赵蕃",
            "内容": "久作湘中客，数从林下游。契繇先世叙，谊向古人求。我敢逃黄绶，公宁卧白头。庙堂有北客，人物想中州。"
        },
        {
            "标题": "留题竹隐",
            "作者": "赵蕃",
            "内容": "逐日身频役，来归岁两徂。已悲松老大，更觉径荒芜。筑室期终隐，干时耻异图。因声里中老，为护竹边雏。"
        },
        {
            "标题": "夜坐示进之兼怀文叔",
            "作者": "赵蕃",
            "内容": "贫病人谁数，情亲肯见存。掩窗同此夜，拨火共残温。未暇饭饱吃，且从文细论。平生松谷老，同姓与君敦。"
        },
        {
            "标题": "留元衡须月上因抄贾元放旧词并怀季承",
            "作者": "赵蕃",
            "内容": "北客飘零恨，南游邂逅情。几年悲赋鵩，万里想骑鲸。月已徐徐上，云能故帮生。吾曹重离合，可问欲三更。"
        },
        {
            "标题": "留题郑山人",
            "作者": "赵蕃",
            "内容": "昔到曾看竹，兹来待酌茶。林深惊吠犬，路曲转修蛇。爱客自不恶，教儿仍足佳。半园如可买，欲种邵平瓜。"
        },
        {
            "标题": "游叫岩用范元卿自普康归日留题韵",
            "作者": "赵蕃",
            "内容": "溪行又作叫岩登，凉冷端如快踏冰。所过有山成一访，是知我亦在家僧。"
        },
        {
            "标题": "六日早途中见耕者",
            "作者": "赵蕃",
            "内容": "夜雨未收脚，宿耕初起头。聊兹一日力，慰此半年愁。长路厌策蹇，还家思借牛。未须论旨蓄，端尔待来牟。"
        },
        {
            "标题": "再次韵审知索彦博送行之交",
            "作者": "赵蕃",
            "内容": "江清可钓思持竹，地广可耕思种粟。胡为作计久低回，而乃觅官亲贱辱。南州徐孺晚与游，江东文度昔所熟。堂堂荆州止获一人半，我邦有此二士差亦足。五君流咏转竹林，兰亭何意慕金谷。徐诗到眼以数过，王笔入手曾未读。但能赠我以规不以颂，不用崇酒仍载肉。嗟哉他人岂无言，交友不高徒碌碌。"
        },
        {
            "标题": "六月十五日时闵雨甚矣三乎",
            "作者": "赵蕃",
            "内容": "去此林篁蔽，出兹溪谷深。倍能明病眼，顿觉洗尘襟。问隐平生志，依僧夙昔心。危亭已无迹，断刻尚堪临。"
        },
        {
            "标题": "六月十七夜出寺门骤有所闻疑水与风即而观之",
            "作者": "赵蕃",
            "内容": "骤得疑倾峡，徐行若泛潮。胡为隔田亩，而不度林椒。爽气虽能及，作波不可招。不眠如有待，冲口漫成谣。"
        },
        {
            "标题": "六月一日始热二首 其二",
            "作者": "赵蕃",
            "内容": "落日看篱脚，晚风占树头。庭荒虽若咫，步绕亦频周。\n我老自投网，民愚还坐囚。相哀莫相释，点点更悠悠。"
        },
        {
            "标题": "六月十五日时闵雨甚矣三乎",
            "作者": "赵蕃",
            "内容": "一雨向何落，众蝉空此鸣。乍欣凉吹入，已复断霞横。尚拟通宵听，何妨碍月明。丰凶终有数，忧苦自相并。"
        },
        {
            "标题": "六月十五日时闵雨甚矣三乎",
            "作者": "赵蕃",
            "内容": "万室望霓愿，千村车水歌。民劳已至此，天意定如何。朝听闻争米，宵传说借禾。始焉因食饭，终矣事干戈。"
        },
        {
            "标题": "六月十一夜简孙子肃子仪",
            "作者": "赵蕃",
            "内容": "暑气侵人百不堪，晚吹微喜鬓毵毵。手持白羽不胜倦，醉漱清泉欣尔甘。定夜数钟随谷应，临流几木与天参。况当风月佳如引，只欠两公相对谈。"
        },
        {
            "标题": "六月五夜斯远会宿西轩为赋七言四韵",
            "作者": "赵蕃",
            "内容": "雨馀信宿尚留凉，况是僧房对竹床。异日江湖成远隔，祇今林壑可相忘。\n囊空未易苏贫极，酒薄聊能衍话长。竹树并檐虽尔密，不妨新月吐华光。"
        },
        {
            "标题": "六月十七夜出寺门骤有所闻疑水与风即而观之",
            "作者": "赵蕃",
            "内容": "昨日真聊尔，今宵颇快哉。无嫌雨脚短，故喜旱头开。一饱归天赐，群凶勿幸灾。谁驱霹雳驾，更起阿香雷。"
        },
        {
            "标题": "六月五夜斯远会宿西轩为赋七言四韵",
            "作者": "赵蕃",
            "内容": "雨余信宿尚留凉，况是僧房对竹床。异日江湖成远隔，只今林壑可相忘。囊空未易苏贫极，酒薄聊能衍话长。竹树并檐虽尔密，不妨新月吐华光。"
        },
        {
            "标题": "六月十七夜出寺门骤有所闻疑水与风即而观之",
            "作者": "赵蕃",
            "内容": "中宵还浏浏，乞晓更萧萧。亟作溪头看，犹沾树杪飘。田家比屋喜，沴气十分消。我得扁舟去，江湖兴久摇。"
        },
        {
            "标题": "六月一日始热二首",
            "作者": "赵蕃",
            "内容": "雨后疑无暑，晴来乃若焚。污渠工聚蚋，闇室剩飞蚊。愦愦妨书看，岑岑似酒醺。不知三伏久，何以度朝曛。"
        },
        {
            "标题": "龙游道中三首",
            "作者": "赵蕃",
            "内容": "下水楫轻如鹜，溯流帆敏于鸿。人心愿祷欲遂，天意若将无同。"
        },
        {
            "标题": "次韵远斋夜饮舒啸之作并呈坐间诸公",
            "作者": "赵蕃",
            "内容": "偶上坡亭底用扶，登临于此记公初。不胜酒敌先齐败，粗有诗资皆楚余。出处绝知难逆计，从游常恐易成疏。啸挥边骑数君事，我自欲安陶令庐。"
        },
        {
            "标题": "龙游道中三首",
            "作者": "赵蕃",
            "内容": "晴山阴雪犹在，西下东风苦高。眼贪白鸟孤没，耳怕哀猿数号。"
        },
        {
            "标题": "隆兴城外作",
            "作者": "赵蕃",
            "内容": "风动云昏月，橹鸣鸥避船。秋清生既夕，客意怯幽眠。滞尔江行驶，病余人事牵。府公仍仲举，白屋定谁贤。"
        },
        {
            "标题": "舟行",
            "作者": "赵蕃",
            "内容": "夜来投宿定花浦，乞晓占风更前迈。波涛汹涌势莫遏。顾视吾舟真若芥。是时霜威甚可怖，篙师战缩不可耐。急温浊酒浇肺肝，向者饥寒夫安在。自怜不比娄师德，未可轻犯垂堂戒。径搜苦语谢江神，恐惧偷生勿吾怪。"
        },
        {
            "标题": "龙游道中三首",
            "作者": "赵蕃",
            "内容": "山连远近惨澹，水合东西渺瀰。旧说诗中有画，今成画里寻诗。"
        },
        {
            "标题": "芦苇林",
            "作者": "赵蕃",
            "内容": "虽为林园居，不忘江湖趣。更着小舟横，无惊野禽聚。"
        },
        {
            "标题": "楼步",
            "作者": "赵蕃",
            "内容": "人家簇簇晓烟青，湖上船归渔市腥。细雨如丝山色暝，一杯浊酒慰飘零。"
        },
        {
            "标题": "夜赋",
            "作者": "赵蕃",
            "内容": "雨挟松声落枕边，道人巾屦极萧然。忽思旧宿庐山寺，曾听悬崖瀑布泉。"
        },
        {
            "标题": "题龙州亭",
            "作者": "赵蕃",
            "内容": "亭自君家筑，洲从何代名。诸公多好句，老子敢争衡。剩欲危栏倚，少须春草生。毋庸为鲈去，聊欲赴鸥盟。"
        },
        {
            "标题": "录去冬舟行诗一编呈陈丞并作四十字致见而不款之恨",
            "作者": "赵蕃",
            "内容": "旧诵流传句，今逢訾謷丞。不除湖海气，何急簿书仍。\n秃麈期相对，归车顾已乘。井眢诚漫汲，城壮敢轻登。"
        },
        {
            "标题": "夜过半村李商叟谓不可无所赋为作唐律二首",
            "作者": "赵蕃",
            "内容": "访子林间宅，系余溪上船。还成一夕语，宛似五年前。白发惊新梦，青灯读近编。黎明又当别，相对欲忘眠。"
        },
        {
            "标题": "论诗寄硕父五首 其三",
            "作者": "赵蕃",
            "内容": "学诗如学道，先须养其气。植苗无它术，务在除荒秽。\n滔滔江汉流，源从滥觞至。要作千里行，无为半途滞。"
        },
        {
            "标题": "夜过半村李商叟谓不可无所赋为作唐律二首",
            "作者": "赵蕃",
            "内容": "旧竹茶山宅，新松南涧坟。閒风与识面，老我及夫君。瘦马政长路，哀鳼仍莫云。虽然当努力，亡奈复离群。"
        },
        {
            "标题": "论诗寄硕父五首",
            "作者": "赵蕃",
            "内容": "溧阳罕贤才，两沈好兄弟。读书不求功，其涯未可既。古人岂难到，顾我力行尔。兹道果何如，在此不在彼。"
        },
        {
            "标题": "论诗寄硕父五首",
            "作者": "赵蕃",
            "内容": "东莱老先生，曾作江西派。平生论活法，到底无窒碍。微言虽可想，恨不床下拜。欲收一日功，要出文字外。"
        },
        {
            "标题": "论诗寄硕父五首",
            "作者": "赵蕃",
            "内容": "诗人例多穷，我穷亦何因。频年走道路，一饥累其身。箪瓢岂非福，天理元自均。俯仰苟不愧，此心犹昔人。"
        },
        {
            "标题": "论诗寄硕父五首 其五",
            "作者": "赵蕃",
            "内容": "溧阳罕贤才，两沈好兄弟。读书不求功，其涯未可既。\n古人岂难到，顾我力行尔。兹道果何如，在此不在彼。"
        },
        {
            "标题": "论诗寄硕父五首",
            "作者": "赵蕃",
            "内容": "我诗元不佳，病后日益退。年来穷到骨，未可专诗罪。故人周与施，爱我不我费。岁晚短书稀，相望千里外。"
        },
        {
            "标题": "书事寄呈斯远",
            "作者": "赵蕃",
            "内容": "路熟疑为短，马迟翻更长。野田吹欲合，林日冻无光。未暇亲书案，频成唤酒觞。短檠今夕念，我友正相望。"
        },
        {
            "标题": "旅食有作",
            "作者": "赵蕃",
            "内容": "旅食频年倦，田居乐事遥。春余桑枯静，波泛鹭鸥骄。折竹深防笋，撑船满载苗。新诗随见写，旧发不胜凋。"
        },
        {
            "标题": "落星寺",
            "作者": "赵蕃",
            "内容": "我自庐山十五载，奔走坐受世迫隘。今年一梦落星湾，遥赏意短终不快。褰裳高步千仞冈，下视城郭等蓬块。阴风远来龙噫吟，大江东下波滂湃。远游止为两眸计，扶杖深叹造物大。五老自是吾故人，一笑却恨浮云碍。欲搜短句记来游，倚槛孤啸上方外。康州涪翁我所师，借问遗碑悉安在。"
        },
        {
            "标题": "旅中杂兴五首",
            "作者": "赵蕃",
            "内容": "少慕隐逸人，开口谈四皓。及今闻其风，尚愧刘德老。诏恩虽与官，辞避犹却扫。不应吏部门，皇皇踏泥潦。"
        },
        {
            "标题": "旅中杂兴五首",
            "作者": "赵蕃",
            "内容": "炯炯冰玉姿，落落山林相。问渠坐何事，斩伐伤神王。更加束缚之，求市朱门傍。渠虽不解言，我为成惆怅。"
        },
        {
            "标题": "旅中杂兴五首",
            "作者": "赵蕃",
            "内容": "旧雪固已多，新雪翻增剧。立春已涉五，太昊犹辟易。长安有羁旅，无以度朝夕。所愿见白日，归舟泛深碧。"
        },
        {
            "标题": "屡遗公择书且寄以诗皆未得报成父弟书云公择",
            "作者": "赵蕃",
            "内容": "与君相从不知乐，别去悬知顿牢落。一旬两诗三附书，底事来音向人邈。知君去住良关意，养节忍穷非失计。如君岂得终布衣，会有高名耀斯世。我居正在千山底，落叶填门吹不起。薄醪纵有不敢醉，留待君来相料理。惠然过我今其时，篱下菊香惊早衰。南山石老有梅树，要君分韵共哦诗。"
        },
        {
            "标题": "旅中杂兴五首",
            "作者": "赵蕃",
            "内容": "屡雪不一雪，云脚何时绝。春风虽云来，积冻吹又结。未论刍薪价，曳履冻欲裂。苦欲作商音，声寒还复辍。"
        },
        {
            "标题": "旅中杂兴五首",
            "作者": "赵蕃",
            "内容": "英英深林兰，发发不自閟。谁遣入市门，樵夫强解事。渠虽赏芬芳，我自羞妩媚。怀哉山中人，纫结参佩璲。"
        },
        {
            "标题": "卖花行",
            "作者": "赵蕃",
            "内容": "赪肩负薪行，所直不满百。大舸载之来，江头自山积。\n不如花作稛，先后价增损。身逸得钱多，人宁知务本。"
        },
        {
            "标题": "赣县道中有怀晦庵用江东日暮云为韵作五诗寄",
            "作者": "赵蕃",
            "内容": "自往一寄书，俯仰又许日。岂无东归便，值遇多卒卒。昔如马口衔，欲去随缓疾。今者身属人，动步窘刀笔。"
        },
        {
            "标题": "卖花行",
            "作者": "赵蕃",
            "内容": "頳肩负薪行，所直不满百。大舸载之来，江头自山积。不如花作稇，先后价增损。身逸得钱多，人宁知务本。"
        },
        {
            "标题": "谢答严用韵送绿萼梅",
            "作者": "赵蕃",
            "内容": "两咏君家两样梅，清愁已瘦一分肌。春风咫尺花无数，更合安排几首诗。"
        },
        {
            "标题": "赣州出示马提刑留题麻姑山次韵",
            "作者": "赵蕃",
            "内容": "发轫名山三十年，每逢佳处一悠然。独于此地欠行迹，始信兹游亦属天。\n坛记旧模唐刺史，句题今诵两诗仙。和篇末至夫何敢，势似求鱼乃木缘。"
        },
        {
            "标题": "奉简在伯四首",
            "作者": "赵蕃",
            "内容": "书中旧学来禽帖，今日蛮州得饫尝。要与先生共咀嚼，更将煮蜜助甘香。"
        },
        {
            "标题": "自桃川至辰州绝句四十有二",
            "作者": "赵蕃",
            "内容": "谁道蛮州异故园，夏来草木亦苍然。扶疏绕屋平生句，有愧青山啼杜鹃。"
        },
        {
            "标题": "仲威复枉粥字韵诗见属甚厚不可不答",
            "作者": "赵蕃",
            "内容": "盛时无穷民，汉诏优廪粥。迩来诏书行，亦赍帛与肉。荐才职诸侯，因异驾徵卜。共思急贤治，惟日有不足。士生幸斯时，讵应隐岩谷。盍出致吾君，尧舜其尔俗。余孽何足云，况说故地复。堂堂胡澹庵，夫子乃其族。看君妙人物，门户真不辱。必须长养成，明显待拭目。而我本散堵，谬赋支离粟。宜从力田科，邂逅赋取菽。敢如陶渊明，归欤托松菊。亦有父时书，续将教人读。"
        },
        {
            "标题": "去德清十数里阻冰舟行甚艰",
            "作者": "赵蕃",
            "内容": "常时一夜北新桥，问讯兹来故不遥。岂虑坚冰忽成合，更当冷日未能消。志存纡直无渠怒，行有艰难自我招。赖是晴山有佳色，不然何以慰无聊。"
        },
        {
            "标题": "漫兴十一首",
            "作者": "赵蕃",
            "内容": "桃树深红亦浅红，竹竿个个又丛丛。儿男在田妇行馌，犬卧鸡啼茅舍空。"
        },
        {
            "标题": "漫兴十一首",
            "作者": "赵蕃",
            "内容": "望极平湖不得山，水长山远画图间。赋诗不似王摩诘，湖北湖南空往还。"
        },
        {
            "标题": "漫兴十一首",
            "作者": "赵蕃",
            "内容": "风雨属连殊未休，豫章城中十日留。江云有意作晴色，今者薄暮当行舟。"
        },
        {
            "标题": "早到超果寺示成父且约归日携家来游",
            "作者": "赵蕃",
            "内容": "雾里看花喜未昏，竹园啼鸟爱频言。土膏稚麦如争长，水脉清流却变浑。负郭无如此山寺，携家更拟泛溪村。卜居苦欲规佳处，佳处都归只树园。"
        },
        {
            "标题": "漫兴十一首 其四",
            "作者": "赵蕃",
            "内容": "截竹钩丝作钓筒，半缠苍石著波中。忽焉快跃知鱼中，相语相呼促短篷。"
        },
        {
            "标题": "漫兴十一首",
            "作者": "赵蕃",
            "内容": "寒山萧萧上矮窗，竹阴窗景两舂撞。是中寓意真无尽，笔底寻诗卒未降。"
        },
        {
            "标题": "漫兴十一首",
            "作者": "赵蕃",
            "内容": "一日风帆数日程，绝知快意亦轻生。延缘始欲滨湖去，可奈同途莫并行。"
        },
        {
            "标题": "茂德行亟不及作昭礼书姑此问讯",
            "作者": "赵蕃",
            "内容": "忆昔相从初，二十有三年。别日更莫纪，少壮成华颠。中间何不有，匪但岁月迁。几寻长安居，莫访新市船。尺书且难寄，再面端何缘。今晨大阮来，倒屣不待前。问君比安否，谈君语蝉连。短发尚短褐，青箱保青毡。吾人相从初，情与兄弟肩。兰陵折梅赠，虞山听鸡眠。如何一分首，遂作胡越然。诗以道所怀，宁写宣城笺。"
        },
        {
            "标题": "漫兴十一首",
            "作者": "赵蕃",
            "内容": "风雨萧萧病欲侵，杂然啼鸟在中林。细听却有黄鹂语，端是当年隔叶音。"
        },
        {
            "标题": "漫兴十一首",
            "作者": "赵蕃",
            "内容": "钓发关余谓吉徵，长年三老尔何凭。那知我本江湖士，失脚东来亦堕罾。"
        },
        {
            "标题": "漫兴十一首",
            "作者": "赵蕃",
            "内容": "已遭穿颊尚洋洋，尔本何辜饵触香。断肉未能聊戒杀，念将赎尔又空囊。"
        },
        {
            "标题": "漫兴十一首 其九",
            "作者": "赵蕃",
            "内容": "风顺风横总欲乘，传呼虽数不余应。去程渺渺湖边草，宿伴悠悠水上罾。"
        },
        {
            "标题": "梅花绝句五首要明叔仲威同作",
            "作者": "赵蕃",
            "内容": "谁能当此风霜面，政要渠侬铁石心。我亦苦吟羞不足，愿从千古觅遗香。"
        },
        {
            "标题": "梅花绝句五首要明叔仲威同作",
            "作者": "赵蕃",
            "内容": "木犀犹假菊为裳，兰也仍须紫作章。不似梅花最高洁，温然全是玉之良。"
        },
        {
            "标题": "梅花绝句五首要明叔仲威同作",
            "作者": "赵蕃",
            "内容": "陈君胸中殊不粗，胡子臞甚语则腴。梅花佳处我不识，付与二妙烦追摹。"
        },
        {
            "标题": "梅花绝句五首要明叔仲威同作",
            "作者": "赵蕃",
            "内容": "起步寒梢百尺长，骤惊触目尽琳琅。直疑霜月能为幻，作意槛之还有香。"
        },
        {
            "标题": "梅花绝句五首要明叔仲威同作 其四",
            "作者": "赵蕃",
            "内容": "傍观怪我底多病，不奈俗尘来败人。故人寄我山中信，竹故岁寒梅告春。"
        },
        {
            "标题": "梅花六首",
            "作者": "赵蕃",
            "内容": "劲草端能抗疾风，岁寒乃识后凋松。是知植物多尤异，更有梅花巧耐冬。青女素娥能莫逆，巽二滕六漫豪凶。嗟予自幸非枨欲，健语聊须发隗胸。"
        },
        {
            "标题": "漫兴十一首 其十一",
            "作者": "赵蕃",
            "内容": "寒日萧萧上矮窗，竹阴窗影两舂撞。是中寓意真无尽，笔底寻诗卒未降。"
        },
        {
            "标题": "梅花六首",
            "作者": "赵蕃",
            "内容": "平生留落半天涯，处处逢梅是旧知。老树半侵江侧岸，疏枝斜出竹间篱。雪初霁处见鸦啄，水不波时观鹭窥。驰誉丹青非我事，旧游历历尚堪诗。"
        },
        {
            "标题": "漫兴十一首 其十",
            "作者": "赵蕃",
            "内容": "春风吹绿满天涯，想见山园尽落花。少日意狂轻节物，祇令流转谩成嗟。"
        },
        {
            "标题": "梅落二首",
            "作者": "赵蕃",
            "内容": "春风次第归桃李，催得梅花一夜飞。时序匆匆几回首，即看红绽雨添肥。"
        },
        {
            "标题": "梅花六首 其六",
            "作者": "赵蕃",
            "内容": "全树婆娑夥匪奢，数枝纤瘦少尤佳。春风上苑吾何泰，落月孤村汝自嗟。\n定论要为尘外物，细看那是世间花。不然山谷能诗老，曷与山矾计等差。"
        },
        {
            "标题": "梅落二首",
            "作者": "赵蕃",
            "内容": "春风可是独嗔梅，不待飘零著雨催。我欲挽留无上策，戏拈落蕊荐芳醅。"
        },
        {
            "标题": "梅花十绝句",
            "作者": "赵蕃",
            "内容": "断崖修竹是吾庐，亦有梅花手自锄。岁晚平安久无报，不知春到又何如。"
        },
        {
            "标题": "用前韵再简明叔仲威",
            "作者": "赵蕃",
            "内容": "晨兴袄子欠黄绵，宿火灰深更苦翻。官冷自疏凫鹜进，儿饥不作雁鹅喧。孰云数口须微禄，已料此身终灌园。二子交期非势利，故能冲雀屡排门。"
        },
        {
            "标题": "梅且尽作四十字",
            "作者": "赵蕃",
            "内容": "江梅自癯瘠，挫抑岂多禁。未腊忧风雪，先春病雨阴。开时能慰眼，落去更关心。何以宽愁寂，村醪得屡斟。"
        },
        {
            "标题": "梅花六首 其四",
            "作者": "赵蕃",
            "内容": "梅从何逊骤知名，句入林逋价转增。佳故品题因度远，暗能摸索为香凝。\n每逢陈迹空搔首，不见斯人但服膺。菊径依依怀靖节，瓜田草草念东陵。"
        },
        {
            "标题": "梅花六首 其一",
            "作者": "赵蕃",
            "内容": "平生欠汝哦诗债，岁岁年年须要还。未至腊时先访问，已过春月尚跻攀。\n直从开后到落后，不问山间与水间。却笑渊明赋归去，庭柯日盼自怡颜。"
        },
        {
            "标题": "梅林渡怀惠卿",
            "作者": "赵蕃",
            "内容": "近城亦复多渔户，作吏聊须似马曹。更想周家江上屋，竹林梅树出檐高。"
        },
        {
            "标题": "偶得扫竹因培竹五字会仲威见过留与明叔同饭用此语成诗",
            "作者": "赵蕃",
            "内容": "扫竹因培竹，畏人非避人。跫然闻响屐，莞尔正攲巾。\n坐子竟日久，饭吾三韭贫。能来不嫌屡，梅底要深巡。"
        },
        {
            "标题": "梅花六首 其五",
            "作者": "赵蕃",
            "内容": "画论形似已为非，牝牡那穷神骏姿。莫向眼前寻尺度，要从物外极观窥。\n山因雨雾青增黛，水为风纹绿起漪。以是于梅觅佳处，故应偏爱月明时。"
        },
        {
            "标题": "梅花十绝句",
            "作者": "赵蕃",
            "内容": "疏篱半倒竹修修，下有冰泉断复流。此地著梅故差胜，杖藜何惜屡经丘。"
        },
        {
            "标题": "闷坐",
            "作者": "赵蕃",
            "内容": "天气欲阴还欲晴，病多愁绝两关情。梅花已是飘零尽，底事春风恨未平。"
        },
        {
            "标题": "梅花十绝句",
            "作者": "赵蕃",
            "内容": "十里荆溪溪上梅，故人几日寄诗来。相应载酒裴回次，忆我去年同此杯。"
        },
        {
            "标题": "梅花十绝句",
            "作者": "赵蕃",
            "内容": "雨薄梅花似有情，定应怜我太饥生。不同玉屑和朝露，且效夕餐收落英。"
        },
        {
            "标题": "梅已开犹未知之简斯远",
            "作者": "赵蕃",
            "内容": "问梅颇复恨开迟，及至开时病不知。何自折来相料理，似怜一见苦参差。君今政草凌云赋，我又初无却月诗。风月孰于风日愈，要须一语为评之。"
        },
        {
            "标题": "闷坐",
            "作者": "赵蕃",
            "内容": "天气欲晴还欲阴，强扶头起更岑岑。睡魔欲遣茶料理，政恐蔬肠不易禁。"
        },
        {
            "标题": "梅骤开旋有落者",
            "作者": "赵蕃",
            "内容": "强说岁寒姿，曾无旬浃期。多缘风日苦，休道雪霜欺。炯炯方怀璧，依俯遽泣岐。飘零陌上土，收拾卷中诗。"
        },
        {
            "标题": "梅花十绝句",
            "作者": "赵蕃",
            "内容": "松风亭下盛开时，曾辱苏仙与赋诗。今日折花怀此老，端如嗅菊念东篱。"
        },
        {
            "标题": "梅未开书四十字",
            "作者": "赵蕃",
            "内容": "地与南荒接，梅花合早开。如何长至后，不见一杖来。政尔缘霜早，多应待雨催。檐边有独树，日绕故千回。"
        },
        {
            "标题": "梅花十绝句 其一",
            "作者": "赵蕃",
            "内容": "疏篱半倒竹脩脩，下有冰泉断复流。此地著梅故差胜，杖藜何惜屡经丘。"
        },
        {
            "标题": "梅花十绝句",
            "作者": "赵蕃",
            "内容": "梅花佳处是孤影，月落参横真见之。几欲烦我为摹写，却愁才尽不能支。"
        },
        {
            "标题": "梅花十绝句",
            "作者": "赵蕃",
            "内容": "风月悬知非俗物，与梅相对却成三。是中故有无穷意，曲几团蒲须细参。"
        },
        {
            "标题": "梅微开复题",
            "作者": "赵蕃",
            "内容": "晨起浑无事，巡檐立久时。不惊新苦瘐，频忆旧题诗。次第开全树，搀先见一枝。故园春尚晚，折寄欲因谁。"
        },
        {
            "标题": "孟秋八日夜伯寿仲理过予同访俊步月入城南书",
            "作者": "赵蕃",
            "内容": "昨夕城南来，郁郁张园窥。坡头步荦确，墙下循委蛇。今夕复何夕，二妙爰集兹。重为南坡行，因作张园之。无风幽自凉，有月光仍滋。菱荇与草树，陆离间参差。卷云一举趾，濯清久支颐。空无十丈莲，湛此数顷池。堤柳有倒影，画手不可施。爱之不能已，遂许他夕期。昔人安在哉，万里鲸鱼骑。神游傥来欤，恍惚不可知。林园想巾履，编简遗书诗。怀人渺无尽，乐处翻成悲。"
        },
        {
            "标题": "蒙斋",
            "作者": "赵蕃",
            "内容": "崭岩郁郁势参天，下有幽幽百尺泉。浅汲宁容长蛙鲋，旱年端可洗蚳蝝。若人怀宝故如此，笑彼发蒙真易然。不但作诗能换骨，更知读易已忘筌。"
        },
        {
            "标题": "社日风雨",
            "作者": "赵蕃",
            "内容": "坎坎连村鼓，喈喈隔墅鸡。云低天欲夜，雨合路平鸡。酒为治聋饮，诗因排闷题。休嗟妨杖履，聊取便锄犁。"
        },
        {
            "标题": "妙香院僧堂后路直临溪石台古松蟠其上松之下",
            "作者": "赵蕃",
            "内容": "台高十丈独株松，下有仙人旧履踪。三十二窠丹灶在，亦云数目应龟峰。"
        },
        {
            "标题": "觅应氏庵",
            "作者": "赵蕃",
            "内容": "祇知嫌湫隘，何意落崎岖。问路因居者，褰裳愧仆夫。\n恸曾怜阮籍，泣岂效杨朱。不费幽寻胜，宁思捷径趋。"
        },
        {
            "标题": "憇汭口之秘藏院",
            "作者": "赵蕃",
            "内容": "老至浑亡旧所经，漫嗟古屋暗丹青。庭空废扫苍苔长，时听风抛柏子铃。"
        },
        {
            "标题": "觅应氏庵",
            "作者": "赵蕃",
            "内容": "只知嫌湫隘，何意落崎岖。问路因居者，褰裳愧仆夫。恸曾怜阮籍，泣岂效杨朱。不费幽寻胜，宁思捷径趋。"
        },
        {
            "标题": "妙香院僧堂后路直临溪石台古松蟠其上松之下",
            "作者": "赵蕃",
            "内容": "壁间石色隐青红，指似夭夭即此中。金石著文犹叵信，况堪传者自渔翁。"
        },
        {
            "标题": "谢彭沅陵送猫",
            "作者": "赵蕃",
            "内容": "怪来米尽鼠忘迁，嚼齧侵寻到简编。珍重令君怜此意，不劳鱼聘乞衔蝉。"
        },
        {
            "标题": "明日雨不止风加甚",
            "作者": "赵蕃",
            "内容": "大雨晓未止，疾风朝更颠。茅飞疏我屋，禾偃病民田。未可专时戾，多繇得地偏。虽然岂无念，衣薄尚无绵。"
        },
        {
            "标题": "明日同数公复登山忽闻履声乃审知也携和诗三篇来复用韵作一首",
            "作者": "赵蕃",
            "内容": "松间谡谡冲浮埃，跫然谁能为余来。凭高所历故已下，得君更觉争崔嵬。\n兹山不到近十载，频日能来已再回。人生万事每如此，而欲取必真愚哉。\n袖衔文书辱持似，快读不待纸尾开。金声讵须掷地出，隐隐自杂山风哀。\n吾曹用意果痴绝，非尔何以娱岁月。明当举似子王子，不但慰归仍赋别。"
        },
        {
            "标题": "明日复出城",
            "作者": "赵蕃",
            "内容": "夜雨更连明，篮舆偶出城。田畴蓑笠事，江海鹭鸥盟。少小规微禄，侵寻愧老生。茝兰春渚满，桃李绿阴成。"
        },
        {
            "标题": "明日同数公复登山忽闻履声乃审知也携和诗三",
            "作者": "赵蕃",
            "内容": "松简谡谡冲浮埃，跫然谁能为余来。凭高所历故已下，得君更觉争崔嵬。兹山不到近十载，频日能来已再回。人生万事每如此，而欲取必真愚哉。袖衔文书辱持似，快读不待纸尾开。金声讵须掷地出，隐隐自杂山风哀。吾曹用意果痴绝，非尔何以娱岁月。明当举似子王子，不但慰归仍赋别。"
        },
        {
            "标题": "明叔今日不过书斋",
            "作者": "赵蕃",
            "内容": "竹屋深深昼亦阴，病多无复短长吟。三年肯往见君意，一日不来关我心。蝉噪未知秋日晚，雀投如识故枝深。残书乱帙慷能整，倚赖残樽尚可斟。"
        },
        {
            "标题": "明叔同舟见别于永和",
            "作者": "赵蕃",
            "内容": "砲云忽作空中起，坐觉相顾移表里。儿曹厌静欣聚落，数问篙师行几里。人生到处如燕鸿，南北故怜无定耳。有时相与说旧游，此味犹如蠹书纸。秋风日夜催落水，我鬓半霜那足倚。况堪忽忽新悼亡，忍并高山对流水。陈侯于我四海人，气合能同旧州里。向来风雨懒出门，今乃江程劳玉趾。"
        },
        {
            "标题": "明叔每见过不久辄去仲威尤难招致索居书事呈",
            "作者": "赵蕃",
            "内容": "可人费招呼，奈此陈与胡。问事失昏忘，论诗辨精粗。清风不可绊，白日易成晡。欲睡难安枕，繙书得踞炉。聒人纷宿鸟，对面走饥鼯。啁哳聊容汝，睢盱反闯吾。宁无捕黄口，亦有聘貍奴。"
        },
        {
            "标题": "明叔用大字韵作诗见寄复用韵作七言一首答之",
            "作者": "赵蕃",
            "内容": "人皆言君酒肠宽，我亦畏君诗胆大。有时长吸百川空，放意独扫千军败。不堪悠悠射马耳，颇愿渺渺骑鲸背。问君何如差乐否，愿窄江湖低华泰。"
        },
        {
            "标题": "明叔送一丈黄菊",
            "作者": "赵蕃",
            "内容": "菊开本丛丛，此种乃树树。尝闻一丈黄，直谓庄周寓。及兹锄移来，信可绳尺度。乃知太华莲，十丈语非误。陈君怯风景，酒尽不能酤。遗我遣我愁，仍须堕言句。更念贫无帷，何以致调护。"
        },
        {
            "标题": "王伯玉兄弟皆用叔文韵作诗见示答之",
            "作者": "赵蕃",
            "内容": "春芳凋兮瘖杜宇，留得鸣鸠呼渴雨。谁能使我病斯愈，矻矻深思诵诗许。朝来剥啄有扣户，亟起褰裾犯尘土。三王诗就俱送与，律应节疏如会鼓。我家与君同郑圃。流落殊方繇丙午。岂惟交友叹云翻，亦有弟兄悲豆煮。羡君聚首共文书，怜我离形屡寒暑。江南丰歉未可知，安得书来相告语。已过有力健如犊，莫待无须行似妪。我归当事力田科，君行宁后公车举。会当过我南山南，门有修篁风屡舞。"
        },
        {
            "标题": "明叔每见过不久辄去仲威尤难招致索居书事呈二君",
            "作者": "赵蕃",
            "内容": "可人费招呼，柰此陈与胡。问事失昏忘，论诗辨精粗。\n清风不可绊，白日易成晡。欲睡难安枕，翻书得踞炉。\n聒人纷宿鸟，对面走饥鼯。啁哳聊容汝，睢盱反闯吾。\n宁无捕黄口，亦有聘狸奴。"
        },
        {
            "标题": "莫万安生日",
            "作者": "赵蕃",
            "内容": "员多阙少铨曹病，陛下用人多择令。公今秩满代未除，召节盍来人侧听。我知天意从民欲，要暖袴襦饱餐粥。遂令局促滞腾骧，百里孰如天下福。我官白下未识公，谣俗往往闻其风。坐移不作趋走怕，政喜官曹退食同。我尝从容听公说，劳心抚字催科拙。昔人如此号循良，叹息今时异途辙。虽然自有公论在，民之所言上其采。举觞不但祝长年，始立新秋甘雨霈。"
        },
        {
            "标题": "木犀四首 其三",
            "作者": "赵蕃",
            "内容": "浪说西京斗大花，赤栏青幄五侯家。那知林下馀幽物，雨打风吹不怨嗟。"
        },
        {
            "标题": "木犀四首",
            "作者": "赵蕃",
            "内容": "细看秋露黄金蕊，不减春风白玉枝。人道江南富山水，江南山水富于斯。"
        },
        {
            "标题": "木犀四首",
            "作者": "赵蕃",
            "内容": "人言山水钟人物，我道英灵属此花。枯死犹堪作香供，不同桃李混泥沙。"
        },
        {
            "标题": "魏昭父惠新刻李西台诸公帖二首",
            "作者": "赵蕃",
            "内容": "翰墨要知真有种，怪来下笔每多姿。不如家学相传授，玉轴锦囊皆得师。"
        },
        {
            "标题": "木犀四首",
            "作者": "赵蕃",
            "内容": "我生天与山林相，不羡人间富贵花。折得幽芳顿何许，纸窗书屋伴煎茶。"
        },
        {
            "标题": "魏昭父惠新刻李西台诸公帖二首",
            "作者": "赵蕃",
            "内容": "墨妙初闻探锦囊，刻成愈觉烂生光。登登打就分来处，雨合新篁夏日凉。"
        },
        {
            "标题": "南风行十八日早作",
            "作者": "赵蕃",
            "内容": "吾闻黄帝张乐洞庭野，始意庄生言故假。又闻湘灵鼓瑟进玄螭，亦意屈子夸厥辞。属行洞庭四月半，南风三日吹不断。黄昏犹是天陆离，午夜忽成云片段。病夫数起不知睡，数起侧听仍熟视。恍疑帝乐尚铿鍧，又谓湘弦发幽閟。乃知二子元非虚，吾闻自用耳目拘。须臾月落天向晓，依旧南风波浩渺。"
        },
        {
            "标题": "暖甚去绵衣",
            "作者": "赵蕃",
            "内容": "谁道江南春有寒，未经社日衣能单。桑麻过雨日夜长，桃李因风高下残。旧说中州政如此，了知瘴气不能干。天公似悯斯民病，故体淳熙诏令宽。"
        },
        {
            "标题": "送孙子肃子仪兼寄子进",
            "作者": "赵蕃",
            "内容": "自君来主玉光亭，老柳频看秃又青。鸡黍欣留故人饭，文书恶杂长官厅。乡来念别今真去，从此微言孰为听。伯氏譍门季同役，叹予无策佐扬舲。"
        },
        {
            "标题": "倪秀才惠橄榄二首",
            "作者": "赵蕃",
            "内容": "故怜枉作近南官，南果何曾上客盘。橄榄忽来蕉作裹，欣然却作近乡看。"
        },
        {
            "标题": "倪秀才惠橄榄二首",
            "作者": "赵蕃",
            "内容": "直道堪嗟故不容，更持谏味欲谁从。昏昏度日惟贪睡，茗椀聊充午后供。"
        },
        {
            "标题": "倪先辈送水仙一科数花",
            "作者": "赵蕃",
            "内容": "倪郎知我愁无度，故遣水仙来叩关。悄悄如逢度相远，亭亭似直待夫还。飘流歌舞余杯斝，脱略簪笄失佩环。寒眼何堪重对此，一轩风月闭穷山。"
        },
        {
            "标题": "赠唐德舆通判",
            "作者": "赵蕃",
            "内容": "忆昔中原全盛日，犹推巴蜀多人物。况今王气在东南，北望中原渺萧瑟。\n先生隐居谈典坟，博士乃有垂世文。内前之行传未了，钩党已到白鹭群。\n舍人父子自知己，红药翻残棠屡憩。逮公四世传以是，池上凤毛宜翙翙。\n胡为一再才别乘，纵说翱翔岂其称。鸡群牛皂匪殽杂，玉水珠渊自辉映。\n维公大父我曾祖，绍圣同年蒙主恩。我今流落不足论，附骥讵敢侪青云。\n鄱阳别去今三岁，邂逅从公宁自意。几思著句道所以，笔力甚孱无好思。\n今辰何以为公寿，四世斯文端不朽，匪蜀眉山还有否。"
        },
        {
            "标题": "阅韩伯修集示其子二首",
            "作者": "赵蕃",
            "内容": "诗篇圆熟无凝滞，四六雍容有典型。请君持上图书府，要与紫微俱杀青。"
        },
        {
            "标题": "阅韩伯修集示其子二首",
            "作者": "赵蕃",
            "内容": "吏部名高世所尊，一传曾说误金根。陵阳父子风流胜，政似苏家擅蜀门。"
        },
        {
            "标题": "廿二日题水南寺壁",
            "作者": "赵蕃",
            "内容": "落花飞蝶两翾翾，二月清明雨后天。白酒一杯成坐睡，宿寒犹在未除绵。"
        },
        {
            "标题": "念欲春游春既莫矣而在伯微恙不近杯勺作小诗代简便呈沅陵何邓二尉曹",
            "作者": "赵蕃",
            "内容": "屡有一杯约，况今三月来。属君翻药裹，而我欠诗材。\n楚塞稀红蕊，僧坊剩绿苔。几时能出郭，分韵与徘徊。"
        },
        {
            "标题": "弄月亭",
            "作者": "赵蕃",
            "内容": "明月故在天，何自堕此水。倘匪骑鲸人，孰能相料理。"
        },
        {
            "标题": "赵龙泉惠书及和三诗且用孙温叟韵作诗见劳次韵",
            "作者": "赵蕃",
            "内容": "一纸翻翻正复颇，数诗兼与问云何。敢言少日期耕籍，但道今年学荷戈。\n已办向人腰为折，更愁逢彼怒成诃。知时未暇伤鹈鴂，拨谷惟思和九歌。"
        },
        {
            "标题": "偶书道店之壁",
            "作者": "赵蕃",
            "内容": "愁边得酒宁论味，马上成诗不计篇。不是行人那识此，知音应为一悠然。"
        },
        {
            "标题": "送交代吴共叔师礼",
            "作者": "赵蕃",
            "内容": "往君在太学，有类如何蕃。仁义积诸身，诸生知所尊。今君为主簿，又类习凿齿。不仁荆州士，四海名未已。谁云斗水浑，可养横海鱣。涧壑虽阻深，松桧能参天。群公顷争荐，亦既升初秩。似君许人物，岂计一阶级。圣朝开文馆，政为时育才。似君此风骨，咫尺斯蓬莱。而我独何者，瓦砾偶居后。纵加刻画工，未救无盐丑。古人重交契，今人顾不然。愿君保金石，勿为燥湿迁。饮君一卮酒，属君千万寿。更欲拘君船，江头已无柳。"
        },
        {
            "标题": "欧阳全真生日",
            "作者": "赵蕃",
            "内容": "旧闻新喻学，面势如眉州。宜有妙人物，举世让一头。君于文忠公，谱牒明派流。当时山公启，有言曾未讎。在今人与门，推君两俱优。分教固罔外，首善乃所由。南见属初度，杯酒相献酬。愿君云间鹄，听我江上鸥。"
        },
        {
            "标题": "偶得牡丹之白者赋之",
            "作者": "赵蕃",
            "内容": "梅花当冬吐冰雪，古今已复称高洁。春风草木争宠光，尔乃白乎无得涅。屈原放逐楚江滨，山高水疾谁与邻。商山山中四老人，汉且终辞肯事秦。白山茶有涪翁赋，莲自远公仍白傅。数公已矣不可作，风雨明朝埋玉树。"
        },
        {
            "标题": "自九度至衡岳呈同游潘文叔二首 其二",
            "作者": "赵蕃",
            "内容": "衡岳文公寺，南昌梅福官。意驰虽若近，身到每疑难。\n社木怅鸣橹，集贤欣解鞍。未须论契阔，聊复话团栾。"
        },
        {
            "标题": "潘恭叔欲归寿其母夫人谢子畅以事客其馆辞病",
            "作者": "赵蕃",
            "内容": "伏暑推不去，秋风来何暮。深居谢巾帻，适意亲杖屦。缅怀江湖游，怅望南北路。旧交已如隔，新知孰成故。庞公非浪出，东野方废务。共饯献觞人，我病不得与。"
        },
        {
            "标题": "自九度至衡岳呈同游潘文叔二首",
            "作者": "赵蕃",
            "内容": "荦确浑因石，飕飗半以松。秋鸡添老状，老木怯秋容。迩日朱张句，当年韩杜踪。辞工欠诗本，理到倚谈锋。"
        },
        {
            "标题": "挽施文叔三首",
            "作者": "赵蕃",
            "内容": "小作王官试，还为幕府留。绮歌偶意改，散号觅归休。屈贾当重作，潇湘漫一游。胡为车未发，已报病难瘳。"
        },
        {
            "标题": "偶咏",
            "作者": "赵蕃",
            "内容": "吾评孟浩然，雅意作诗人。死经四百载，赋诗名愈新。\n爵禄岂不赏，不义宁贱贫。身虽遭放还，未必非得仁。"
        },
        {
            "标题": "雨中夜归闻两儿诵书偶成二绝幸明叔先生同赋",
            "作者": "赵蕃",
            "内容": "檐雨浪浪欲二更，短檠明火读书声。忆如汝大政如汝，一事无成今老生。"
        },
        {
            "标题": "潘元寿以九月十一日行莫令君领客携具泛舟饯",
            "作者": "赵蕃",
            "内容": "丞同赋以送潘江，阁初登柳未横黄，坐看叶叶乱飞霜。壮时自倚矜诗胆，老去深悲废酒肠。浩荡颇思随泛鷁，飘零那只对离觞。朝天踵即送君去，而我终为肺病妨。"
        },
        {
            "标题": "雨中夜归闻两儿诵书偶成二绝幸明叔先生同赋",
            "作者": "赵蕃",
            "内容": "家世无田事笔耕，五车精熟是收成。穷通有命吾何与，若若多惭短褐荣。"
        },
        {
            "标题": "胖轩",
            "作者": "赵蕃",
            "内容": "陶翁避暑者，容膝取易安。贾生忧世患，晚乃悟达观。出处等蘧庐，可作异致看。胸中极空洞，流止亦鲵盘。"
        },
        {
            "标题": "平江寻吴恭叔不获",
            "作者": "赵蕃",
            "内容": "皋桥在何许，往者郊送翱。我行姑苏城，半日空周遭。\n惟君昔我契，义不减同袍。珠林一杯酒，明朝隔江涛。\n年来尺书绝，目断飞鸿高。我今换一官，五溪当不毛。\n君行官王都，杂遝从英髦。城中十万户，历问无乃劳。\n兹焉失一见，使我心忉忉。"
        },
        {
            "标题": "夜坐读书闻瓶梅之香口占五绝",
            "作者": "赵蕃",
            "内容": "非风非月自腾香，我亦何心适与当。此味绝佳谁得解，顾须攀折走林塘。"
        },
        {
            "标题": "夜坐读书闻瓶梅之香口占五绝",
            "作者": "赵蕃",
            "内容": "旧说春寒花较迟，况今冰雪已逾时。一枝借得书窗暖，未许游蜂戏蝶知。"
        },
        {
            "标题": "平沙落雁",
            "作者": "赵蕃",
            "内容": "丛丛水边芦，雁雁滩头泊。我不解丹青，小诗亦可貌。"
        },
        {
            "标题": "夜坐读书闻瓶梅之香口占五绝",
            "作者": "赵蕃",
            "内容": "身落江南不自悲，正欣梅也可供诗。纷纷桃李胡为者，政似当年蔡克儿。"
        },
        {
            "标题": "瓶梅",
            "作者": "赵蕃",
            "内容": "骤逢初粲粲，俨立更亭亭。汲井洗醉尽，倦谭挥麈停。搜诗未穷妙，能画孰遗形。风日人间苦，飞仙不假翎。"
        },
        {
            "标题": "夜坐读书闻瓶梅之香口占五绝",
            "作者": "赵蕃",
            "内容": "客去门扃未作眠，续灯添火了残编。此时孤绝谁相与，能送幽香亦可怜。"
        },
        {
            "标题": "瓶梅",
            "作者": "赵蕃",
            "内容": "纸窗见月影横斜，不是桃花与李花。一夜清吟忘客睡，只愁到晓鬓双华。"
        },
        {
            "标题": "夜坐读书闻瓶梅之香口占五绝",
            "作者": "赵蕃",
            "内容": "一从丛桂落秋风，佳处长孤阿堵中。及至梅花又冰雪，一枝虽少与多同。"
        },
        {
            "标题": "仆生平四到月岩寺而不识云洞漫兴长句",
            "作者": "赵蕃",
            "内容": "祇今四到月岩寺，不辨一为云洞游。世事纷纷变苍狗，暑途役役喘吴牛。\n细听风合松楠响，应是雨催禾黍秋。留咏从来杂珉玉，攀腾政尔羡猿猱。"
        },
        {
            "标题": "仆自北门放舟过溥子而告行坐间出示上蔡景迂",
            "作者": "赵蕃",
            "内容": "扁舟过辞君，落日系高柳。愧君惜远别，留我饮以酒。夜深不知罢，感叹屡执手。书题见晁谢，光怪森在牖。忆昔蓬山老，实与文靖友。同登靖康朝，谏疏犹在不。吾人世其家，树立敢自后。君才真杞梓，如我乃枯朽。漂流偶相值，称我不容口。君今非少壮，我亦惊老丑。相逢定何日，相勉敢不厚。老农诚有言，良田务除莠。"
        },
        {
            "标题": "信题",
            "作者": "赵蕃",
            "内容": "假日成愒日，朝酲还暮酲。余寒犹未去，破褐尚留情。野树梅花落，空庭春草生。得闲聊信笔，不复强为名。"
        },
        {
            "标题": "雨中不出呈斯远兼示成父四首 其四",
            "作者": "赵蕃",
            "内容": "兄发久已白，弟颜那得红。从今喜朝夕，不复恨西东。\n耕稼真吾事，诗书是祖风。扶犁有馀暇，把卷不妨同。"
        },
        {
            "标题": "仆自乙酉至今凡四冬至皆在羁旅感慨成诗",
            "作者": "赵蕃",
            "内容": "至日长为客，天涯空浩叹。贫知学道力，晚悟作诗难。\n故旧劳相问，功名梦已残。书生例难蹇，未可厌寒酸。"
        },
        {
            "标题": "仆自乙酉至今凡四冬至皆在覊旅感慨成诗",
            "作者": "赵蕃",
            "内容": "至日长为客，天涯空浩叹。贫知学道力，晚悟作诗难。故旧劳相问，功名梦已残。书生例难蹇，未可厌寒酸。"
        },
        {
            "标题": "仆有诗思成父辄知之而绝不肯道一语以二十八",
            "作者": "赵蕃",
            "内容": "诗情郁郁见须眉，何意君能辄识之。目击道存真有得，傍观袖手岂非痴。"
        },
        {
            "标题": "示詹深父",
            "作者": "赵蕃",
            "内容": "浊泾清渭本源分，寂寞安能乱纠纷。世黠只知钱使鬼，我痴但识颖呼君。\n乘时大驵千金射，望岁良农赤地耘。富贵要知定何物，五车何必为渠勤。"
        },
        {
            "标题": "偶成",
            "作者": "赵蕃",
            "内容": "落尽群芳未肯晴，重寻破褐尚寒生。风轻檐庑频来燕，雨合林园未有莺。慷慨董生悲不遇，萧条靖节赋閒情。倚楼看镜徒增叹，散发采薇真是清。"
        },
        {
            "标题": "菩萨蛮（送游季仙归东阳）",
            "作者": "赵蕃",
            "内容": "鸡声茅店炊残月。板桥人迹霜如雪。此是古人诗。身经老忘之。\n\n君行当此境。令我昏成醒。乘月犯霜来。诗真误尔哉。"
        },
        {
            "标题": "曝日二首 其二",
            "作者": "赵蕃",
            "内容": "肃肃初停照，熙熙顿得春。人知受天赐，为我乐尧民。\n体垢便搔抑，坐多忘欠伸。阶除失馀润，窗户走游尘。"
        },
        {
            "标题": "曝日二首 其一",
            "作者": "赵蕃",
            "内容": "勿谓吾居陋，能来晓日多。屈伸忘病体，沦浃见天和。\n孰愈万全药，贤于五裤歌。食芹真有味，献语欲同科。"
        },
        {
            "标题": "七盘岭",
            "作者": "赵蕃",
            "内容": "远近分浓淡，阴晴异蔽亏。不知山路险，却境马行迟。"
        },
        {
            "标题": "下七盘岭",
            "作者": "赵蕃",
            "内容": "路绝疑无地，山穷复有天。林园更田亩，鸡犬亦人烟。江右名疆界，南中势接连。周书信无外，禹别自何年。"
        },
        {
            "标题": "期斯远不至登溪亭有怀并属云台刘先生三首 其二",
            "作者": "赵蕃",
            "内容": "西南定何方，路远惟迢迢。白鹭带演迤，青居郁岧峣。\n下有隐君子，内盛外不骄。芳春觉兰馨，穷冬知木乔。\n无为事独往，车乘方翘翘。"
        },
        {
            "标题": "七月六夜闻雨寄怀钦止斯无而玉山使来亦得斯",
            "作者": "赵蕃",
            "内容": "夜闻檐雨忆年时，亦复思君近寄诗。开卷忽来同此作，信知神合但形离。"
        },
        {
            "标题": "七月十月五夜一再梦故舒州使君侍御公宛如平",
            "作者": "赵蕃",
            "内容": "谁云死别已吞声，此恨何年得遽平。林响风声雨萧瑟，败人残梦欲残更。"
        },
        {
            "标题": "七月十月五夜一再梦故舒州使君侍御公宛如平",
            "作者": "赵蕃",
            "内容": "弟过江东得附辞，奠犹乖往冲奚为。情真未觉幽明负，贫病牢人甚絷维。"
        },
        {
            "标题": "七月十月五夜一再梦故舒州使君侍御公宛如平",
            "作者": "赵蕃",
            "内容": "梦回始觉死生分，愁咏江东日暮云。安得分明再如昨，并须示我玉楼文。"
        },
        {
            "标题": "期斯远不至登谿亭有怀并属云台刘先生三首",
            "作者": "赵蕃",
            "内容": "落日照谿谷，寒光摇树林。宿鸟投密枝，归云释遥岑。余辉尚燠背，纖月忽在襟。可人期不来，何以写我心。近者且若此，悠悠望西南。"
        },
        {
            "标题": "期斯远不至登谿亭有怀并属云台刘先生三首",
            "作者": "赵蕃",
            "内容": "戚戚重戚戚，有抱不自释。问余何所忧，学道不早力。悠悠复悠悠，头秃颔须白。先对有遗言，朝闻死可夕。矢诗道其怀，庶获师友益。"
        },
        {
            "标题": "期斯远不至登谿亭有怀并属云台刘先生三首",
            "作者": "赵蕃",
            "内容": "西南定何方，路远惟迢迢。白鹭带演迆，青居郁岧峣。下有隐君子，内盛外不骄。芳春觉兰馨，穷冬知木乔。无为事独往，车乘方翘翘。"
        },
        {
            "标题": "期斯远不至登溪亭有怀并属云台刘先生三首 其一",
            "作者": "赵蕃",
            "内容": "落日照溪谷，寒光摇树林。宿鸟投密枝，归云释遥岑。\n馀辉尚燠背，纤月忽在襟。可人期不来，何以写我心。\n近者且若此，悠悠望西南。"
        },
        {
            "标题": "七月十月五夜一再梦故舒州使君侍御公宛如平",
            "作者": "赵蕃",
            "内容": "一夕安能再与俱，话言宁觉死生殊。帜书更识埋轮志，生有不忘如是夫。"
        },
        {
            "标题": "雨中不出呈斯远兼示成父四首 其三",
            "作者": "赵蕃",
            "内容": "湖外频年客，江东迩日归。欲知年事迫，看取鬓毛非。\n寄意虽梅柳，关心在蕨薇。令余倒芒屦，须子叩柴扉。"
        },
        {
            "标题": "喜公择之归兼怀子崧三首 其三",
            "作者": "赵蕃",
            "内容": "建德老斯立，近来双鲤鱼。殷勤数称子，交友未惭予。\n多病谁如我，微官政浼渠。吾君方锐治，何乃缓徵车。"
        },
        {
            "标题": "题新乐",
            "作者": "赵蕃",
            "内容": "朝烟山濛濛，暮霭山羃羃。穷日作山行，而不见山色。\n投昏宿此舍，乞晓动前辙。归梦绕家山，滩头有轻楫。"
        },
        {
            "标题": "乞竹亡有药圃主人买以种之",
            "作者": "赵蕃",
            "内容": "时人蕲惜千金费，肯似俞郎买竹栽。老节尚封南涧雪，定交新得北枝梅。\n幽禽亦自知人意，度日频能为我来。十饭未妨全不肉，上番春笋待新雷。"
        },
        {
            "标题": "题新乐铺铺在滩头",
            "作者": "赵蕃",
            "内容": "朝烟山蒙蒙，暮霭山{上四下暮}{上四下暮}。穷日作山行，而不见山色。投昏宿此舍，乞晓动前辙。归梦绕家山，滩头有轻檝。"
        },
        {
            "标题": "乞晓",
            "作者": "赵蕃",
            "内容": "乞晓占云物，过东迁过西。已因月仰瓦，真验水平溪。齐楚自得失，短长从鹤鹥。谁能效巢穴，聊得寄诗题。"
        },
        {
            "标题": "闻潘衡有婢出适安福传其法造墨甚精孙温叟捧檄其县诗从乞之",
            "作者": "赵蕃",
            "内容": "如闻墨潘氏，一派传婢子。世上多徇名，我曹宁贵耳。\n公其品题之，为我致窗几。定知青出蓝，未信橘为枳。\n升堂与入室，亦喻接花理。又如淮王仙，鸡犬悉飞逝。\n况兹薪水供，得法信有是。我书初不工，为诗长费纸。\n笔墨倘精妙，尚可令予起。誓将扫灶煤，顿顿烧寒苇。\n度日有不烦，扫煤复何自。公闻应大笑，士穷乃如此。\n非但我有求，知名渠自尔。"
        },
        {
            "标题": "铅山道中怀故兴化令贾元放故郁林教授贾季承",
            "作者": "赵蕃",
            "内容": "驶雨更冷风，长松十里中。欲吟吟不尽，将语语谁同。赋鵩人安在，骖羸我欲穷。枕流还泊泊，幽梦恐难通。"
        },
        {
            "标题": "签判丈读曾文清公坐闻幽鸟语胜与俗人言之句",
            "作者": "赵蕃",
            "内容": "客到真成罢送迎，顾于禽鸟未忘情。雨边鸠妇离群去，烟里竹鸡相应鸣。肯对子规愁百草，愿令反舌遂无声。支颐独爱提壶语，似念田间有饷耕。"
        },
        {
            "标题": "杨知录送千叶白莲",
            "作者": "赵蕃",
            "内容": "几思载酒问扬雄，不但尊空囊亦空。枉道荷花有新发，又闻能白胜能红。"
        },
        {
            "标题": "签判丈见约同诸丈携酒过贾新之运属适以周侍",
            "作者": "赵蕃",
            "内容": "载酒俱期过阆仙，怅然何事独求船。春风易远朝天旆，夜雨空成借榻眠。谁谓此行真不遇，了知一笑欠前缘。连朝定有新酬唱，到我凡当第几篇。"
        },
        {
            "标题": "同谢丈签判送赵台州至灵鹫签判丈道中有诗蕃",
            "作者": "赵蕃",
            "内容": "朝来细雨又微风，迟我山行尽日中。莫叹篮舆碍泥淖，也胜策马犯尘红。欲知风俗家家厚，看取耕桑处处同。更访百年垂白叟，要听旧事说元丰。"
        },
        {
            "标题": "去年过铅山一见季承自后邈不相闻秋试度必入",
            "作者": "赵蕃",
            "内容": "去岁飘然反自闽，访君曾为驻征轮。尺书不至知殊县，五字可追如隔晨。秦论旧闻追乃祖，汉庭那得弃平津。行当过我一饭去，要话别来长苦辛。"
        },
        {
            "标题": "桥上闻檐葡香",
            "作者": "赵蕃",
            "内容": "曾闻檐葡林，自是佛世界。何许郁若风，飘飖能自在。不然山之灵，作意现奇怪。于此证香严，通途盖亡碍。"
        },
        {
            "标题": "题乾明庵",
            "作者": "赵蕃",
            "内容": "谁结道人庐，前临博士湖。名非窜荒李，官是避秦庐。隐德虽无述，清风不可渝。严元有孙子，往往混樵渔。"
        },
        {
            "标题": "投王饶州日勤四首",
            "作者": "赵蕃",
            "内容": "我行三日鄱阳路，每向居民说岁年。荞麦吐花胜宿麦，山田小旱熟湖田。"
        },
        {
            "标题": "遣兴二首",
            "作者": "赵蕃",
            "内容": "西风何从来，惊我庭下绿。竹君了不知，俨立若带束。山居陋无友，吊影唯吾仆。得此助婆娑，宁能叹幽独。"
        },
        {
            "标题": "幽居多暇风雨兼旬山色菁葱禽声在树顾而乐之因赋此",
            "作者": "赵蕃",
            "内容": "林雪乾留冻，巘云行带昏。幽人贪熟睡，檐鹊故多言。\n宿润微侵屦，晨光渐满轩。倦能行竹径，闲且灌兰盆。"
        },
        {
            "标题": "新淦道中呈运使钱侍郎",
            "作者": "赵蕃",
            "内容": "几日阴霾鬭不开，今晨万顷静无埃。山枫借润旌旗色，江鸟忘机鼓吹猜。诏狱务平勤驻节，阃符兼总待还台。扁舟又迩东随檄，借此余波亦快哉。"
        },
        {
            "标题": "自桃川至辰州绝句四十有二 其四十",
            "作者": "赵蕃",
            "内容": "反照入江雷殷然，直疑飞雨堕谈间。不知吹落何方去，突兀犹馀云涌山。"
        },
        {
            "标题": "是日雨阴殊甚咫尺如隔然",
            "作者": "赵蕃",
            "内容": "青山咫尺不容看，岂是山灵意有难。定自知侬坐诗瘦，故令空雾作漫漫。"
        },
        {
            "标题": "再见晦庵既行有怀",
            "作者": "赵蕃",
            "内容": "已别重成见，重来那得长。顺流听虢虢，冷日对荒荒。既历冰霜至，还忧雨露至，还忧寸露雱。去留俱有念，搔首漫彷程。"
        },
        {
            "标题": "宿清都观",
            "作者": "赵蕃",
            "内容": "涪翁逍遥果安在，玉局清都今何如。遗踪羽化不可问，朗诵二诗行绕除。"
        },
        {
            "标题": "清水道上望隔山桃花盛开",
            "作者": "赵蕃",
            "内容": "青山深处桃花红，应有幽人住此中。又疑山深人迹绝，封泥弹核如芙蓉。\n树成花开亦既实，实落山中还自植。年年岁岁长芳株，人人错认神仙宅。"
        },
        {
            "标题": "晴晚立田间二首 其一",
            "作者": "赵蕃",
            "内容": "落日明深坞，微流咽断桥。牛童肩滞穗，汲妇抱遗樵。\n谁谓居田贱，殊胜处富骄。归哉各其所，吾亦饫吾瓢。"
        },
        {
            "标题": "庆伯以二诗送别已而又辱同广声追送庆伯复有",
            "作者": "赵蕃",
            "内容": "凛凛君中外，堂堂国盛明。曾闻百年契，岂待一朝盟。老矣我何事，勉哉君勿轻。科名虽世业，直道是家声。"
        },
        {
            "标题": "顷在杭叔骥以离湖日见怀诗相遗舟中无事取而",
            "作者": "赵蕃",
            "内容": "江南千万山，何许为吾栖。深林与丰草，本自麋鹿宜。长安冠盖场，谁识杜拾遗。日赴郑老饭，未救方朔饥。如我何如人，飘然亦天涯。买舟今日归，已恨作计迟。山川旧曾经，所至皆依依。共载得王蔡，何乐其如之。但恨诗豪人，先我浮春溪。眼中清绝处，收拾随以西。遂令我笔端，失去温润姿。衢州法曹君，句成亦多奇。会当一快读，遣此别后思。人生离合间，可喜更可悲。但泛石室酒，万事端能齐。"
        },
        {
            "标题": "庆伯以二诗送别已而又辱同广声追送庆伯复有所赋并次韵为答三首 其三",
            "作者": "赵蕃",
            "内容": "试问为黔郡，何如与质要。其行既穹绝，有思只飘萧。\n但悔崄投足，未论官折腰。同舟故能送，折简不劳招。"
        },
        {
            "标题": "庆伯以二诗送别已而又辱同广声追送庆伯复有",
            "作者": "赵蕃",
            "内容": "在昔歌诗义，尝关治乱音。流传纵今体，陶写亦吾心。未答论交作，还赓送别吟。识君于此道，亦复用功深。"
        },
        {
            "标题": "顷与公择读东坡雪后北台二诗叹其韵险无窘步",
            "作者": "赵蕃",
            "内容": "相思不是冬无雪，留待春风鬭冷严。病骨未忧衣乏絮，早餐宁叹食无盐。梅添凿落元同色，竹拥参差半入檐。坐守地炉应不厌，破窗平见北山尖。"
        },
        {
            "标题": "顷与公择读东坡雪后北台二诗叹其韵险无窘步",
            "作者": "赵蕃",
            "内容": "雪埋老屋无薪卖，晨起谋炊自毁车。觅饱预期千顷麦，破悭先试一春花。便营野屐寻茶户，更约绨袍当酒家。处士只今宜姓贾，壁间但没挂钱叉。"
        },
        {
            "标题": "晴晚立田间二首",
            "作者": "赵蕃",
            "内容": "落日明深坞，微流咽断桥。牛童肩滞穗，汲妇抱遗樵。谁谓居田贱，殊胜处富骄。归哉各其所，吾亦饫吾瓢。"
        },
        {
            "标题": "秋陂道中三首",
            "作者": "赵蕃",
            "内容": "雨止鸠频唤，雨来鸠蹔停。愁怀惟惨惨，望极更冥冥。鹭举青林破，牛行白水经。浑忘峻岭在，便拟午钟听。"
        },
        {
            "标题": "磬湖",
            "作者": "赵蕃",
            "内容": "凿开何自来，名得因形似。似欲使先生，因兹号居士。"
        },
        {
            "标题": "秋陂道中三首 其三",
            "作者": "赵蕃",
            "内容": "雨止鸠频唤，雨来鸠暂停。愁怀惟惨惨，望极更冥冥。\n鹭举青林破，牛行白水经。浑忘峻岭在，便拟午钟听。"
        },
        {
            "标题": "是日招明叔饮明叔有诗次韵",
            "作者": "赵蕃",
            "内容": "客罢萧然欲闭关，竹阴梅影两烂斑。温风不捄诗寒相，老色聊须酒借颜。此味何妨君与共，流年莫待水西还。破春行乐胡为始，快阁之余有观山。"
        },
        {
            "标题": "秋陂道中三首 其二",
            "作者": "赵蕃",
            "内容": "止水通流水，前陂接后陂。农夫秧马驶，客子竹舆危。\n五斗真聊尔，百艰谁使之。不能惩创在，犹后强裁诗。"
        },
        {
            "标题": "秋日独饮二首",
            "作者": "赵蕃",
            "内容": "秋风何时来，庭树非昨好。树犹不自持，况问青青草。人生甚草木，阅世安可保。赖此忘忧物，陶公盖知道。"
        },
        {
            "标题": "秋日独饮二首",
            "作者": "赵蕃",
            "内容": "素怀乐清旷，长言待秋风。及兹摇落初，感叹如有攻。长卿既倦游，嗣宗复途穷。苟无杯中物，何以娱我躬。"
        },
        {
            "标题": "秋日独饮二首 其二",
            "作者": "赵蕃",
            "内容": "素怀乐清旷，长言待秋风。及兹摇落初，感叹如有攻。\n长卿既倦游，嗣宗复途穷。苟无杯中物，何以娱我躬。"
        },
        {
            "标题": "雨中四首 其三",
            "作者": "赵蕃",
            "内容": "浏浏檐雨暮，萧萧窗竹秋。蚊雷宵罢响，萤火暗停流。\n政尔具絺绤，又当营褐裘。桑麻岂无地，卒岁负悠悠。"
        },
        {
            "标题": "秋雨感怀",
            "作者": "赵蕃",
            "内容": "红叶连峰雨，黄花独径秋。一杯聊复酒，万斛不堪愁。短发惊时晚，修名怯岁遒。山中隐玄豹，江上失轻鸥。"
        },
        {
            "标题": "曲江道中二首",
            "作者": "赵蕃",
            "内容": "晓甑初炊早稻鲜，传呼与觅卖鱼船。可怜弹铗竟成恨，空对筠篮翠柳穿。"
        },
        {
            "标题": "衢州城外",
            "作者": "赵蕃",
            "内容": "才得新晴半日强，廉纤又复蔽朝光。梅花黯黯春将暗，麦垄青青饵欲香。\n野水数弯流以决，晚山几叠澹而长。秋风红叶骑驴去，归日侵寻且载阳。"
        },
        {
            "标题": "臧正卿示旧所唱酬秋字韵诗轴要季承同用韵赠",
            "作者": "赵蕃",
            "内容": "平生人物论，自谓富阳秋。满世多遗恨，相逢足破愁。独怜金错罄，虚负木瓜投。风节他年事，期君折槛游。"
        },
        {
            "标题": "曲江道中二首 其一",
            "作者": "赵蕃",
            "内容": "舟下丰城十里馀，树烟鸥泊尽人居。是间欲画已不得，况有乱舟来捕鱼。"
        },
        {
            "标题": "夜坐怀子肃子仪",
            "作者": "赵蕃",
            "内容": "寒灯耿书窗，槁叶鸣竹屋。怀人在咫尺，令我叹幽独。难兄如大苏，令弟优小陆。未容待明光，端合校天禄。如何衫尚青，或乃袍更鹄。又疑致远大，无事计淹速。不然被造化，宁忍恣颠覆。如我辱交友，蒙顾等骨肉。三年且过半，良晤可不促。要将倡酬诗。尽用首尾录。我曾泛荆溪，君亦访怀玉。他年三人名，定载图经续。"
        },
        {
            "标题": "趋上饶道中",
            "作者": "赵蕃",
            "内容": "风雨催梅子，溪山进客舟。登临虽慰眼，怅望复增愁。岁月常为旅，饥寒不自谋。翩翩羡林鸟，闲逸愧沙鸥。"
        },
        {
            "标题": "去冬十二月与成父分袂于上饶春见于溧阳又见",
            "作者": "赵蕃",
            "内容": "客里凡重见，天涯竟独归。急难徒眷眷，离别倍依依。夏木青围幄，春流绿染衣。与俱端不恶，吾事故成迟。"
        },
        {
            "标题": "衢州城外",
            "作者": "赵蕃",
            "内容": "才得新晴半日强，廉纖又复蔽朝光。梅花黯黯春将暗，麦垅青青饵欲香。野水数弯流以决，晚山几叠澹而长。秋风红叶骑驴去，归日侵寻且载阳。"
        },
        {
            "标题": "曲江道中二首",
            "作者": "赵蕃",
            "内容": "舟下丰城十里余，树烟鸥泊尽人居。是间欲画已不得，况有乱舟来捕鱼。"
        },
        {
            "标题": "奉思斯远兄成诗以寄",
            "作者": "赵蕃",
            "内容": "丛丛庭前萱，叶叶檐外蕉。何曾百忧释，但觉中心焦。故人在何许，山川极吴楚。大江涌奔腾，重湖互吞吐。别来书不至，更望诗能寄。相从志若河，相去有如此。普天仰何大，一己俯何隘。胡为自罗网，无事忽投械。凭高政悠悠，思远忽不收。归来重有感，立壁成幽幽。萱丛暗已敛，蕉叶抽未展。百忧攻余心，舐笔空喁噞。"
        },
        {
            "标题": "斯远徐兄携李丈子永去冬江上诗卷来成四十字",
            "作者": "赵蕃",
            "内容": "建邺复当涂，征行岁又徂。青山奠椒桂，白鹭泊菰蒲。人物豪三国，文章到两都。因君俾传诵，使我不枝梧。"
        },
        {
            "标题": "至夜读子肃诗卷帖",
            "作者": "赵蕃",
            "内容": "应接有不暇，幽忧能顿除。明当增短日，后且怆离居。恨我平生友，翻成咫尺疏。为生端不易，作客又何如。"
        },
        {
            "标题": "夜读子肃诗再用前韵",
            "作者": "赵蕃",
            "内容": "栖鸦既投林，萧然野人居。独立茅檐下，依依月生裾。涉春抱烦痾，兹夕稍自舒。育公寄来诗，何啻超黄初。正声久欲绝，作者徒纷如。得公振颓波，如汉有二疏。拟欲蹑其迹，荒棘废垦鉏。譬由治田人，必待三年畲。敢矜一日功，草草同猎渔。穷通固定分，往者悲接舆。百年等梦间，寿夭谁赢余。如何彼虞翻，惋叹辄著书。人生贵适意，安步可当车。兹道傥与闻，他焉从破除。"
        },
        {
            "标题": "人日立春",
            "作者": "赵蕃",
            "内容": "阴已至人日，雨仍当立春。梅花一开谢，草色半陈新。节物变风物，病身成老身。微吟终楚调，高兴属词人。"
        },
        {
            "标题": "人日感怀因寄玉山亲旧并以示当涂溧阳诸表弟",
            "作者": "赵蕃",
            "内容": "唐人重人日，往往见于诗。孰谓风流远，聊须著语追。凭高纵无地，念远得忘思。欲寄江东弟，断肠梅满枝。"
        },
        {
            "标题": "人爱九日多以靖节之故仆以邠老七字为可以益",
            "作者": "赵蕃",
            "内容": "东篱满把菊，柯山一句诗。四时皆有节，九日独如斯。潘子夙所尚，陶翁何敢师。是故逢此日，爱慕仍凄悲。所愿学渊明，归去了不疑。松菊傥犹存，田园随事为。亦愿如邠老，白首邱壑期。人穷与诗长，得失其在兹。"
        },
        {
            "标题": "余干放舟后作时以病不饮故见之诗",
            "作者": "赵蕃",
            "内容": "月驶云俱驶，风恬浪亦恬。浑如画横轴，又似镜开奁。蛮子钓未已，长年行不厌。素羸同李贺，止酒效陶潜。"
        },
        {
            "标题": "壬寅元日",
            "作者": "赵蕃",
            "内容": "壮岁频羁宦，王春又履端。东占风料峭，北验斗阑干。历数尧年永，条章汉诏宽。残生侣麋鹿，何路接鵷鸾。"
        },
        {
            "标题": "仁智堂",
            "作者": "赵蕃",
            "内容": "公乎仁且智，意托山与水。唱道本龙门，遗尘仍栗里。"
        },
        {
            "标题": "日者张一麟求诗谩与二绝句",
            "作者": "赵蕃",
            "内容": "惶恐离头住过秋，秋风吹白几分头。倚楼看镜嫌多事，况问阴阳家者流。"
        },
        {
            "标题": "日者张一麟求诗谩与二绝句",
            "作者": "赵蕃",
            "内容": "袖里之书辱见捐，细看知是我行年。家徒四壁将何赠，乞与两诗赊卦钱。"
        },
        {
            "标题": "早过桃川不能谒一庵走笔寄之",
            "作者": "赵蕃",
            "内容": "山苍苍，水茫茫，落月未落归故乡。扁舟欲系忽已远，隐居不见遥相望。思君山中煮白石，叹我道上炊黄粱。开书视古常太息，今人高处亦难及。"
        },
        {
            "标题": "谒孺子祠后由南昌还舣舟之地",
            "作者": "赵蕃",
            "内容": "南昌假传欲上书，孺子乃复辞聘车。东都已颠不可救，莽篡未露犹枝梧。福为市卒终潜吴，稚乃悬榻太守居。吁哉迹异心不殊，出处语默如是天。"
        },
        {
            "标题": "谒孺子祠",
            "作者": "赵蕃",
            "内容": "务创西都弊，宁知此一时。忠邪争愤嫉，基业竟陵迟。岂曰忘五就，哀哉逢百罹。严陵亦同趣，始盛及终衰。"
        },
        {
            "标题": "谒孺子祠",
            "作者": "赵蕃",
            "内容": "潜德固宜祀，高文宁可埋。凄凉危像设，渍蚀半莓苔。昧尔前贤贵，空令见者哀。欲言宁我听，小立谩徘徊。"
        },
        {
            "标题": "入夜应潭对岸作示成父",
            "作者": "赵蕃",
            "内容": "溪山风月两相当，痼疾真成得秘方。往日同舟但饶信，只今去路落湖湘。贫离亲戚古所叹，归去田园老未忘。试趼溪头问酒价，扫沙聊得踞胡床。"
        },
        {
            "标题": "入严州界二首",
            "作者": "赵蕃",
            "内容": "朝来爽气致西山，孰愈严州百里间。佣贩悬知尽冰玉，不惟二士眇难攀。"
        },
        {
            "标题": "送李元藻入浙三首",
            "作者": "赵蕃",
            "内容": "我作长沙客，诸公多与游。闻风亦云旧，识面怅无由。忽辱高轩过，仍蒙古句投。偶从旁舍去，不办小淹留。"
        },
        {
            "标题": "入严州界二首 其二",
            "作者": "赵蕃",
            "内容": "有山如此可忘看，政恐轻舟下急滩。卯酒一杯扶病起，秋风千里怯衣单。"
        },
        {
            "标题": "送文叔入都兼简陈元龄周畏知文叔之弟华叔 其一",
            "作者": "赵蕃",
            "内容": "叔夜虽逃懒，元龙政坐豪。清谈尽名理，老句逼风骚。\n才大端难屈，时平敢自高。骅骝合鸾辂，斥鴳祇蓬蒿。"
        },
        {
            "标题": "送李元藻入浙三首",
            "作者": "赵蕃",
            "内容": "唐室登科士，多因行卷知。至今传不朽，犹或谓能诗。辟置仍于取，山林亦罔遗。莫嗟今古异，穷达岂人为。"
        },
        {
            "标题": "闰七月二十日侍知府寺簿先生为石鼓山向园之游",
            "作者": "赵蕃",
            "内容": "晦翁守南康，政成有馀暇。驾言山之中，于日非聊假。\n紫霄作重阳，白鹿见图画。闻之几向风，恨不款段跨。\n今年五溪归，迩日三湘役。先生喜其至，舍以江亭阔。\n频能枉高轩，人骇非重客。那知先生意，于此自为德。\n兹日复何日，休沐著甲令。先生重过之，俱款石鼓胜。\n西溪命题字，东岩俾开径。既除古莓苔，又索贤名姓。\n已焉兴未休，棹舟放中流。西风未却暑，一雨方回秋。\n僧坊远莫至，隐墅近得留。宁同岘山辈，不异舞雩游。"
        },
        {
            "标题": "闰十一月十一日病酒不能扶头忽得成父弟书继",
            "作者": "赵蕃",
            "内容": "北风将雪昼成阴，冷屋閒窗偃卧深。百虑欲醒还皎皎，白头高拥更岑岑。诗从岭外来双璧，书自江东得万金。得友似斯真足慰，有兄如我竟何任。"
        },
        {
            "标题": "送李袁州泛舟入浙",
            "作者": "赵蕃",
            "内容": "晦庵无处著，泛宅又吴淞。载月初寻棹，看山不藉筇。听渠猿鹤怨，心喜鹭鸥逢。遥想题诗处，枫桥半夜钟。"
        },
        {
            "标题": "闰七月五日雨中记所见",
            "作者": "赵蕃",
            "内容": "雨来山为昏，雨罢山如洗。秋风欻已高，长空澹如水。其谁知此乐，胜处属幽子。登临无所诣，谿楼成徙倚。沙鸥意气逸，冲烟栖复起。是身困覉束，沿戏直愧尔。平生耽佳句，此癖殆至死。得酒忽诗成，颓然自醒醉。"
        },
        {
            "标题": "送李袁州汎舟入浙",
            "作者": "赵蕃",
            "内容": "晦庵无处著，泛宅又吴淞。载月初寻棹，看山不藉筇。\n听渠猿鹤怨，心喜鹭鸥逢。遥想题诗处，枫桥半夜钟。"
        },
        {
            "标题": "闰月二十日离玉山八月到余干易舟又二日抵鄱",
            "作者": "赵蕃",
            "内容": "汭口成孤泊，章岩说旧游。征商毋见挽，日暮自应休。烟暝栖鸦树，沙昏宿鹭洲。浮生真泛泛，吾道莽悠悠。"
        },
        {
            "标题": "闰月二十日离玉山八月到余干易舟又二日抵鄱",
            "作者": "赵蕃",
            "内容": "摧轮荒水磨，涨潦失连湖。纵使非长路，能忘去此都。未应为物役，真复坐饥驱。好在佳山水，悬应识故吾。"
        },
        {
            "标题": "闰七月二十日侍知府寺簿先生为石鼓山向园之",
            "作者": "赵蕃",
            "内容": "晦翁守南康，政成有余暇。驾言山之中，于日非聊假。紫霄作重阳，白鹿见图画。闻之几向风，恨不款段跨。今年五溪归，迩日三湘役。先生喜其至，舍以江亭阔。频能枉高轩，人骇非重客。那知先生意，于此自为德。兹日复何日，休沐著甲令。先生重过之，俱款石皷胜。西溪命题字，东岩俾开径。既除古莓苔，又索贤名姓。已焉兴未休，棹舟放中流。西风未却暑，一雨方回秋。僧坊远莫至，隐墅近得留。宁同岘山辈，不异舞雩游。"
        },
        {
            "标题": "闰月二十日离玉山八月到余干易舟又二日抵鄱",
            "作者": "赵蕃",
            "内容": "下水有放溜，溯流多哭滩。人能等迟速，事岂病艰难。返照千山赤，春风两鬓寒。生平惯行役，无复漫悲酸。"
        },
        {
            "标题": "闰月二十日离玉山八月到余干易舟又二日抵鄱",
            "作者": "赵蕃",
            "内容": "楼殿何年寺，樯帆别郡船。溪山妙图画，井邑盛人烟。未觉乡音改，空惊岁事迁。桃花知不远，底处觅真仙。"
        },
        {
            "标题": "闰月二十日离玉山八月到余干易舟又二日抵鄱",
            "作者": "赵蕃",
            "内容": "试登云锦阁，还上揖仙亭。栋宇虽摧落，江山自典型。冲风聊策杖，晚日更扬舲。要写吴江句，初无六尺屏。"
        },
        {
            "标题": "闰月二十日离玉山八月到余干易舟又二日抵鄱",
            "作者": "赵蕃",
            "内容": "不见千株树，空留百尺台。仙人定无有，行客自裴回。更欲危栏倚，生嫌莫色催。病僧多不出，门外长苍苔。"
        },
        {
            "标题": "闰月二十日离玉山八月到余干易舟又二日抵鄱",
            "作者": "赵蕃",
            "内容": "草草天涯棹，悠悠江上鸥。琵琶千古恨，蓑笠十年游。莫向官亭泊，闲为佛界流。明朝更西去，依旧觅扁舟。"
        },
        {
            "标题": "闰月二十日离玉山八月到余干易舟又二日抵鄱",
            "作者": "赵蕃",
            "内容": "唤渡风殊怀，穿林日向中。飞泉半崖落，峭壁与天通。往者名犹在，仙人事已空。徐岩不为远，归去若匆匆。"
        },
        {
            "标题": "三诗寄郭古夫",
            "作者": "赵蕃",
            "内容": "巫峡闻归旆，潇湘说定居。若亲千里面，曾捧一缄书。山桧风霜老，江枫日夜疏。穷秋已凉冷，体候复何如。"
        },
        {
            "标题": "三日风果止早行",
            "作者": "赵蕃",
            "内容": "侧枕听风吹，撑篷避雨丝。不忘披败帙，何暇问朝炊。浪静川无迹，云行山不移。自知非画手，游戏一于诗。"
        },
        {
            "标题": "题三老堂壁",
            "作者": "赵蕃",
            "内容": "雨过湖边秋思多，怅无轻枳傲渔蓑。向来梦境今安在，名与青山保不磨。"
        },
        {
            "标题": "三诗寄郭古夫 其一",
            "作者": "赵蕃",
            "内容": "巫峡闻归旆，潇湘说定居。若亲千里面，曾捧一缄书。\n山桧风霜老，江枫日夜疏。穷秋已凉冷，体候复何如。"
        },
        {
            "标题": "三诗寄郭古夫",
            "作者": "赵蕃",
            "内容": "往日台郎选，今年散吏员。词华推匠哲，问学得师传。视草应栖掖，谈经合细旃。诸公曷逃责，诏旨尚求贤。"
        },
        {
            "标题": "雪中三忆三首",
            "作者": "赵蕃",
            "内容": "忆我山中竹，长身立崖谷。势重且抢头，谁欤摇蔌蔌。"
        },
        {
            "标题": "雪中三忆三首",
            "作者": "赵蕃",
            "内容": "忆我园中菜，栽迟科未敷。哀哉被摧压，端亦似人癯。"
        },
        {
            "标题": "雪中三忆三首",
            "作者": "赵蕃",
            "内容": "忆我檐间梅，腊开余未破。未破想深扃，已开应槁堕。"
        },
        {
            "标题": "雪中三忆三首 其一",
            "作者": "赵蕃",
            "内容": "忆我山中竹，长身立崖谷。势重且抢头，谁欤摇蔌蔌。"
        },
        {
            "标题": "三月十七日以檄出行赈贷旬日而复反自州门至",
            "作者": "赵蕃",
            "内容": "春今回首便天涯，留得芳英在物华。野色似云閒放犊，树阴如幄暗巢鸦。金钱满地空心草，紫绮漫郊苦菜花。试考方言助多识，欲传名字入诗家。"
        },
        {
            "标题": "三月十七日以檄出行赈贷旬日而复反自州门至",
            "作者": "赵蕃",
            "内容": "乾溪溪侧弹子洞，薄暮过之聊且休。志欲山林成独往，愧无名姓继三游。奇奇怪怪乏画手，凿凿磷磷宜枕流。岩岫水泉真两得，未容石井独吾州。"
        },
        {
            "标题": "三月三十日余有章贡之役陈明叔严从礼载酒见饯于白泉张伯永继至",
            "作者": "赵蕃",
            "内容": "相从数月间，已复两为别。此身竟何有，百年终是客。\n近役不隔州，音问可络绎。江南虚成市，白泉强名刹。\n何劳共追饯，令我滋不悦。觞行期月上，月上尊已侧。\n我卧四壁空，君归度舟阔。"
        },
        {
            "标题": "三月十一日",
            "作者": "赵蕃",
            "内容": "少年意与春竞，老老全将病供。鹊噪芳阴树树，蝶飞幽梦重重。"
        },
        {
            "标题": "散庵即事",
            "作者": "赵蕃",
            "内容": "屋冷频添火，窗深远炷香。荆榛白堕境，杖履黑甜乡。晚日谁云短，閒身得暂长。畏人成免俗，治药屡传方。"
        },
        {
            "标题": "三月十七日以檄出行赈贷旬日而复反自州门至",
            "作者": "赵蕃",
            "内容": "世奇粤水与湘山，此地元居楚粤间。尽日觅诗终莫就，有时游目不能还。骤来遥点雨初过，忽尔数峰云自閒。远碧近苍元互映，浅青深绿更相关。"
        },
        {
            "标题": "三月六日",
            "作者": "赵蕃",
            "内容": "桐花最晚开已落，春色全归草满园。破衲欲捐还未可，炎凉翻覆在朝昏。"
        },
        {
            "标题": "三月审知以余行有日置酒于智门寺后竹间小亭",
            "作者": "赵蕃",
            "内容": "林下有高兴，眼前无此流。并溪村迳入，背佛野亭投。绿竹依人好，红蕖取意秋。病多宽酒债，别近耿离忧。"
        },
        {
            "标题": "三月十八日",
            "作者": "赵蕃",
            "内容": "巴陵一月雨不休，岂惟人病天亦愁。蚕饥麦腐谷种坏，农夫田妇呼天求。巴邑有客方倦游，杭湖欲归思具舟。冥冥政尔羡归雁，拍拍安得从轻鸥。远书数月绝不得，尔穷故与吾仿佛。或云此雨只此域，又道淋淫遍江国。夜来痛饮不知极，终日破床成兀兀。感期风雨忆江东，诗就鸟栖窗纸黑。"
        },
        {
            "标题": "三月六日 其三",
            "作者": "赵蕃",
            "内容": "怪底朝来暖欲昏，故应晚雨剧翻盆。空斋寂寞催成睡，风为捲书还闭门。"
        },
        {
            "标题": "三月六日",
            "作者": "赵蕃",
            "内容": "自把残书洗睡昏，欲求甚解与谁论。乍然好鸟闻深樾，忽尔荒鸡听远村。"
        },
        {
            "标题": "扫桂",
            "作者": "赵蕃",
            "内容": "年年赋木犀，独未到此树。信知官舍居，更甚此身寓。黄叶满堦除，蔓草委霜露。相逢每变色，此树独如故。殷勤为扫除，不必但花务。风月四时佳，吾其枉幽步。"
        },
        {
            "标题": "三月三十日",
            "作者": "赵蕃",
            "内容": "正是春时病不聊，未嫌风雨送今朝。今年红蕊明年在，此日繁阴后日凋。诗癖不除终作崇，鬓霜无种自能饶。平生吟友俱安在，寥落天涯不可招。"
        },
        {
            "标题": "游思庵",
            "作者": "赵蕃",
            "内容": "路落林湾得小庵，轩窗都在万松间。兹游不为寻僧至，更拟缘云度一山。"
        },
        {
            "标题": "晒蓑亭",
            "作者": "赵蕃",
            "内容": "欲买宽闲结钓庵，一竿投老寄江南。是州亦在经营里，先手落君无可谈。"
        },
        {
            "标题": "晒蓑亭",
            "作者": "赵蕃",
            "内容": "冰玉溪山近与邻，我舟来往故成频。眼边风物浑如旧，只欠行吟采若人。"
        },
        {
            "标题": "晒蓑亭 其三",
            "作者": "赵蕃",
            "内容": "爱竹旧时王子猷，造门忘主见风流。如君不但无锁钥，更向山阴具小舟。"
        },
        {
            "标题": "山行见野樱桃花",
            "作者": "赵蕃",
            "内容": "徐行历历转深豅，人意何如鸟语同。山路梅花浑扫迹，春风尽属野樱红。"
        },
        {
            "标题": "游山谷寺赠住山钦老钦嗣愚丘诗",
            "作者": "赵蕃",
            "内容": "少小已诵山谷文，老大始游山谷寺。按诗寻境尽可得，落笔不容追一字。旧闻是老诗有宗，韩门更许愚丘雄。风流前辈日已远，此道此山俱属公。"
        },
        {
            "标题": "简沈沅陵求潮州韩文公庙碑并抄山谷碑诗二首 其二",
            "作者": "赵蕃",
            "内容": "涪翁昔在黔戎贬，逸翰遗章久更多。字画公今元祐脚，拟烦妙手定如何。"
        },
        {
            "标题": "夜坐",
            "作者": "赵蕃",
            "内容": "竹风疏疏雨打篷，松风汤汤水赴洪。道人闻尘扫未空，不如杜老前月聋。山斋夜坐僧趺同，团蒲细软方炉烘。灯花开落纵匆匆，我今无害斯无凶。"
        },
        {
            "标题": "上巳",
            "作者": "赵蕃",
            "内容": "朝来一雨快阴晴，东郊百鸟间关鸣。受风柳条不自惜，蘸水桃花可怜生。不见山阴兰亭集，况乃长安丽人行。东西南北俱为客，且送江头返照明。"
        },
        {
            "标题": "山中四绝句",
            "作者": "赵蕃",
            "内容": "欲访武夷毛洞竹，路穷九曲更山深。道人知我衰无力，乞与一枝酬素心。"
        },
        {
            "标题": "山中四绝句",
            "作者": "赵蕃",
            "内容": "桃源政自人间世，山故苍苍水故流。不是幔亭张席地，卒然风雨卷山头。"
        },
        {
            "标题": "山中四绝句",
            "作者": "赵蕃",
            "内容": "武夷仙伯定能诗，解赏仙人张湛词。更诵人间可哀曲，飘飘亦复动人思。"
        },
        {
            "标题": "山中四绝句",
            "作者": "赵蕃",
            "内容": "去年徂暑桃源过，今岁秋高到武夷。不遇名山一来访，箧中宁有此山诗。"
        },
        {
            "标题": "舟行赋山中梅花",
            "作者": "赵蕃",
            "内容": "自与松筠并，宁容草棘欺。盈盈皆正色，脉脉匪邪思。照水初开处，临风欲坠时。深幽殊可念，酹酒侑之诗。"
        },
        {
            "标题": "上宠市早饭",
            "作者": "赵蕃",
            "内容": "雾合疑为雨，云开复变晴。梨花高朵盛，柳树弱枝荣。问寺山场远，逢虚旅饭营。侵晨王事起，亭午野田行。"
        },
        {
            "标题": "上饶道中",
            "作者": "赵蕃",
            "内容": "踏土忧疑似踏船，土塍滑汰胜于舷。川行可怖陆行苦，谁遣为之空自怜。"
        },
        {
            "标题": "上元口号呈莫令三首",
            "作者": "赵蕃",
            "内容": "一琖华灯直万钱，谁知下里取薪然。绮纨照耀舆台体，民得褐衣犹破穿。"
        },
        {
            "标题": "上元口号呈莫令三首",
            "作者": "赵蕃",
            "内容": "华灯能得几时新，明日当为刍狗陈。我识令君敦厚意，不能奉己厉吾民。"
        },
        {
            "标题": "上元口号呈莫令三首 其二",
            "作者": "赵蕃",
            "内容": "一盏华灯直万钱，谁知下里取薪然。绮纨照耀舆台体，民得褐衣犹破穿。"
        },
        {
            "标题": "社日醉起",
            "作者": "赵蕃",
            "内容": "醉状初右春水船，梦成蝴蝶更翩翩。觉来已是情无奈，那更急风吹雨颠。"
        },
        {
            "标题": "社日醉起",
            "作者": "赵蕃",
            "内容": "醉状初如春水船，梦成蝴蝶更翩翩。觉来已是情无奈，那更急风吹雨颠。"
        },
        {
            "标题": "审知用由字韵作诗见示次韵",
            "作者": "赵蕃",
            "内容": "山可屐登溪中浮，崎岖窈窕怅无由。功名竟尔异吾事，邱壑只然须我流。夏日炎蒸端畏病，秋天潇洒信宜游。关心怀玉山前路，要上诸峰最上头。"
        },
        {
            "标题": "审知以诗送行借韵留别",
            "作者": "赵蕃",
            "内容": "十年保我章泉竹，木枕布衾供易粟。家贫纵尔不自给，且不知荣安取辱。今年谁令起作官，此路向来非所熟。示诗往往道离索，又说是邦山水足。风流文物夙有人，九州共识黄山谷。细哦海内流传句，足缓司空城旦读。少时已无鞍马志，老矣岂堪消髀肉。但令诗与故人期，此外声名甘碌碌。"
        },
        {
            "标题": "莘夫再用前韵作诗谢余过其居复用韵答之",
            "作者": "赵蕃",
            "内容": "盐车骥服驾罢牛，政使斯人此佐州。大策本收经济用，三年何有课程留。爱其义重云天薄，怜我诗穷肺腑搜。子见悬知问何似，为言归决梦成游。"
        },
        {
            "标题": "审知见过",
            "作者": "赵蕃",
            "内容": "吾庐非不爱，计拙未能还。坐我云山表，望君邻里间。暂疏成郁抱，才见即开颜。安得同三迳，长年只闭关。"
        },
        {
            "标题": "沈沅陵生日",
            "作者": "赵蕃",
            "内容": "十载郊居赋，当年蜡屐游。江山元好在，人物继风流。奏牍频能上，弦歌特暂留。白云宽志养，黄纸拜天休。先契仍僚契，赓酬复献酬。悬弧颂初度，横鹗看清流。"
        },
        {
            "标题": "莘夫再用前韵作诗谢余过其居复用韵答之",
            "作者": "赵蕃",
            "内容": "漫道平生风马牛，也能历历记吾州。相从大胜十年读，肯过轻为一饭留。气合未知投分晚，腹虚终苦和诗搜。我方羁旅君当去，契阔何时重与游。"
        },
        {
            "标题": "魏辰州生日",
            "作者": "赵蕃",
            "内容": "昔在思文献，今焉见典刑。玉良中有韫，陂广外无外。毓秀舒淮水，飞声出汉廷。恩虽予符左，官来继毡青。谕俗书阴德，传家刻孝经。庶几相感格，于以称丁宁。万象皆春气，斯人乃德星。否臧斯列上，耳目岂途听。松茂寒仍秀，兰幽远更馨。不惟归盛美，并用祝修龄。"
        },
        {
            "标题": "周允升见临已而步过其书堂二诗赠之",
            "作者": "赵蕃",
            "内容": "涟川川上一书堂，岸缺篱崩径亦荒。问讯主人空日日，自怜求友亦皇皇。岂期雪后能相过，不惮风前往送将。陇菜半芜梅摘索，未妨小立更寻香。"
        },
        {
            "标题": "生米市尽处有寺名演义有二物且得甘叔异邓南",
            "作者": "赵蕃",
            "内容": "往来屡觅肩吾钓，八十初逢演义僧。香爇黄连云细细，薜看石柱帔层层。何妨杖策往幽步，频念竹炉眠曲肱。海内故人难数见，壁间时得姓名曾。"
        },
        {
            "标题": "师契约看白莲",
            "作者": "赵蕃",
            "内容": "勿陋盆为沼，能生径尺莲。乍开冰刻镂，欲谢羽蹁跹。得意疑来鹭，凌波欲问仙。平生苕霅兴，拟借叶为船。"
        },
        {
            "标题": "俗有雪上加霜之谚今日之谓也二诗呈知县契丈",
            "作者": "赵蕃",
            "内容": "雨雪欣能霁，冰霜苦未和。体孱寒有相，絮败暖无多。二妙今谁敌，有诗皆可歌。暗中知沈谢，灰里拨阴何。"
        },
        {
            "标题": "十二月初四夜同吴资深陈明叔宿观山",
            "作者": "赵蕃",
            "内容": "一源何自发嵌空，漱月流风昼夜中。故有松声杂清越，独无梅影照玲珑。乡人但说观山寺，客子深怀太史公。好事陈吴不易得，冒寒襆被肯来同。"
        },
        {
            "标题": "十二月一日使风",
            "作者": "赵蕃",
            "内容": "中宵不得休，常州已鸡鸣。欲知五更寒，扫霜四闻声。出门风暴起，挂席遂前征。官河沟渎耳，汹汹若未平。想见太湖中，白浪山岳倾。纡直虽有殊，高枕幸不惊。舟师尚若悔，吾身未宜轻。既无性命忧，从使嫌怨并。"
        },
        {
            "标题": "十八日分谒升德庙过江作",
            "作者": "赵蕃",
            "内容": "命有丛祠事，晨兴敢惮勤。渚沙微隐艇，山林总藏云。雨势纷未已，诗材怳见分。中流更回首，片片愧鸥群。"
        },
        {
            "标题": "十六夜月",
            "作者": "赵蕃",
            "内容": "月早昼氛在，月迟夜气澄。秋毫细可数，乌鹊栖亦兴。青山葬李白，苏门隐孙登。吾老无逸气，颓然照鬅鬙。"
        },
        {
            "标题": "十二月初六夜梦客溧阳半月而未见晦庵梦中以",
            "作者": "赵蕃",
            "内容": "平生知己晦庵老，岁晚方怀见晚羞。题诗寄公夏始盛，遣弟持书春又浮。谢安东山岂我舍，迂叟洛中常国忧。蟠桃结实动千载，朝菌不与晦朔谋。"
        },
        {
            "标题": "约老谢丈及诸友寻梅",
            "作者": "赵蕃",
            "内容": "闻道梅花发，山边复水边。要穿居士屩，还傍野人船。船礴须穷日，飘零忆去年。携壶虽我约，能赋属公先。"
        },
        {
            "标题": "招谢丈签判出郊",
            "作者": "赵蕃",
            "内容": "桃李竞芳春，晨妆故斩新。周遭遍晴野，络绎动游人。闭户端无事，命车当及辰。澄流带修竹，足以奉清真。"
        },
        {
            "标题": "十二月二十九日雪三首",
            "作者": "赵蕃",
            "内容": "蔽天才集雨，动地忽惊风。苎絮潜加力，杯觞稍费功。山川相映发，竹树失青葱。幼质知难久，茅檐溜已通。"
        },
        {
            "标题": "十六日雨中忆梅花",
            "作者": "赵蕃",
            "内容": "莫问帆迟速，且看山晦明。赋诗忘意索，图画得天成。白发应无种，流行讵有程。清霜可期至，吨树合争荣。"
        },
        {
            "标题": "十二月七日病题四首 其一",
            "作者": "赵蕃",
            "内容": "晓枕闻屐声，方知夜来雨。遥怜江南梅，玉立胜越女。\n林深笑成暗，溪浅照亦俯。想象不胜情，吾宁久羁旅。"
        },
        {
            "标题": "十六日夜邀二刘饶钱同成父饮",
            "作者": "赵蕃",
            "内容": "籍甚中秋月，飘然四海兄。诗兼淡仍泊，酒任浊还清。柳映萧萧影，滩闻活活声。明年当此夕，击柝政重城。"
        },
        {
            "标题": "十二月二十九日雪三首",
            "作者": "赵蕃",
            "内容": "犬吠非因盗，鸡鸣已后晨。穿窗残月在，布地落花匀。我亦惊霜鬓，谁能念曲身。久晴常畏病，逢雪更忧贫。"
        },
        {
            "标题": "十二月七日病题四首 其二",
            "作者": "赵蕃",
            "内容": "前朝困壶觞，昨日强撑拄。今晨不能支，谒告报公府。\n噤瘁苦春寒，廉纤真雪雨。病状虽摧颓，犹思鸥鹭举。"
        },
        {
            "标题": "十二月二十六日",
            "作者": "赵蕃",
            "内容": "水有萦纡何自来，竹能森爽为谁栽。山僧乞饭朝一出，幽子题诗日几廻。故鹤未妨频有客，骑驴正尔独寻梅。得閒且尽幽居趣，顾我初无当世才。"
        },
        {
            "标题": "十二月七日病题四首 其三",
            "作者": "赵蕃",
            "内容": "一代数百年，作者不数人。桃李非不芳，梅花独清真。\n是故吾党士，爱之踰等伦。诗成欲何属，目断楚江滨。"
        },
        {
            "标题": "十八日记梦",
            "作者": "赵蕃",
            "内容": "冥冥落月子规哭，幽人梦成续复续。茅檐坏砌到何许，酴醾架倒留紫竹。\n紫竹新抽雨又滋，泪粉娟娟凝翠玉。梦中自省非宿游，又意檐村旧林谷。\n阿连对床呼得醒，亦说梦作看花行。看花梦向江南去，江石荦确屐有声。\n行逢古屋郁峥嵘，仙家释氏俱莫名。看花非扬亦非洛，但见满眼灼灼朝霞明。\n梦中又意东庄路，普圆寺下芙蓉树。主人亦道旧相识，乃复不逢户外屦。\n嗟我与君无自疑，夜之所梦昼所为。扁舟若具可径归，知长不必询筮龟。"
        },
        {
            "标题": "十二月二十九日雪三首",
            "作者": "赵蕃",
            "内容": "岁是明朝尽，春犹半月迟。人言无复雪，天意肯违时。宿麦争萌达，遗蝗绝类滋。年丰如可待，吾岂病长饥。"
        },
        {
            "标题": "十二月七日病题四首",
            "作者": "赵蕃",
            "内容": "酒亦不难止，无以寄吾兴。纵然酒可止，诗恐不受命。二者必相须，未易相负胜。所以千载人，不能除此病。"
        },
        {
            "标题": "十二月二十九日雪三首 其三",
            "作者": "赵蕃",
            "内容": "蔽天才集雨，动地忽惊风。苧絮潜加力，杯觞稍费功。\n山川相映发，竹树失青葱。幼质知难久，茅檐溜已通。"
        },
        {
            "标题": "十六日出迓客",
            "作者": "赵蕃",
            "内容": "逢迎非我事，且逐众人行。粗识郊原趣，因兹诗句成。黄华菜谁主，自唤鸟何名。忽忆来时路，还思去日程。"
        },
        {
            "标题": "沅陵见招赏海棠病不能往辄尔言谢三首",
            "作者": "赵蕃",
            "内容": "四海知名蜀海棠，是邦元与蜀同方。少陵当日犹无语，而我何人敢漫狂。"
        },
        {
            "标题": "十三日逆风舟行甚迟",
            "作者": "赵蕃",
            "内容": "昨夜纵风几丧生，今朝溯水颇留行。细看汹涌收帆脚，孰若夷犹听桨声。客路了知难数傲，长年谓我勿多惊。世间迟速元同致，莫问到衢今几程。"
        },
        {
            "标题": "沅陵见招赏海棠病不能往辄尔言谢三首",
            "作者": "赵蕃",
            "内容": "去年已负海棠期，今岁还当卧病时。造物小儿应见相，恐余无此看花时。"
        },
        {
            "标题": "十月二月二日晚同向景先阅江船忽雨作从教授",
            "作者": "赵蕃",
            "内容": "谁令类痴儿，乃是妨曰假。君方溯归鸿，我政专野马。成诗忽能送，有酒胡不泻。此段亦可传，谁与妙挥洒。"
        },
        {
            "标题": "十五夜玩月有怀",
            "作者": "赵蕃",
            "内容": "四海中秋月，三衢上水船。栖迟犹故我，飘泊记今年。乌有空成句，无何不具钱。还家知不远，飞去苦无缘。"
        },
        {
            "标题": "十五夜月",
            "作者": "赵蕃",
            "内容": "老至自多感，月圆仍此秋。又成愁里见，都白几分头。酒罄妨人醉，诗穷不易搜。径归掩关卧，还杂候虫幽。"
        },
        {
            "标题": "正月十六日雪",
            "作者": "赵蕃",
            "内容": "竹屋偏宜雪，江亭更受风。一杯时自酌，五字不须工。柳色全然未，梅花半堕空。东江虽可住，吾志在江东。"
        },
        {
            "标题": "十月三日郑秀才惠菊植之晏斋窗前尊酒偶乏与",
            "作者": "赵蕃",
            "内容": "旋听寒梢缚短篱，菊窠三两带花移。莫嗟已落重阳后，自是江南秋到迟。菊开便是东坡节，酒尽空哦清昼诗。竹隐异时寻故事，送花常忆郑当时。"
        },
        {
            "标题": "十七日晨起简诸公",
            "作者": "赵蕃",
            "内容": "年多病暑苦亡聊，夏忽如秋意自消。竹屋纸窗宵摵摵，雨条风叶晓萧萧。凶年未易办五斗，乐处却思甘一瓢。几日诗筒似疏旷，意乘聊复一长谣。"
        },
        {
            "标题": "十一月二十三日",
            "作者": "赵蕃",
            "内容": "正尔元无事，胡然不自聊。髯衰纷若雪，梅早缀如椒。太白倾残榼，方炉爇柿樵。宦才成此味，隐莫待渠招。"
        },
        {
            "标题": "十四日二首 其一",
            "作者": "赵蕃",
            "内容": "梅开在高冈，仰望不可攀。微风一动摇，落片纷斓斑。\n下者隐幽閟，丛然榛棘间。著根近溪流，堕地即水湾。\n是物佳莫匹，在处堪解颜。扶藜曳芒屩，永日不得还。"
        },
        {
            "标题": "十五夜月",
            "作者": "赵蕃",
            "内容": "老至自多感，月圆仍此秋。又成愁里见，都白几分头。\n酒罄妨人醉，诗穷不易搜。径归掩关卧，还杂候虫幽。"
        },
        {
            "标题": "十一日简王进之",
            "作者": "赵蕃",
            "内容": "晓枕闻檐溜，閒筇立寺门。宿酲连卯酒，幽趣落无言。山色丹青湿，梅花璧玉温。谁能此乘兴，风味昔人存。"
        },
        {
            "标题": "十月见菊二首",
            "作者": "赵蕃",
            "内容": "黄花狼籍晚犹香，冷蝶频来著意忙。不见东篱千载士，自应埋没老风霜。"
        },
        {
            "标题": "十一月初五日晨起书呈叶德章司法",
            "作者": "赵蕃",
            "内容": "卧闻落叶疑飘雨，起对空庭盖卷风。政自摧颓同病鹤，况堪吟飒类寒虫。忽思有客浑如我，却念题诗不似公，已分虀盐终白首，可因霜雪愧青铜。"
        },
        {
            "标题": "十四夜用立春韵",
            "作者": "赵蕃",
            "内容": "旧雪犹连雪，新春未得春。烧灯当变节，圆月与俱新。邂逅成朋饮，飘流怆客身。还家重萧索，山鬼闯厨人。"
        },
        {
            "标题": "十月八日闻鸡鸣即起案上偶有陶集翻阅数诗有怀斯远三首 其一",
            "作者": "赵蕃",
            "内容": "衾寒数窥窗，窗暗鸡已号。比邻递东西，我起披缊袍。\n始占霜檐粲，忽听风林鏖。乃知中夜雨，吾念亦良劳。"
        },
        {
            "标题": "十四夜元衡见过",
            "作者": "赵蕃",
            "内容": "馀酲索寞政须驱，多谢君能佩酒壶。回首林园重摇落，岸巾风月且须臾。\n不须相对哀囚楚，何日扁舟俱下吴。雅意从来在松菊，放言不用属莼鲈。"
        },
        {
            "标题": "十月见菊二首",
            "作者": "赵蕃",
            "内容": "花前曳杖极徜徉，为汝临风一慨慷。直自东坡仙去后，无人十月作重阳。"
        },
        {
            "标题": "十四日二首",
            "作者": "赵蕃",
            "内容": "穷冬无苦寒，宽我欠裘褐。裘褐苟不备，道有犹絺葛。童奴忽告言，薪尽米复竭。市籴不可赊，囊钱顾安得。诗成讵堪煮，梅望当止渴。一笑谢儿曹，尔饥由我拙。"
        },
        {
            "标题": "十四夜元衡见过",
            "作者": "赵蕃",
            "内容": "余酲索寞政须驱，多谢君能佩酒壶。回首林园重摇落，岸巾风月且须臾。不须相对哀囚楚，何日扁舟俱下吴。雅意从来在松菊，放言不用属莼鲈。"
        },
        {
            "标题": "十三夜秉文携诗见过",
            "作者": "赵蕃",
            "内容": "餐玉我无术，点金君有方。胡为仍各瘦，更复问何长。月好桥同步，诗佳袖取将。归来未成寐，看叶堕危黄。"
        },
        {
            "标题": "十月八日闻鸡鸣即起案上偶有陶集繙阅数诗有",
            "作者": "赵蕃",
            "内容": "闻君治书楼，诵书仍课文。古人不朽计，政在三冬勤。今时独不然，白屋期青云。君岂期人欤，大雅迥不群。"
        },
        {
            "标题": "十三夜招全真沅陵",
            "作者": "赵蕃",
            "内容": "昨朝热如焚，今日凉如水。岂惟悟天机。政自知物理。黄华一月赊，桂子数夕事。已办烹伏雌，相期泛浮蚁。"
        },
        {
            "标题": "十三夜使风",
            "作者": "赵蕃",
            "内容": "雪浪涌如山，乘风朱溯滩。穷途虽粗慰，悸魄敢怀安。灯闪渔家迥，雁哀江渚寒。怪来诗语瘦，良欠酒杯宽。"
        },
        {
            "标题": "十月二十日晚风雨大作",
            "作者": "赵蕃",
            "内容": "猎猎风声万马奔，我方愁绝坐黄昏。了无鼠辈窥厨冷，顾有狸奴同席温。静里顿能除妄想，病中还欲寄空门。四时鼎鼎催人老，篱菊销香梅返魂。"
        },
        {
            "标题": "十四夜月",
            "作者": "赵蕃",
            "内容": "镜破何年合，珠沈几日还。空明歙溪石，行列婺州山。雁泊宵仍警，虫哀夜不閒。传呼语舟子，移楫近前湾。"
        },
        {
            "标题": "十月三日郑秀才惠菊植之晏斋窗前尊酒偶乏与稚子烹茶",
            "作者": "赵蕃",
            "内容": "旋斫寒梢缚短篱，菊窠三两带花移。莫嗟已落重阳后，自是江南秋到迟。\n菊开便是东坡节，酒尽空哦清昼诗。竹隐异时寻故事，送花常忆郑当时。"
        },
        {
            "标题": "十五夜看月",
            "作者": "赵蕃",
            "内容": "碧天涌出烂银盘，万里颠风落树端。懒复持杯向渠问，径思飞步蹑翔鸾。"
        },
        {
            "标题": "十月八日闻鸡鸣即起案上偶有陶集繙阅数诗有",
            "作者": "赵蕃",
            "内容": "寒缸烛余膏，破炉明宿火。懒复布衾眠，遂作藜床坐。默坐亦何为，姑取陶诗课。我友安在哉，良思与之和。"
        },
        {
            "标题": "十四夜月",
            "作者": "赵蕃",
            "内容": "既夕风犹进，凌空月故迟。明宵纵当满，今夕可乖期。少壮欣逢节，年侵意自悲。平生一杯酒，即事五言诗。"
        },
        {
            "标题": "十月八日闻鸡鸣即起案上偶有陶集翻阅数诗有怀斯远三首 其三",
            "作者": "赵蕃",
            "内容": "闻君治书楼，诵书仍课文。古人不朽计，政在三冬勤。\n今时独不然，白屋期青云。君岂斯人欤，大雅迥不群。"
        },
        {
            "标题": "十月八日闻鸡鸣即起案上偶有陶集翻阅数诗有怀斯远三首 其二",
            "作者": "赵蕃",
            "内容": "寒缸烛馀膏，破炉明宿火。懒复布衾眠，遂作藜床坐。\n默坐亦何为，姑取陶诗课。我友安在哉，良思与之和。"
        },
        {
            "标题": "沅陵见招赏海棠病不能往辄尔言谢三首",
            "作者": "赵蕃",
            "内容": "二月已尽三月来，计君行日已相催。奈何病著不能往，岂但看花仍把杯。"
        },
        {
            "标题": "石门坞",
            "作者": "赵蕃",
            "内容": "溪已曲更曲，坞仍深更深。端居与奚自，出处各何心。"
        },
        {
            "标题": "石井有感",
            "作者": "赵蕃",
            "内容": "岁月不可玩，变迁何所无。青衫今白发，泉谷乃官途。"
        },
        {
            "标题": "十月十五日",
            "作者": "赵蕃",
            "内容": "柳行摇落参差际，雁字虚无灭没中。醉面红来因卯酒，征衣脆去为霜风。"
        },
        {
            "标题": "题圆通院",
            "作者": "赵蕃",
            "内容": "吾家旧筑炉峰宅，岂不怀归困转蓬。奔走微官遍林谷，却寻清磬到圆通。"
        },
        {
            "标题": "食枸杞",
            "作者": "赵蕃",
            "内容": "谁道春风未发生，杞苗试摘已堪羹。莫将口腹为人累，竹瘦殊胜豕腹亨。"
        },
        {
            "标题": "用韵示成交",
            "作者": "赵蕃",
            "内容": "林动风微扫，庭空月正方。不知昼已短，但觉夜初长。了了游乖旧，駸駸老至将。街头卖紫角，瓮里洒鹅黄。"
        },
        {
            "标题": "示逸二首",
            "作者": "赵蕃",
            "内容": "菊种初犹落，及今当梢滋。晴多须灌溉，草蔓合耘治。夏欲助茗椀，秋当浮酒卮。落英如可拾，更得慰长饥。"
        },
        {
            "标题": "示成交",
            "作者": "赵蕃",
            "内容": "雨重冬裘薄，泥深古道赊。东西但烟嶂，高下绝风花。斲句病肝肾，食寒愁齿牙。赴期元不后，分路各从家。"
        },
        {
            "标题": "示逸二首",
            "作者": "赵蕃",
            "内容": "纵欲必富贵，成身多贱贫。寸阴宁重璧，江水本觞岷。勿但愈流俗，要当论古人。残冬不十日，又说待来春。"
        },
        {
            "标题": "示表弟沈见可",
            "作者": "赵蕃",
            "内容": "裴公台上送入日，道乡台上看出云。穷居偪仄不屡到，拄杖容与能平分。\n江湖鹤发叹老我，道路茧足嗟夫君。画手政自难隃度，诗里还嫌异所闻。\n归来客去雨亦作，此故未易轻谈云。"
        },
        {
            "标题": "示严君",
            "作者": "赵蕃",
            "内容": "酒债未忘索，诗狂无用嗔。年华犹是腊，风日已如春。我鬓萧萧白，庭柯濯濯新。晚来暄暖剧，还遣振悬鹑。"
        },
        {
            "标题": "使君以十月上休日燕通判教授县令录参沅陵贵",
            "作者": "赵蕃",
            "内容": "假日黄堂燕，穷冬白昼长。风流话前哲，翰墨出珍藏。莒国龙蛇字，西台锦绣章。东莱先理致，朱老继颠狂。最后吾宗帖，深于往事伤。污泥跃鳅鱓，大薮暴豺狼。薄暮仍添火，终筵更益觞。时虽当岁廪，气乃返春阳。此固公为德，宁云势所当。广文忘独冷，半刺喜翱翔。四士俱才茂，一夫惟鬓霜。骖鸾看霄汉，买犊自耕桑。"
        },
        {
            "标题": "示曾耆英并其侄",
            "作者": "赵蕃",
            "内容": "伴我山行陈与吴，曾家父子更怜渠。武山碾得雪相似，来酌观山冰不如。"
        },
        {
            "标题": "侍郎周公不赴富沙士论推高以诗寄呈",
            "作者": "赵蕃",
            "内容": "人谁不慕直言名，未有保持终不倾。可使浊泾侵渭水，信于落月见长庚。要令国有九鼎重，自是身如一叶轻。常病此风今寂寞，古涂荆棘赖公行。"
        },
        {
            "标题": "是夕雨大作复呈潘提举",
            "作者": "赵蕃",
            "内容": "云行方陆离，月出重蔽亏。旋听隐其响，已见沛然驰。信有谁能御，那云鼓再衰。天瓢快倾泻，旱魃勇鞭笞。卧想歌谣疾，顿宽车戽疲。中宵犹飒沓，既晓尚纷披。五日能如一，有年端可期。旱头今已破，雨脚不难垂。使者岂为德，天心兹可知。在予非赫赫，于汝要熙熙。始急救荒法，终传喜雨诗。但须观气象，不必问蓍龟。米贱行当复，物生斯得宜。宁容倦游者，侘傺独天涯。"
        },
        {
            "标题": "是夕微雨",
            "作者": "赵蕃",
            "内容": "腊雪财覆地，春雨不溜瓦。天公务塞责，人意自嫌寡。岂惟田未耕，况是麦在野。安得三日霖，滂沱遍天下。"
        },
        {
            "标题": "书案上三种梅三首",
            "作者": "赵蕃",
            "内容": "我贵当由知我希，蜡梅全不事芳菲。自非牢落山中士，谁可与之同一归。"
        },
        {
            "标题": "书案上三种梅三首",
            "作者": "赵蕃",
            "内容": "人人共说梅花好，试问梅花好奈何。到底物名嫌太甚，市区酒肆尽东坡。"
        },
        {
            "标题": "书案上三种梅三首",
            "作者": "赵蕃",
            "内容": "翠袖佳人倚竹诗，昔人比兴乃陈辞。我今顾欲求真相，绿萼梅花并竹枝。"
        },
        {
            "标题": "瘦梅",
            "作者": "赵蕃",
            "内容": "清虚日集人当瘦，粪壤不资梅合癯。君看霜皮藏玉骨，肯如朱粉鬭涂糊。"
        },
        {
            "标题": "书乾明庵壁",
            "作者": "赵蕃",
            "内容": "道人持钵向何村，黄叶投风静拥门。自买束薪来烧浴，浴终早已四山昏。"
        },
        {
            "标题": "书后湖集",
            "作者": "赵蕃",
            "内容": "我怀苏养直，不作汉三公。隐墅人安在，春溪草自丰。遗文尚亡恙，斯道未应穷。会与吾尊友，青灯话此翁。"
        },
        {
            "标题": "书管掾所抄张安国诗",
            "作者": "赵蕃",
            "内容": "天上张公子，诗轻万户侯。驾车追熟路，顺水放轻舟。化鹤惊何远，藏山散莫收。可人秋浦掾，著力为冥搜。"
        },
        {
            "标题": "书怀二首",
            "作者": "赵蕃",
            "内容": "要令多病也身轻，安得晨风永昼清。瑟瑟泉流沿涧响，疏疏松吹转空鸣。生平旧隐藓踪合，老至危途蓬鬓生。松柏后雕闻古语，若何秋菊敢齐名。"
        },
        {
            "标题": "书合龙寺旧题后",
            "作者": "赵蕃",
            "内容": "题诗客子鬓如银，壁上题诗墨尚新。犬已久忘曾宿客，半山风铎似迎人。"
        },
        {
            "标题": "书灵鹫壁",
            "作者": "赵蕃",
            "内容": "支颐独立到栖鸦，送了虚廊日却斜。冷蝶不知时节晚，伶仃犹自抱寒花。"
        },
        {
            "标题": "书怀二首",
            "作者": "赵蕃",
            "内容": "去日春江白芷生，再来秋野蟪蛄鸣。浩然已分不才弃，张翰安能恤后名。自叹还山何太晚，政须杯酒为深倾。凭愚邀敬多官府，与想桃源源上行。"
        },
        {
            "标题": "雨过寿冈先生",
            "作者": "赵蕃",
            "内容": "烦浊不能胜，自知为雨候。俄然落疏疏，颇恨殊不骤。款门执戟家，竹树密以覆。书帏与书帙，晚静乃移昼。人高固莫企，境净不受垢。飘零岁时隔，邂逅顷刻叩。明当复告别，使我心如疚。何以寿先生，岁晚松柏茂。"
        },
        {
            "标题": "书滩头驿",
            "作者": "赵蕃",
            "内容": "闭户只书痴，郊行粗有诗。翠深千顷峤，烟迥几茅茨。雨作衣添袷，炊迟昼不饥。旧题看好在，重是一春期。"
        },
        {
            "标题": "雨中不出呈斯远兼示成父四首",
            "作者": "赵蕃",
            "内容": "燠甚宜为雨，晴来又复阴。霜风吹不变，雪霰已相侵。寒且依炉密，泥防著屐深。未能从子去，何暇复梅寻。"
        },
        {
            "标题": "再来江下示成父",
            "作者": "赵蕃",
            "内容": "七郎堂下渡船开，岂料今晨又再来。吴水越山看未足，未妨兄弟与衔杯。"
        },
        {
            "标题": "书双迳铺",
            "作者": "赵蕃",
            "内容": "昔者曾看紫柞花，今焉梅谢柳生芽。无穷甲子随车毂，有限光阴属鬓华。"
        },
        {
            "标题": "题江贯道江行晚日图",
            "作者": "赵蕃",
            "内容": "霞尾千山赤，云腰几树连。若非彭蠡正，当是洞庭偏。岁月惊飞鸟，功名忆堕鸢。开图若有感，归思忽无边。"
        },
        {
            "标题": "书田中问",
            "作者": "赵蕃",
            "内容": "每逢田中来，必问田中事。言者为蹙頞，听者为酸鼻。\n皆云水节愆，所以陂修废。田栽未曾了，旱势已复至。\n承天无可说，有淀亦将既。早禾以日论，晚禾尚月计。\n饿莩已五六，疫死又三四。自兹傥无雨，何以能卒岁。\n时成道危苦，示尔应歔欷。"
        },
        {
            "标题": "雨中不出呈斯远兼示成父四首",
            "作者": "赵蕃",
            "内容": "岁事今无几，来归略未安。若为佳抱发，赖有好诗看。剩欲江村访，却遭天气寒。雪犹思剡曲，雨亦过苏端。"
        },
        {
            "标题": "舒村",
            "作者": "赵蕃",
            "内容": "有竹如椽故可佳，况于竹外隐鸥沙。不嫌官道多车马，此地端宜著钓车。"
        },
        {
            "标题": "用韵示成父",
            "作者": "赵蕃",
            "内容": "林动风微扫，庭空月正方。不知昼已短，但觉夜初长。\n了了游乖旧，骎骎老至将。街头卖紫角，瓮里洒鹅黄。"
        },
        {
            "标题": "叔文再用韵赋诗亦复用韵答叔文兼呈伯玉昆仲",
            "作者": "赵蕃",
            "内容": "杜陵心喜归茅宇，无复长安叹今雨。事虽聊向朱阮论，身盖自与稷契许。胡为流落不称意，长铗貂裘遍南土。我尝细把遗诗读，大半悲伤闻战鼓。徒空至德至大历，田车竟绝维庚午。区区清{酊丁换栗}与肥羊，何似松根茯苓煮。是翁独破念吾庐，太息明光谁避暑。诗穷如是仅得名，欲作诗人宁易语。要呼同志共讨论，客里那知酒家妪。便从瓮侧觅茂世，谁复尊中似文举。共将嶮韵搜崛奇，要逼蛟龙起飞舞。"
        },
        {
            "标题": "暑甚有怀山居",
            "作者": "赵蕃",
            "内容": "风不能清友病人，睡常忘起更疲神。世间自有宽凉处，胸次休怀逼仄嗔。腕倦不胜持羽扇，头童端欲垫纶巾。归欤旧隐连修竹，幽鸟窥檐席有尘。"
        },
        {
            "标题": "书紫微集后",
            "作者": "赵蕃",
            "内容": "诗家初祖杜少陵，涪翁再续江西灯。陈潘徐洪不可作，阃奥晚许东莱登。遗书散落亦已久，是编颇得十作九。景公千驷何足云，伯夷垂名端不朽。"
        },
        {
            "标题": "谢莫升之惠茶",
            "作者": "赵蕃",
            "内容": "双罂稍辍焙中茶，好卧黄紬稳听衙。御雨况闻当用瓦，固知不怕落檐花。"
        },
        {
            "标题": "鼠山",
            "作者": "赵蕃",
            "内容": "鼠山山下鼠山潭，名字常因艇子谈。几欲赋诗收拾汝，技穷如我莫多贪。"
        },
        {
            "标题": "重午日摘枇杷荐酒因成两绝句 其二",
            "作者": "赵蕃",
            "内容": "蜀酒能袪虑，昌阳解引年。楚君为楚节，湘客念湘船。"
        },
        {
            "标题": "离家",
            "作者": "赵蕃",
            "内容": "饥来驱我去何之，束担垂行却住时。幼女亦知离别感，挽衣端欲问归期。"
        },
        {
            "标题": "早行五首 其三",
            "作者": "赵蕃",
            "内容": "蓐食催束担，候月不待鸡。始焉星垂野，转已雾寒溪。\n苇杭悸攲侧，鸡栖困攀跻。何可数道路，无为厌蒿藜。"
        },
        {
            "标题": "二月二日阻风呈同行",
            "作者": "赵蕃",
            "内容": "平居说江湖，似若苦饥渴。及今落吾手，谓可娱朝夕。\n胡为连日行，乃复形叹息。使风不终朝，阻风有并日。\n欲行波涛恐，欲住饿馁迫。吾舟仅如芥，吾命真若发。\n吾罪不足云，吾家复何说。不唯风浩荡，更直雨骚屑。\n鸡啼三家幽，鸟度万里阔。遥闻君山青，旧咏高楼月。\n何当俱醉倒，梦去山南北。"
        },
        {
            "标题": "水乐",
            "作者": "赵蕃",
            "内容": "如抑又成扬，既考亦或鼓。始信石能方，无疑铃解语。"
        },
        {
            "标题": "水浅",
            "作者": "赵蕃",
            "内容": "岁暮百日晴，江水三寸浅。褰裳步可涉，石子大如茧。沙乾蒲菼死，穴邃鱼龙偃。会看桃浪来，一碧千里远。"
        },
        {
            "标题": "斯远兄入城见使君郎中且谒尚书韩先生提属李",
            "作者": "赵蕃",
            "内容": "雨后乘流绝快哉，眼中无适不诗材。诗成去觅骑鲸李，衔袖探将一笑开。"
        },
        {
            "标题": "斯远生日",
            "作者": "赵蕃",
            "内容": "下湖有隐人，卜筑自厥先。官曾驾高车，屋乃无修椽。究观诸郎贫，固知大夫贤。籯虽乏黄金，家故余青毡。其季我与游，于今几何年。文得南润赏，经从晦翁伟。味有陆子同，誉由吾辈宣。其人可知已，忤俗何病焉。今逢初度日，为颂初度篇。君非黄叔度，殆似元鲁山。见之意辄消，坐久归忘旋。是资薰陶益，能使鄙吝捐。冲风足披挹，好句宁引牵。况复两玉儿，共嬉郎罢前。潜鱼必求深，鸣鹤终闻天。君当茂明德，食菊仍佩荃。我亦愿黄发，挹袂仍拍肩。濯足冰水流，振衣怀玉巅。世苟混氛浊，神其歆吉蠲。我老不足道，君乎斯勉旃。"
        },
        {
            "标题": "斯远兄入城见使君郎中且谒尚书韩先生提属李",
            "作者": "赵蕃",
            "内容": "南涧先生归几时，南溪如泛未传诗。君行为我殷勤录，并问茶山僧乞碑。"
        },
        {
            "标题": "斯远兄入城见使君郎中且谒尚书韩先生提属李",
            "作者": "赵蕃",
            "内容": "上饶耆旧无曾吕，月旦多称李德翁。闻道二难真顿有，盖公堂下求盍通。"
        },
        {
            "标题": "斯远兄入城见使君郎中且谒尚书韩先生提属李丈题诗以赠四首 其三",
            "作者": "赵蕃",
            "内容": "永嘉别驾从渠说，为说钱晁好夙通。聊以吾云卜吾子，傥贤吾亦出蒿蓬。"
        },
        {
            "标题": "四月十五日发岳州",
            "作者": "赵蕃",
            "内容": "狱事生人系，使臣王命将。移官乏童马，泛宅恃舟航。浩浩沅湘疾，滔滔孟夏长。妻孥累微禄，盗贼幸空囊。水驿才容借，风帆又趣张。谁与可尤怨，政尔赋行藏。"
        },
        {
            "标题": "四月十二日以夏潦暴甚舣舟辰之铁枪崖下偶得",
            "作者": "赵蕃",
            "内容": "昔读梅苏木山诗，未信人间有此奇。虽云尤物不必有，时一玩之何病为。吾行东南千万里，仙游不已遂臻此。奇奇怪怪日在眼，浩浩汤汤夜盈耳。旧评峡江似严陵，此行佳处亦可朋。又闻八桂好山水，亦应与此相云仍。画师好手不可遇，诗中有画无其具。江神好事不我尤，乞与一山酬愿素。不如何年遭仆落，浪激波冲几飘泊。岸高壁立自崭岩，泓浅坳深非斧凿。老夫得之喜莫极，欲加名字相刻画。卧之成岭立成峰，天成故尔非人力。多言譊譊欲何如，要觅新诗为写摹。余名敢与昔人并，用寄我友梅苏徒。"
        },
        {
            "标题": "松原山行七绝",
            "作者": "赵蕃",
            "内容": "雨后浮云更拥山，须臾已作太空还。了然悟得渊明意，投绂归来径掩关。"
        },
        {
            "标题": "松原山行七绝",
            "作者": "赵蕃",
            "内容": "一日周遭度九溪，快侬双脚净无泥。真同落落石为枕，宁愧区区沙筑堤。"
        },
        {
            "标题": "松原山行七绝",
            "作者": "赵蕃",
            "内容": "电激电奔是处闻，绿週青绕四无分。哦诗几侧风前帽，纵目閒看雨后云。"
        },
        {
            "标题": "松原山行七绝",
            "作者": "赵蕃",
            "内容": "雨势崩腾略未休，涧冲溪恶使人愁。那知今日松原路，拄杖挑包得自由。"
        },
        {
            "标题": "松原山行七绝",
            "作者": "赵蕃",
            "内容": "莫道松原路不通，担肩樵斧往来同。老夫自是山中友，要涉崎岖尽日中。"
        },
        {
            "标题": "松原山行七绝",
            "作者": "赵蕃",
            "内容": "涉水穿云殊好在，自知元是个中人。何时粗毕尚平志，衡岳匡庐收此身。"
        },
        {
            "标题": "松原山行七绝",
            "作者": "赵蕃",
            "内容": "乌噪猿号古树丛，乱青参倚更撑空。悠然到处皆诗本，须信山行不负公。"
        },
        {
            "标题": "松湖和曾文清公韵",
            "作者": "赵蕃",
            "内容": "有水可为湖，栽松欲以呼。不贪鱼鳖数，无取芰荷都。老杜论能拟，陶翁兴不孤。风吟与雪钓，曾有画图无。"
        },
        {
            "标题": "题湘乡道中梅花",
            "作者": "赵蕃",
            "内容": "道上梅花无数株，似能相与慰穷途。色严不畏晨霜劲，馥剩宁须爱日敷。落落卒无词客赋，纷纷只了酒家沽。虽然根本故亡恙，犹愈松明日夜刳。"
        },
        {
            "标题": "宋行中履叔以其先兄时中亨伯穷藁借观归之",
            "作者": "赵蕃",
            "内容": "古寺秋风客，难兄昔日诗。人间非旧识，地下有新知。为禄归难早，知穷计已迟。因声语吾弟，吾亦类渠痴。"
        },
        {
            "标题": "送鲍必达兼寄章季亨",
            "作者": "赵蕃",
            "内容": "人物称夷白，星文仰少微。常云马群尽，乃得雁行飞。天外一再见，客中先后归。因行谢章子，别久顿书稀。"
        },
        {
            "标题": "送陈庆伯三乎",
            "作者": "赵蕃",
            "内容": "衢信相望百里间，从来疏阔若为颜。与君既亲亦有故，他日当期数往还。"
        },
        {
            "标题": "送陈庆伯三乎",
            "作者": "赵蕃",
            "内容": "闻道君行欲转江，江行此路不胜长。虽然不患无归遗，收拾江山一锦囊。"
        },
        {
            "标题": "送曾耆英持胡端殿书谒张袁州四首",
            "作者": "赵蕃",
            "内容": "君知龙门不易陟，颇欲乞书南郡胡。一幅斜行半年得，费君趼足几工夫。"
        },
        {
            "标题": "送曾耆英持胡端殿书谒张袁州四首",
            "作者": "赵蕃",
            "内容": "袁州张侯吾所闻，政事不减大冯君。如云已召符节令，行矣君其无惮勤。"
        },
        {
            "标题": "送晁元默自潭还抚二首",
            "作者": "赵蕃",
            "内容": "临汝差池再，长沙邂逅初。飘零渠念我，留滞我嗟渠。盘礴虽云久，追随固若疏。未知从此别，后会复何如。"
        },
        {
            "标题": "送陈监岳参告宜春",
            "作者": "赵蕃",
            "内容": "不见存斋老，风流尚竹林。一官香火吏，五字短长吟。快阁鸥鹭渚，仰山钟磬音。何当同蜡屐，不用动离襟。"
        },
        {
            "标题": "送晁元默自潭还抚二首 其二",
            "作者": "赵蕃",
            "内容": "留落悲遗俗，凄凉说故家。文科君有继，世业我空嗟。\n白发时今晚，青云去未赊。还家语归父，穮蓘要功加。"
        },
        {
            "标题": "送常宁吴尉并属寄声吴交代尉比行余亦行追作此诗与之",
            "作者": "赵蕃",
            "内容": "我有章贡役，而君亦解舟。飞腾今有路，憔悴不同谋。\n黄甲昔簿尉，秘书行校雠。同年若同舍，好为话绸缪。"
        },
        {
            "标题": "送曾耆英持胡端殿书谒张袁州四首",
            "作者": "赵蕃",
            "内容": "是家风节在峨岷，仍见诸孙文字贫。闻道江南有蜀士，不辞奔走犯萧晨。"
        },
        {
            "标题": "送刘得华赴汉阳教授二首",
            "作者": "赵蕃",
            "内容": "汉阳在何许，越在河之北。圣朝富文物，要使均万国。辍我学省彦，以为远方重。化成亟归来，明堂待梁栋。"
        },
        {
            "标题": "送程提干",
            "作者": "赵蕃",
            "内容": "尚书曾剖上饶符，我姊亦归高邮掾。与公既亲亦有故，此地经行几相见。十年幕府持旌麾，日月计之无乃迟。治世急才宁定制，徯公把节慰民思。"
        },
        {
            "标题": "以山药傅担团茶送向伯原用旧韵",
            "作者": "赵蕃",
            "内容": "江郊重数少陵堂，草木依人亦宠光。柏藉扶持难雨溜，竹逃剪伐易云长。难苏莺粟烦熟灸，山茗溪茶同摘苍。我愿糜琼更加璧，助其问字有过扬。"
        },
        {
            "标题": "送处州斯远二首",
            "作者": "赵蕃",
            "内容": "珍重徐斯远，兹行岂漫游。过江探禹穴，下水到严州。损益观其友，渊源问所由。我居如有絷，君去莫能留。"
        },
        {
            "标题": "送处州斯远二首 其二",
            "作者": "赵蕃",
            "内容": "珍重徐斯远，兹行岂漫游。过江探禹穴，下水到严州。\n损益观其友，渊源问所由。我居如有絷，君去莫能留。"
        },
        {
            "标题": "送刘得华赴汉阳教授二首",
            "作者": "赵蕃",
            "内容": "昔公去太学，士曰夺我师。今公去皇阁，里闾极公思。公何德于人，曰公勇于义。使其用于时，其效何止是。"
        },
        {
            "标题": "送韩建宁赴召二首",
            "作者": "赵蕃",
            "内容": "忆公典选继昌黎，是我学人行卷时。香火奉祠虽觖望，簿书栖邑尚淹期。长年敢有飘零恨，末路欣逢陶冶私。自度才能不堪举，直思求地勉寒饥。"
        },
        {
            "标题": "送何叔信三首",
            "作者": "赵蕃",
            "内容": "几年惆怅荔枝红，妇荐孙擎寿媪翁。我亦得归无此乐，弟兄相对小灯笼。"
        },
        {
            "标题": "送恭叔赴海门尉端叔约同过湘西酌别四首 其三",
            "作者": "赵蕃",
            "内容": "楚岫新经雪，湘江半露沙。萧萧断行雁，渺渺后栖鸦。\n别意浑相似，诗成祇重嗟。未嫌杯酒满，直恐鬓霜加。"
        },
        {
            "标题": "送恭叔赴海门尉端叔约同过湘西酌别四首 其二",
            "作者": "赵蕃",
            "内容": "君叹父兄别，我嗟朋友疏。穷冬仍远道，异县复离居。\n仅得追随再，何由怀抱摅。因来湖外使，为寄海边书。"
        },
        {
            "标题": "送恭叔赴海门尉端叔约同过湘西酌别四首",
            "作者": "赵蕃",
            "内容": "寓舍我至晚，官期君已催。犹当载酒别，共作访山来。雪谷看题字，风雩话昔开。乐山并乐水，随处一裴回。"
        },
        {
            "标题": "送何叔信三首",
            "作者": "赵蕃",
            "内容": "情均骨肉谓尧民，我辈相仍敢不敦。越人可笑盟车笠，四海要知皆弟昆。"
        },
        {
            "标题": "送何叔信三首",
            "作者": "赵蕃",
            "内容": "贵溪亦复谓三山，去我冰溪一水间。舴艋篷笼不难买，有时乘兴泊鸥湾。"
        },
        {
            "标题": "送恭叔赴海门尉端叔约同过湘西酌别四首",
            "作者": "赵蕃",
            "内容": "入自芝兰室，重之珠玉渊。一官从草草，万卷本便便。对镜平多垒，閒郊辟废田。尉曹应事少，宾友定谁延。"
        },
        {
            "标题": "送京运使赴召二首",
            "作者": "赵蕃",
            "内容": "不官不恨落羇縻，正谓边头狱讼稀。但有胶胶还扰扰，略无是是与非非。诗书旧学浑忘却，梦寐衡祠放得归。邂逅两台俱趣召，莼鲈于此合知几。"
        },
        {
            "标题": "送京运使赴召二首 其二",
            "作者": "赵蕃",
            "内容": "一官不恨落羁縻，正谓边头狱讼稀。但有胶胶还扰扰，略无是是与非非。\n诗书旧学浑忘却，梦寐衡祠放得归。邂逅两台俱趣召，莼鲈于此合知几。"
        },
        {
            "标题": "送京运使赴召二首 其一",
            "作者": "赵蕃",
            "内容": "南浦维舟初拜公，五溪随牒限趋风。问途欲假移官见，倾听欢闻召节东。\n不但朝阳徯鸣凤，正思御史昔乘骢。我曹意见非黎庶，大庇要令天下同。"
        },
        {
            "标题": "送蕨与成父",
            "作者": "赵蕃",
            "内容": "道人惠我南山蕨，颇带斋厨法酱香。闻道城中少蔬供，急令健步走倾筐。"
        },
        {
            "标题": "送江宪移京西漕",
            "作者": "赵蕃",
            "内容": "流转江湖后，飘零岁月余。仅能瞻玉节，忽已报除书。借寇情虽切，依刘计已疏。二天元不远，大厦岂殊居。使者澄清事，明廷献纳摅。循行聊偃薄，朝觐勿踌躇。处士独苦节，清江空旧鱼。昔闻曾诵此，今日定何如。"
        },
        {
            "标题": "送京运使赴召二首",
            "作者": "赵蕃",
            "内容": "南浦维舟初拜公，五谿随牒限趋风。问途欲假移官见，倾听{讓亠换艹}闻召节东。不但朝阳徯鸣凤，正思御史昔乘驄。我曹意见非黎庶，大庇要令天下同。"
        },
        {
            "标题": "送蓝吉州",
            "作者": "赵蕃",
            "内容": "前岁公开府，邻疆我适移。山坳深遣戍，斋阁远投诗。去国哀王粲，逢人说项斯。春秋其我罪，观过可仁知。流转今初定，保持端自谁。笔难穷记牍，礼欲簉宾墀。累日方求棹，传闻遽解龟。只云那有是，及此信无疑。春事峥嵘际，农工劝相时。吾曹一身计，父母百年思。雁渚新浮绿，杨堤亦褭丝。兹时系船地，异日寄书期。学道安时顺，余寒近酒宜。临分意无尽，公尔岂其私。"
        },
        {
            "标题": "送刘克昌文显二首",
            "作者": "赵蕃",
            "内容": "驿使相看合寄梅，日边消息几时回。平生所积故已厚，九万不须风更培。"
        },
        {
            "标题": "送刘克昌文显二首",
            "作者": "赵蕃",
            "内容": "柳暗知津君送我，江临快阁我辞君。君行过我南山塔，为道长怀日暮云。"
        },
        {
            "标题": "送刘伯瑞四首 其四",
            "作者": "赵蕃",
            "内容": "衡州有贤牧，吾党更监州。事作盐梅济，殊非泾渭流。\n斯民均受赐，治状各推优。看即蓬山上，联翩两校雠。"
        },
        {
            "标题": "送李仲诗二首",
            "作者": "赵蕃",
            "内容": "武陵曾远客，主簿作南征。缅想经行地，犹含赋咏情。故人如见问，白发欲千茎。却记相逢日，回头岁月惊。"
        },
        {
            "标题": "送梁仁伯赴江陵丞三首",
            "作者": "赵蕃",
            "内容": "直道多不容，枉道夫岂可。直道诚忤人，枉道还丧我。如君直有余，为计亦多左。而我枉未能，若为逃轗轲。"
        },
        {
            "标题": "送刘伯瑞四首 其三",
            "作者": "赵蕃",
            "内容": "居者与仕者，所知张宋间。咸能谓君好，政欲警余顽。\n论已穷千载，才宁减二班。何当传副本，免使访名山。"
        },
        {
            "标题": "送梁仁伯赴江陵丞三首 其二",
            "作者": "赵蕃",
            "内容": "直道多不容，枉道夫岂可。直道诚忤人，枉道还丧我。\n如君直有馀，为计亦多左。而我枉未能，若为逃轗轲。"
        },
        {
            "标题": "送刘通判二首",
            "作者": "赵蕃",
            "内容": "国祚重兴后，人才应运生。端殊飞紫鷟，亦异梦长庚。大半庙堂用，若为州县更。垂弧贺今日，连茹徯兹行。"
        },
        {
            "标题": "送刘通判二首",
            "作者": "赵蕃",
            "内容": "射策今晁董，摛词昔左班。题舆已最课，召节待遄颁。鹏背九万里，龙媒十二闲。除书看台阁，盛事耸荆蛮。"
        },
        {
            "标题": "送刘伯瑞四首 其二",
            "作者": "赵蕃",
            "内容": "远斋无恙日，酬唱几多诗。杜集容今附，韩门见昔师。\n青云虽益显，种发欲奚为。更欲求馀本，流传海内知。"
        },
        {
            "标题": "送梁仁伯赴江陵丞三首",
            "作者": "赵蕃",
            "内容": "往者左司公，会作荆州牧。君时虽从行，所志惟圣读。今焉去为吏，与昔当异躅。试以身所经，参之耳曾熟。"
        },
        {
            "标题": "送刘伯瑞四首",
            "作者": "赵蕃",
            "内容": "长怀远斋老，赠我五言城。世上几朋友，吴中君弟兄。频年欣再见，南走怅东征。情话悦亲友，交情见死生。"
        },
        {
            "标题": "送刘伯瑞四首",
            "作者": "赵蕃",
            "内容": "居乾与仕者，所知张宋间。咸能谓君好，政欲警余顽。论已穷千载，才宁减二班。何当传副本，免使访名山。"
        },
        {
            "标题": "送梁仁伯赴江陵丞三首",
            "作者": "赵蕃",
            "内容": "君搴澧之兰，我撷沅之茝。邂逅桃花源，一笑若相待。那知青草湖，追随复连载。南浦问何边，冰溪复安在。"
        },
        {
            "标题": "送李仲诗二首",
            "作者": "赵蕃",
            "内容": "今代知名士，君家萃一门。不惟文献在，政是典刑存。台阁期平步，沅湘莫断魂。平生翰墨事，兹可壮期源。"
        },
        {
            "标题": "送莫赣州",
            "作者": "赵蕃",
            "内容": "赤县权宜非昔时，近闻谁复古人为。向来声烈有如此，今日飞腾已似迟。雁序相仍尽词掖，虎城宁独待瓜期。归哉怀玉山边路，准拟重看召节时。"
        },
        {
            "标题": "以湖州酥秀州木犀面油太和石本观音像送莫万安三首 其三",
            "作者": "赵蕃",
            "内容": "涪翁昔作白下宰，遗墨到今多雁书。尽说补陀存相好，更传雷火护持馀。"
        },
        {
            "标题": "送莫万安",
            "作者": "赵蕃",
            "内容": "西江十一州，我所历者半。纷纷墨绶徒，十有九顽懦。使者金闺彦，用意人物中。见我辄询我，称旨不数公。我时官白下，与公未相识。何以知其然，鸡犬相接迹，无何困流转，卒岁下风趋。看其日所为，自喜言不诬。人皆竭民脂，我独求民瘼。上官虽喑呜，民气得和乐。体用夫何如，动静惟以诚。夫岂今人欤，古人斯与并。朝廷重县令，不减用儒盛。六察与郎官，迁除匪他径。公行始发轫，九万当自兹。侍从近臣间，况复多己知。"
        },
        {
            "标题": "送潘端叔",
            "作者": "赵蕃",
            "内容": "长沙送我枉君辞，怀玉逢君动我诗。不是固违良友戒，舍渠宁慰远游悲。雁来海角平安讯，春到湖边南北枝。傥忆平生故人否，衡门之下有栖迟。"
        },
        {
            "标题": "送潘湖南二首",
            "作者": "赵蕃",
            "内容": "湖海频年历四迁，治声往往遂无前。长沙夜席喜今召，右史素风追昔传。要识平治端有道，不知论奏孰为先。岂惟人士想风采，闻说天心正渴贤。"
        },
        {
            "标题": "以介庵集遗成父",
            "作者": "赵蕃",
            "内容": "弟曾一识金川驿，兄盖屡维干越舟。群书博极诗无敌，乞尔此编无暗投。"
        },
        {
            "标题": "送前始兴谢令二首",
            "作者": "赵蕃",
            "内容": "维舟畴昔见南昌，杯酒还能共宝坊。我自解君庾岭意，清朝使者得梁扬。"
        },
        {
            "标题": "送潘元寿",
            "作者": "赵蕃",
            "内容": "丧乱违初载，飘零得晚交。薰蒸厌糟麹，尘土困傍敲。折柳分青带，赠兰开紫苞。君行过怀玉，下有我衡茅。"
        },
        {
            "标题": "送前始兴谢令二首 其二",
            "作者": "赵蕃",
            "内容": "江南梅事已吹残，想见岭南青作团。邂逅诗成肯相寄，憧憧驿使入长安。"
        },
        {
            "标题": "送潘湖南二首 其二",
            "作者": "赵蕃",
            "内容": "名世公今第一流，百年端见几人不。临民不作子桑简，好善咸推乐正优。\n侍从近臣方妙选，林园胜事未宜休。曾闻王贡弹冠事，无奈相如故倦游。"
        },
        {
            "标题": "同诸友送潘文叔出郊",
            "作者": "赵蕃",
            "内容": "数月卧城郭，兹晨历郊原。林莺语声近，陂鹭背影翻。稻栽已遍亩，桑采无剩园。因行一欣尔，送友重惘然。"
        },
        {
            "标题": "送人赴阙",
            "作者": "赵蕃",
            "内容": "雪后晴催江上船，一杯政尔话蝉连。人生契阔可堪数，后会渺茫还属天。荐墨向来非草划，除书此去定翩翩。西湖处士当年句，借问沙鸥若个边。"
        },
        {
            "标题": "忆山中梅送大声瞻军赴调",
            "作者": "赵蕃",
            "内容": "江南梅蕊腊前破，忆我林园疲坐卧。君行正过玉溪边，雪后应余欲残朵。君既不饮何以酬，诗成寄我无悠悠。得意归来应不晚，雨肥红绽绿阴稠。"
        },
        {
            "标题": "送沈沅陵",
            "作者": "赵蕃",
            "内容": "世官古所讥，世禄今不废。要之苟有人，二者非苦背。君祖我曾祖，绍圣同廷对。素风我莫嗣，清德君可辈。江湖渺闻名，荆蛮适亲诲。忘年君固美，并行我终悔。许以相唱酬，何止闻謦欬。君行竟先我，后会何时再。江花与江章，颇恨远自碍。君于门户责，有似松柏耐。而我诗书乐，政尔羞同队。临分曷告我，苦语幸勿爱。我亦安赠君，结兰以为佩。庶几二祖风，岁久端如在。"
        },
        {
            "标题": "送施教授",
            "作者": "赵蕃",
            "内容": "盛心盖俗忘，奸声其道伤。掺别伊何吟，停杯慨以慷。君官上饶郡，分教明虞唐。俄而及瓜代，朝天架康庄。岩廊冠剑地，学省翰墨场。失人易揣摩，失己劳酌量。情融香梅葩，玉水春茫茫。鸿毛遇顺风，市朝在钱塘。"
        },
        {
            "标题": "送沈善昌朝",
            "作者": "赵蕃",
            "内容": "论契繇先世，言交自乃翁。俱成落湖外，每恨隔湘中。得见无几见，愿同终罕同。如闻工赋好，无或嗜诗穷。"
        },
        {
            "标题": "送王亢宗赴建德尉",
            "作者": "赵蕃",
            "内容": "雁断行连雨，梧乾叶陨风。悲凉今日别，邂逅几时同。末路多浮梗，吾生甚转蓬。青衫溧阳尉，不叹孟郊穷。"
        },
        {
            "标题": "送王亢宗赴剑浦丞",
            "作者": "赵蕃",
            "内容": "青松自是山林物，移植阶除傲难屈。杂居箠楚尘埃地，譬似高人累簪绂。\n孰能哦咏于其下，古今仅有一斯立。昌黎老翁为之记，遂使崔名等金石。\n王郎家世本爱竹，旧说不可无一日。要将我竹配渠松，聊复从容寄卑秩。\n春风咫尺龙蛇动，除地求栽政宜疾。为铭耘业定谁欤，是公笔力韩之敌。"
        },
        {
            "标题": "送唐信州",
            "作者": "赵蕃",
            "内容": "立朝因事去，治郡乞身归。世议无公是，人情有独非。陶潜深避俗，张翰早知几。试问还家乐，娱亲只采衣。"
        },
        {
            "标题": "送唐德舆",
            "作者": "赵蕃",
            "内容": "国朝唐与苏，不数汉相如。继彼二季后，当兹三世余。青云曾给札，班鬓尚题舆。古义惟知学，时人或谓疏。郑虔归系马，阮籍倒乘驴。日月且逝矣，贤才终舍诸。何迟问安在，可使赋归欤。直自枉渚宿，还过彭蠡潴。岷江饮乡水，庐阜访林居。翰墨深怀趣，登临想尽摅。岘山孤湛辈，栗里羡宣舒。执友半廊庙，先生宁里闾。家声红药省，人望玉堂庐。计日岂偃薄，匪朝应诏除。公其作鸣凤，我自伴舂锄。"
        },
        {
            "标题": "送王子尊赴衡阳丞",
            "作者": "赵蕃",
            "内容": "王郎妙人物，独步向江东。昔尉既不醉，今丞宁肯聋。\n相依唇齿国，忽去马牛风。清绝官曹外，何年著我同。"
        },
        {
            "标题": "送王赞子襄",
            "作者": "赵蕃",
            "内容": "倦能听雨眠窗底，忽起看山到水边。遂性不如冲露鸟，流行何况下江船。不臻屈子南征地，宁识秦人避世仙。邂逅相逢又相别，一杯重把定何年。"
        },
        {
            "标题": "送文叔入都兼简陈元龄周畏知文叔之弟华叔",
            "作者": "赵蕃",
            "内容": "松谷门无锁，迂斋席有尘。山林从寡伴，台阁政须人。才识思难弟，仪型想伯仁。诸公皆衮衮，老子自踆踆。"
        },
        {
            "标题": "送文叔入都兼简陈元龄周畏知文叔之弟华叔",
            "作者": "赵蕃",
            "内容": "落落初寮裔，英英桐树孙。科虽分进士，官亦到词垣。近例皆如此，兹行不在言。故人谁健在，为我谢陈蕃。"
        },
        {
            "标题": "送王饶州赴召",
            "作者": "赵蕃",
            "内容": "吾君日旰坐延英，寤寐得人成太平。常恐珍才在空谷，岂容旧德久专城。颍州便合为丞相，渤海无庸拜水衡。今代吴公只公是，自惭名谢洛阳生。"
        },
        {
            "标题": "送王汝之江西二首",
            "作者": "赵蕃",
            "内容": "君行应到郁孤台，惆怅登临记昔孩。别酒尚迟三径菊，归鞍好待一枝梅。将军揖客能增价，幕府群贤定挽才。我亦方谋下吴会，未知何地得重陪。"
        },
        {
            "标题": "送王汝之江西二首",
            "作者": "赵蕃",
            "内容": "一杯浊酒慰飘零，百首新诗见典型。笑买扁舟又西去，怅予蓬户只深扃。向来雨合滕王阁，复道榛迷孺子亭。珍重君行烦寄语，明年访古会重经。"
        },
        {
            "标题": "送吴提刑赴召三首 其一",
            "作者": "赵蕃",
            "内容": "拥节西来岁未更，提封略已遍循行。洞庭青草绝馀寇，沅水武溪俱力耕。\n勿漫绣衣閒直指，正应天下急澄清。治平已召吴公去，材秀何人是贾生。"
        },
        {
            "标题": "送孝显彦博昆仲赴补仍用前韵",
            "作者": "赵蕃",
            "内容": "清时择士岂充员，大辟贤关务远延。一日擅场称举子，百年匡国是儒先。为言行役加餐饭，仍祝涛江稳放船。意惬归来期不晚，秋风觞酒大人前。"
        },
        {
            "标题": "送西怀忠朝佐赴象州教授二首",
            "作者": "赵蕃",
            "内容": "我今方从湖外归，君行重向湖外去。湖南山水故佳绝，我独茫茫畏长路。君行更过五岭南，象郡我亦闻人谈。纵令为郡真尔好，愿勿久留归要早。"
        },
        {
            "标题": "送吴提刑赴召三首",
            "作者": "赵蕃",
            "内容": "只道边城狱讼稀，那知亦有造空为。不惟宽大难容止，正畏精明莫可欺。已矣榜敲成俗吏，怀哉香火奉湘祠。傥蒙一纸闻天奏，便是吹嘘送上时。"
        },
        {
            "标题": "送五子尊赴衡阳丞",
            "作者": "赵蕃",
            "内容": "王郎妙人物，独步向江东。昔尉既不醉，今丞宁肯聋。相依唇齿国，忽去马牛风。清绝官曹外，何年著我同。"
        },
        {
            "标题": "送吴提刑赴召三首 其二",
            "作者": "赵蕃",
            "内容": "连朝欲作送公诗，以颂悬知孰愈规。万事要当明本末，一身切莫计安危。\n老农不过除荑稗，良药安能弃朮芝。勿谓常谈便轻鄙，献言端自戒新奇。"
        },
        {
            "标题": "送吴叙浦",
            "作者": "赵蕃",
            "内容": "生年月日虽则同，学而闻道莫比踪。学而闻道胡不庸，咎且不免宁论功。一官俯首蛮貊中，几年积弊频年凶。去奸植善扶疲癃，我所目见非闻风。孰持黄诏来自东，谓君违天合君冲。天家误听州家谬，历计月日曾未充。使家熟视州家惜，万里君门谁为通。学而闻道要有用，达岂吾泰穷何穷。君之授受远有宗，湘水浩浩湘山雄。龙门当日谓不遇，尹杨亦到明光宫。"
        },
        {
            "标题": "送信丰詹丞并寄赣陈丞二首 其一",
            "作者": "赵蕃",
            "内容": "此地已穷域，更乘惶恐滩。家声词学旧，勇退急流难。\n使者威严霁，尚书礼数宽。听渠丞訾謷，也胜尉酸寒。"
        },
        {
            "标题": "送徐季益赴婺州陈尚书之招并属寄谢郡守韩侍",
            "作者": "赵蕃",
            "内容": "禅月台边草树苍，下临溪流碧泱泱。君卜居之岁且长，径路不忍夷其荒。我时巾幅上君堂，劳君煮茶炷炉香。与谈世故如有亡，掉头诵诗声绕梁。别来书劄阙寄将，忽然贻我细作行。似言欲从怀玉旁，迤逦远趣金华装。金华尚书汉豫章，招礼孺子固所当。出处有道君素详，此行甚重无或伤。况君袖手久退藏，九十半百胡可忘。傥谒地主询吾乡，为致登临忆侍郎。"
        },
        {
            "标题": "送邢大声宏音二首",
            "作者": "赵蕃",
            "内容": "客里送行人，情钟况所亲。絮飘吟帽雪，花杂马蹄尘。何处为寒食，还家尚及春。园林检校事，欠酒著诗陈。"
        },
        {
            "标题": "赣丞陈择之官满归清江追饯珠林",
            "作者": "赵蕃",
            "内容": "经行此地几维舟，我亦飘零苦倦游。旱久未教梅破腊，霜迟留得划含秋。离怀不似残年促，细雨何如骤雪收。底事令人重分首，自兹出处恐殊谋。"
        },
        {
            "标题": "送徐季纯",
            "作者": "赵蕃",
            "内容": "触目伪耶真，先生金玉人。须知托交契，不特为情亲。谒告归何遽，连环梦岂频。还有已春服，采戏不妨新。"
        },
        {
            "标题": "送邢大声宏音二首",
            "作者": "赵蕃",
            "内容": "不独论新昏，晏晁原老亲。见来能几日，别去忽今晨。圣代无迁贾，明时岂避秦。长沙武陵地，行乐异伤神。"
        },
        {
            "标题": "送邢大声宏音二首 其二",
            "作者": "赵蕃",
            "内容": "不独论新昏，晏晁原老亲。见来能几日，别去忽今晨。\n圣代无迁贾，明时岂避秦。长沙武陵地，行乐恐伤神。"
        },
        {
            "标题": "送叙浦吕主簿",
            "作者": "赵蕃",
            "内容": "参佐已能迎刃解，弦歌更整乱丝棼。胡为易地皆驰誉，信是高才本出群。良木更须深雨露，善禾端自力耕耘。仕途似子诚难遇，别语如余敢不勤。"
        },
        {
            "标题": "送徐茂叔游宋衡",
            "作者": "赵蕃",
            "内容": "誉自贤关得，才由治剧新。诸公共推轂，此去各通。叹我年犹弟，如何鬓总银。非关缺为别，愁绝恐伤神。"
        },
        {
            "标题": "送信丰詹丞并寄赣陈丞二首",
            "作者": "赵蕃",
            "内容": "君见陈夫子，悬知问我能。江鸥惯眠草，野雁怯逢矰。矫首困疾首，折肱怀曲肱。携家能有弟，托死岂无朋。"
        },
        {
            "标题": "送逸归上饶赴试",
            "作者": "赵蕃",
            "内容": "谓汝可勿去，汝去意已坚。念欲终不遣，汝请倍谆然。平时父母傍，一事略不与。及今身自行，凡百谁汝护。况当苦炎热，道远不可说。晚须背斜阳，晓要踏残月。墟落乃可尔，陂湖深戒之。药物务频进，童马勿过疲。得失渠有命，勉旃非日竞。汝解事文科，吾其老三径。汝归见吾友，见叔仍见舅。为道糠覈肥，无奈相思瘦。"
        },
        {
            "标题": "送张王臣还峡州兼属峡守郭郎中季勇二首",
            "作者": "赵蕃",
            "内容": "久矣闻风折角巾，近来乃得诵诗新。雨奇晴好西湖赋，梅落草生三峡春。再拜因行为多谢，尺书愿寄恐无因。靖州傥有平安使，佳句惊人不厌频。"
        },
        {
            "标题": "送张交代琮",
            "作者": "赵蕃",
            "内容": "历数旴江士，推君父子间。夷途有霄汉，蹇步乃荆蛮。荐牍方争上，交情勿重攀。无缘更州县，小试亦编删。"
        },
        {
            "标题": "送张真州大经",
            "作者": "赵蕃",
            "内容": "渺渺春江绿水波，客中送客倍愁多。一麾出守输公去，三径就荒如我何。\n暂为淮人符剖竹，即归汉殿橐持荷。异时治状称优最，十万疲羸蒙拊摩。"
        },
        {
            "标题": "送张刚中赴省",
            "作者": "赵蕃",
            "内容": "王都观阙两巍巍，远道观光亦已稀。当念功名方发轫，可辞尘士暂侵衣。春风咫尺君得意，晚岁伶仃我欲归。傥过南山语理弟，尺书因冷倦重挥。"
        },
        {
            "标题": "送湛挺之提干自武陵迎侍于侯官兼寄铅山尉曹",
            "作者": "赵蕃",
            "内容": "太学声名旧，文昌荐墨珍。铨曹略常调，幕府得嘉宾。使檄辞南楚，安舆发故闽。春风满行色，有赋不妨新。"
        },
        {
            "标题": "送湛挺之提干自武陵迎侍于侯官兼寄铅山尉曹",
            "作者": "赵蕃",
            "内容": "未历番君国，先乘汭口船。春波元甚驶，顺水岂劳牵。我去殆同适，公行真若仙。壶头虽不远，不见马文渊。"
        },
        {
            "标题": "送张王臣还峡州兼属峡守郭郎中季勇二首",
            "作者": "赵蕃",
            "内容": "九州四海张安国，翰墨文章自出奇。无复若人空阁象，忽逢难弟更名诗。流风善政未云远，家世斯文当属谁。我愧不堪门户寄，相逢叹息在于斯。"
        },
        {
            "标题": "送张王叔孝曾二首",
            "作者": "赵蕃",
            "内容": "接壤渠阳郡，咸歌别驾贤。荐书曾列上，除日听争传。水疾山危处，风高木落边。栖栖怜倦客，渺渺送归船。"
        },
        {
            "标题": "送张王臣",
            "作者": "赵蕃",
            "内容": "邂逅高标识，漂流仁里依。君为鄂渚去，我亦鼎州归。风月情何已，江湖便苦稀。政嗟书莫数，忽喜麈重挥。论事多惊俗，谈诗每造微。方能以文会，遽复揽征衣。常伯麒麟像，词垣鸑鷟飞。官今况京秩，名且达天扉。天马当云路，沙鸥合钓矶。无庸问车笠，要不负覉鞿。"
        },
        {
            "标题": "送张王叔孝曾二首",
            "作者": "赵蕃",
            "内容": "难弟诗初和，难兄盖复倾。时方论名位，公独叙交情。八座使边节，舍人垂世名。用之俱未尽，衮衮看公卿。"
        },
        {
            "标题": "送赵成都五首",
            "作者": "赵蕃",
            "内容": "不但元戎贵，仍兼制使雄。深沉天与度，简敬学成功。人士薰陶内，兵民教训中。讵应先郤縠，宁复后文翁。"
        },
        {
            "标题": "送赵一叔江西漕赴召三首",
            "作者": "赵蕃",
            "内容": "我捧江西檄，公乘使者车。飞腾今已去，留落又何如。谁敢怀离阔，惟思读诏除。九州期大庇，宁独爱吾庐。"
        },
        {
            "标题": "送昭礼还金陵四首",
            "作者": "赵蕃",
            "内容": "上饶去金陵，道里何其邈。俱为江东郡，各在天一角。君行宁知远，我住若有缚。何以见相思，书来不嫌数。"
        },
        {
            "标题": "送赵叔自吏部知福州四首",
            "作者": "赵蕃",
            "内容": "人从闽中来，尽道闽中乐。旧谷既年丰，今雨还时若。公行亦何事，重赴三山约。我乃愿从之，微官还见缚。"
        },
        {
            "标题": "送赵叔自吏部知福州四首",
            "作者": "赵蕃",
            "内容": "忆昨过辞公，云有湖外役。迟迟未能去，乃此困艰食。湖外米虽贱，旱岁贾者多。贾多米必贵，吾饥其奈何。"
        },
        {
            "标题": "送赵成都五首 其一",
            "作者": "赵蕃",
            "内容": "蜀道当谋帅，维城孰愈公。夷陵护江左，斜谷顾关中。\n北虏心豺虎，南蛮势蚁蜂。守攻虽有异，镇抚不妨同。"
        },
        {
            "标题": "送赵一叔江西漕赴召三首 其二",
            "作者": "赵蕃",
            "内容": "圣朝无阙政，贱子有私忧。盗贼何多报，边防益弛谋。\n循良宜择守，德政合交脩。怀此言无路，公今近冕旒。"
        },
        {
            "标题": "送赵叔自吏部知福州四首",
            "作者": "赵蕃",
            "内容": "当年治安策，通达如贾谊。汲黯不留内，似非朝廷美。得非萧望之，政事要详试。两州已有声，刺史还连帅。"
        },
        {
            "标题": "送昭礼还金陵四首 其四",
            "作者": "赵蕃",
            "内容": "诵君赠遗诗，吃吃口不倦。相从曾未款，取别宁我愿。\n竟乖卜邻约，遂作抟沙散。君如不我忘，我复何所恨。"
        },
        {
            "标题": "送昭礼还金陵四首",
            "作者": "赵蕃",
            "内容": "君似便风船，千里才一瞬。我如久眢井，湮没不可浚。愧君力推挽，令我去鄙吝。加我以数年，庶几乎少进。"
        },
        {
            "标题": "送赵兴国",
            "作者": "赵蕃",
            "内容": "忆昨屡过丛桂坊，诵诗说赋声琅琅。飘流倏忽岁几换，邂逅分携天一方。治状如君行且召，赋归于我策为良。一篙清涨百滩没，愧此萧然鸥鹭行。"
        },
        {
            "标题": "送赵成都五首",
            "作者": "赵蕃",
            "内容": "是别且万里，可无书数行。经过连鄂岳，留滞隔沅湘。渺渺孤鸿送，悠悠一苇杭。有怀春水阔，无奈暮云长。"
        },
        {
            "标题": "送赵叔自吏部知福州四首",
            "作者": "赵蕃",
            "内容": "公虽去朝廷，秘殿通班在。不应献纳忠，于尔分内外。而况我此州，甘棠存蔽芾。旱疫苦相仍，要当蒙大赉。"
        },
        {
            "标题": "送昭礼还金陵四首",
            "作者": "赵蕃",
            "内容": "松峦特立士，君也为之子。异同诮歆向，父子自知己。向来知名人，得此多失彼。愿君考其然，九十半百里。"
        },
        {
            "标题": "送赵成都五首",
            "作者": "赵蕃",
            "内容": "雪岭瞻新镇，冰溪想旧州。向来欣御李，今日怅依刘。有志思乘兴，无才称拔尤。深知取义负，不假采薪槱。"
        },
        {
            "标题": "送赵成都五首 其三",
            "作者": "赵蕃",
            "内容": "甫也会依武，君平直见强。沈冥几大隐，坦率异真狂。\n此士不易得，遗风今未亡。经过下帘肆，好觅浣花堂。"
        },
        {
            "标题": "送赵一叔江西漕赴召三首",
            "作者": "赵蕃",
            "内容": "两载皇华使，江湖得少宽。见皆儒雅录，闻绝惠文弹。内外有轻重，言行无易难。春秋贤者责，倾耳向长安。"
        },
        {
            "标题": "送周礼侍赴召",
            "作者": "赵蕃",
            "内容": "昨奉书题岁且更，每逢人士说先生。名高正倚斯文在，身屈不妨吾道行。天以苍生付安石，孰能三径老渊明。自怜留落端何幸，得向溪城一送迎。"
        },
        {
            "标题": "送周德望之参告太学",
            "作者": "赵蕃",
            "内容": "郢州清节著吾州，宜尔诸郎总好脩。过我山林忘僻陋，为君鸡黍乏淹留。\n结交群从非一日，欲话令人翻百忧。画舸曾同李膺载，竹林仍并阮咸游。"
        },
        {
            "标题": "送周袁州赴镇三首",
            "作者": "赵蕃",
            "内容": "家住青源下，宜起起作州。风声故习熟，治政得优游。意见宁当出，江山自足留。端能不嫌客，准拟系归舟。"
        },
        {
            "标题": "送周仲材罢官还婺女侍旁",
            "作者": "赵蕃",
            "内容": "天风索索鸣枯桑，天寒自兹繁雪霜。故人别我向何许，兰溪水深苇可杭。忆初识君上君堂，论交许参鸿雁行。三年还往少间断，惠好如此宜毋忘。人生会合胡能常，君行我留增慨慷。虽云吴楚数驿地，书札便恐疎寄将。君才有如玉截肪，不待雕琢成文章。一官婆娑百僚底，众谓宝器横道旁。问君此去何其忙，金尊彩服乐未央。他年盛事一门见，父子持橐俱明光。"
        },
        {
            "标题": "送钟子崧解官而归",
            "作者": "赵蕃",
            "内容": "三年簿领淹佳誉，一日江山问旧程。却恨过从曾未数，浪缘文字许深评。已传相国知韩愈，安用河南荐贾生。此去看公副时用，便应容我老农耕。"
        },
        {
            "标题": "送周守二首 其二",
            "作者": "赵蕃",
            "内容": "雨珠雨玉非襦粟，雨雨悬知胜珠玉。去年病祷祗如楚，今岁应祈如撒菽。\n黄云割尽绿浪摇，可实饥肠慰枵腹。微官但为斗食谋，再拜题诗谢贤牧。"
        },
        {
            "标题": "送周袁州赴镇三首",
            "作者": "赵蕃",
            "内容": "世乱离乡里，愚生后老成。契笃冯翊幕，亲叙颍川盟。薄厚宁同俗，死生无异情。一枝殊未稳，何日息飞鸣。"
        },
        {
            "标题": "送周德望之参告太学",
            "作者": "赵蕃",
            "内容": "吨州清节著吾州，宜尔诸郎总好修。过我山林忘僻陋，为君鸡黍乏淹留。结交群从非一日，欲话令人翻百忧。画舸曾同李膺载，竹林仍并阮咸游。"
        },
        {
            "标题": "夙约签判丈运属丈同迓客于玉田比出郊侧闻二丈已先行及抵所期二丈元未到也因成此四十字",
            "作者": "赵蕃",
            "内容": "晨起不为晚，所期安在哉。如言屐上下，复道手敲推。\n久立酴醾架，频怜玉雪堆。睇瞻殊莫及，攲帻屡裴回。"
        },
        {
            "标题": "夙约签判丈运属丈同迓客于玉田比出郊侧闻二",
            "作者": "赵蕃",
            "内容": "晨起来为晚，所期安在哉。如言屐上下，复道手敲推。久立酴醾架，频怜玉雪堆。睇瞻殊莫及，欹帻屡裴回。"
        },
        {
            "标题": "俗有雪上加霜之谚今日之谓也二诗呈知县契丈教授尊兄 其一",
            "作者": "赵蕃",
            "内容": "叹我贫兼病，当渠雪上霜。忍饥无异术，炙背有奇方。\n重忆茅檐下，还嗟楚水傍。官曹竟疏阔，诗病得商量。"
        },
        {
            "标题": "遂初泉",
            "作者": "赵蕃",
            "内容": "荆溪溪水清无底，下有乱石白齿齿。东坡先生所止居，想像神游应不死。后来高躅嗣者谁，东门孙氏贤埙篪。不惟文采风流是，酿酒喜客俱似之。忆昨为官在吴里，三年徵逐一日尔。诗传活法付乃兄，酒有名方属吾弟。当时酿熟曾入唇，大孙绝叹能逼人。世间名贤久难辨，顾恐石室来乱真。遂初自是渠家赋，大孙取以名其住。我今以是谥君酒，要使交情不忘故。嗟予老矣百不如，有竹万个中藏书。原从吾徒授此术，归去佣田亲种秫。"
        },
        {
            "标题": "滩头寺怀莫升之",
            "作者": "赵蕃",
            "内容": "青衫县尹沈泉久，黄绶尉曹华发多。重到滩头旧游寺，一觞独举奈愁何。"
        },
        {
            "标题": "赣州出示马提刑留题麻姑山次韵",
            "作者": "赵蕃",
            "内容": "发轫名山三十年，每逄佳处一悠然。独于此地欠行迹，始信兹游亦属天。坛记旧模唐刺史，句题今诵两诗仙。和篇末至夫何敢，势似求鱼乃木缘。"
        },
        {
            "标题": "彦博许见过不至",
            "作者": "赵蕃",
            "内容": "高轩数许过三径，日云暮矣殊未来。汤熨病人狂欲走，戏作冷语成优俳。欻思官池颇空闃，况有水花明晚色。人间虺虺方蚊雷，植杖裴回须月出。"
        },
        {
            "标题": "堂下梅一枝开迟而花极小疑地势使然感叹而作",
            "作者": "赵蕃",
            "内容": "梅发无衰盛，根生有瘠腴。都缘托地薄，故使著花癯。渺小吾怜尔，伶仃尔念吾。讵须诗欠兴，何用竹相娱。"
        },
        {
            "标题": "题方士繇伯谟五丈所居三首",
            "作者": "赵蕃",
            "内容": "诗名旧仰方丰国，句法亲传吕紫微。闻道有儿能世业，师门更向晦庵归。"
        },
        {
            "标题": "桃川山中用陈苏旧韵示周游",
            "作者": "赵蕃",
            "内容": "仙人之为仙，终古莫尽世。颇笑区中人，沄沄逐川逝。念将与之游，端恐吾道废。如为千里行，数步辄一憩。不如返吾乡，耕凿仍树艺。及私具伏腊，输王应租税。人惟颜徒睎，学匪桀犬吠。桃源定何许，说自渊明制。今日复何日，身乃中山诣。嗟哉彼嬴秦，其虐甚幽厉。不知丧无日，万欲从始岁。商山被褐者，疢疾由德慧。徐福尚海山，此地只楚界。胡为略不闻，政坐耳目蔽。神仙非吾学，可以置度外。山高水深深，好事幽寻契。"
        },
        {
            "标题": "挽曾达臣二首",
            "作者": "赵蕃",
            "内容": "邱壑岂遗物，市朝宁污尘。士当明大节，天下弃斯民。玉笥游仙梦，浮云阅世身。襄阳独耆旧，他国顾无人。"
        },
        {
            "标题": "挽曾达臣二首",
            "作者": "赵蕃",
            "内容": "江右曾为氏，南丰与赣州。推其本儒素，夫岂异源流。迩日过遗宅，有逢皆好修。公侯生积善，天道非悠悠。"
        },
        {
            "标题": "挽曾达臣二首 其一",
            "作者": "赵蕃",
            "内容": "丘壑岂遗物，市朝宁污尘。士当明大节，天下弃斯民。\n玉笥游仙梦，浮云阅世身。襄阳独耆旧，他国顾无人。"
        },
        {
            "标题": "题芭蕉",
            "作者": "赵蕃",
            "内容": "卷藏政尔待时雨，及此发舒天已秋。已是萧萧吹我急，主人宁得厌飕飕。"
        },
        {
            "标题": "挽曾达臣二首 其二",
            "作者": "赵蕃",
            "内容": "江右曾为氏，南丰与赣州。推其本儒素，夫岂异源流。\n迩日过遗宅，有逢皆好脩。公侯生积善，天道非悠悠。"
        },
        {
            "标题": "题钓雪图 其一",
            "作者": "赵蕃",
            "内容": "空濛天外林，璀璨岸头石。何许放舟回，寂然方自得。"
        },
        {
            "标题": "题钓雪图 其二",
            "作者": "赵蕃",
            "内容": "沙鸥故飞飞，湖雁更历历。顾我亦忘机，相看同一适。"
        },
        {
            "标题": "题船子和尚图",
            "作者": "赵蕃",
            "内容": "纵有丝纶不暇施，痴鱼吞月自惊疑。旁观莫作风波想，比著人间未是危。"
        },
        {
            "标题": "题方士繇伯谟五丈所居三首 其二",
            "作者": "赵蕃",
            "内容": "文定去营衡麓宅，仲容自老籍溪傍。祇令风月无人主，今代玄英更姓方。"
        },
        {
            "标题": "题东台寺",
            "作者": "赵蕃",
            "内容": "日日东台寺，今朝一苇杭。不关公事了，政以病躯妨。大士迁居梦，寒炉得圣香。世人空自异，吾道本何方。"
        },
        {
            "标题": "题丰陂舖壁",
            "作者": "赵蕃",
            "内容": "树影当阶日正中，一蝉何适自吟风。病夫畏病怕触热，聊此设床寻睡功。"
        },
        {
            "标题": "题方士繇伯谟五丈所居三首",
            "作者": "赵蕃",
            "内容": "远庵庵榜晦庵书，不独人高字亦如。陇亩纵令非我有，溪山政自要君居。"
        },
        {
            "标题": "题飞霞亭",
            "作者": "赵蕃",
            "内容": "处处江边阁，悠悠客子诗。欲知岁不与，验取鬓中丝。风雨凄其作，江山益尔奇。怜渠不解语，有恨莫能知。"
        },
        {
            "标题": "题重修玉光亭",
            "作者": "赵蕃",
            "内容": "山无古今异，亭有废兴因。地迥轮蹄隔，官閒鸥鸟驯。仆碑还屋壁，老柳困樵薪。载酒论文处，重来感叹频。"
        },
        {
            "标题": "题归去来图",
            "作者": "赵蕃",
            "内容": "渊明岂乐居岩薮，逢此百罹聊饮酒。龚生未免不食亡，孔融竟落奸雄手。想见龙眠下笔时，伫目精神思尚友。开图我亦有遗恨，不得执屦从其后。"
        },
        {
            "标题": "题旧宫",
            "作者": "赵蕃",
            "内容": "新宫改作几何年，像设于今尚俨然。薜荔绿垂山木槁，长春开尽草芊芊。"
        },
        {
            "标题": "题君子亭",
            "作者": "赵蕃",
            "内容": "菊落渊明手，爱人仍及乌。荷花定好友，周子亦陶徒。"
        },
        {
            "标题": "题堪隐",
            "作者": "赵蕃",
            "内容": "考槃何必涧之阿，喧寂由来无异科。笔下烟云供点缀，胸中邱壑寄婆娑。清谭不负玉麈尾，白酒未孤金叵罗。试数王春才几日，落梅将尽鸟闻歌。"
        },
        {
            "标题": "题旧日所藏晋陶渊明采区东篱下悠然见南山画",
            "作者": "赵蕃",
            "内容": "未必形模似，良由意象高。见山非得得，遇酒辄陶陶。芜没念三径，飘零悲二毛。南征傥亡恙，归老旧蓬蒿。"
        },
        {
            "标题": "题临水茅亭",
            "作者": "赵蕃",
            "内容": "竹里茅檐竹外溪，青琅玕映碧玻瓈。吟从亭午到薄暮，诗就不知安所题。"
        },
        {
            "标题": "题刘正之少陵像二首",
            "作者": "赵蕃",
            "内容": "我今即有湖南役，准拟扁舟泊耒阳。敬谢此图非久别，会倾桂酒奠椒浆。"
        },
        {
            "标题": "题刘正之少陵像二首 其一",
            "作者": "赵蕃",
            "内容": "逢人欲问成都事，见说成都信便回。欲问草堂亡恙否，恍然图像对人开。"
        },
        {
            "标题": "题梅山",
            "作者": "赵蕃",
            "内容": "望觉林峦合，行知陇亩分。转亭桥跨壑，入寺阁连云。薪水僮奴事，经禅长少勤。令人生爱敬，何止息尘氛。"
        },
        {
            "标题": "题沈弟所作短轴",
            "作者": "赵蕃",
            "内容": "作诗政欲江山助，老矣东西南北人。弟却把诗摹作画，东西南北是知津。"
        },
        {
            "标题": "题仁坑铺",
            "作者": "赵蕃",
            "内容": "四松离立类岩幽，遮我聊为半日留。更恨月明清影夜，不能于此听飕飕。"
        },
        {
            "标题": "题沈弟所作短轴",
            "作者": "赵蕃",
            "内容": "冥冥细雨孰黄梅，欲起看山懒又回。咫尺忽能来万里，恍然堕我晓船开。"
        },
        {
            "标题": "题三径图",
            "作者": "赵蕃",
            "内容": "忆在宜春日，曾看三径图。腥膻尚京洛，覊旅久江湖。岂曰有安宅，绝然忘故都。人琴怅俱已，松菊孰充娱。"
        },
        {
            "标题": "题沈弟所作短轴 其一",
            "作者": "赵蕃",
            "内容": "冥冥细雨熟黄梅，欲起看山懒又回。咫尺忽能来万里，恍然堕我晓船开。"
        },
        {
            "标题": "题石潭观音院用王枢密庶愚丘正宗韵二首 其一",
            "作者": "赵蕃",
            "内容": "老衲迎门祇敝裳，问年还举四山黄。谁云此院通衢著，渠自长閒人自忙。"
        },
        {
            "标题": "题厅后梅树",
            "作者": "赵蕃",
            "内容": "移梅初有诗，梅开重成赋。岂问耳目谋，盖珍贞白故。花宜倚竹妍，阴称巡檐步。或嫌太幽閟，结实每愆御。我非调鼎手，何暇为此虑。但取冰玉姿，不遭桃李污。"
        },
        {
            "标题": "题泰州司理廨舍小亭",
            "作者": "赵蕃",
            "内容": "凿去为亭因得池，面池老柳蔽仍亏。客来不用勤修供，乞与绳床令赋诗。"
        },
        {
            "标题": "题堂下桃花",
            "作者": "赵蕃",
            "内容": "桃花颜色晓犹深，薄暮风烟已不禁。人生抵死朱颜恃，不料青铜霜雪侵。"
        },
        {
            "标题": "题堂前梅花",
            "作者": "赵蕃",
            "内容": "废宅委尘埃，梅花亦自开。九泉无起日，双鬓有新摧。索莫生何理，飘零句易哀。若为归去晚，茅屋老苍苔。"
        },
        {
            "标题": "题王远父所藏苏沧浪帖",
            "作者": "赵蕃",
            "内容": "吾家旧物见君家，说起漂流屡叹嗟。甚欲持归试摹写，不堪病眼已昏花。"
        },
        {
            "标题": "题新竹示韦德卿",
            "作者": "赵蕃",
            "内容": "戢戢初成茁，駸駸渐可竿。朝幽粉泪渍，午静箨声乾。枝且胜栖羽，阴仍合翠寒。书斋有余暇，可以过予看。"
        },
        {
            "标题": "题西轩竹上",
            "作者": "赵蕃",
            "内容": "昔去无此屋，今兹更添竹。吾辈固萧閒，道人殊不俗。"
        },
        {
            "标题": "题邢园壁",
            "作者": "赵蕃",
            "内容": "池草似争长，木阴如合围。不惟催我去，政欲饯春归。"
        },
        {
            "标题": "题新庵壁间",
            "作者": "赵蕃",
            "内容": "道人庭宇知何有，几个修篁一树梅。说似庵门莫深闭，断无俗客此间来。"
        },
        {
            "标题": "题新市酒家",
            "作者": "赵蕃",
            "内容": "有鱼可漉酒可沽，尔更未知山水娱。今晨系缆才须臾，异日回头看画图。"
        },
        {
            "标题": "题新宫",
            "作者": "赵蕃",
            "内容": "到处江山非不佳，不归佛屋即仙家。南山自好不归去，落魄赋诗天一涯。"
        },
        {
            "标题": "谒颜范祠",
            "作者": "赵蕃",
            "内容": "处士当年配水仙，范公亦俨客星悬。谁知旧日番君国，飒爽英姿盖九贤。"
        },
        {
            "标题": "题杨补之画梅",
            "作者": "赵蕃",
            "内容": "翠筱横侵鹤膝枝，江南篱落雪残时。杨郎笔下烟岚集，留作晴窗觅句资。"
        },
        {
            "标题": "谒颜范祠",
            "作者": "赵蕃",
            "内容": "为政当知政所先，政先孰愈祀先贤。可怜颜范祠堂下，草蔓不锄阶甃穿。"
        },
        {
            "标题": "谒颜范祠",
            "作者": "赵蕃",
            "内容": "义气常于翰墨看，凛然今日拜衣冠。去年已失临川郡，及尔能来愧始安。"
        },
        {
            "标题": "题杨补之画梅",
            "作者": "赵蕃",
            "内容": "翠篠横侵鹤膝枝，江南篱落雪残时。杨郎笔下烟岚集，留作晴窗觅句资。"
        },
        {
            "标题": "在伯沅陵俱和前诗复次韵五首",
            "作者": "赵蕃",
            "内容": "班左昔成书，幽秘或未呈。孟坚得师古，征南传丘明。维昔西湖花，人孰知其贞。自非处士句，世亦安得名。"
        },
        {
            "标题": "题沅陵县治廓轩",
            "作者": "赵蕃",
            "内容": "昔我过此屋，四壁蔽莫窥。屋外何所有，榛草连污池。\n今我重来过，壁去檐竹垂。榛草既除屏，洿池出涟漪。\n檐前复何有，江上山参差。山穷望不穷，所恨眼力遗。\n主人要命名，名汎境不随。昔闇今则廓，曰廓咸谓宜。\n慨兹一室尔，系在治不治。除昏与致明，可不念已为。\n游焉且息焉，舍斯复何斯。岂惟君是规，我亦因得师。"
        },
        {
            "标题": "复次韵呈沅陵诸丈并怀在伯二首 其二",
            "作者": "赵蕃",
            "内容": "佳诗如隽永，馀论敢雌黄。幸甚官同府，怀哉居择乡。\n江湖身固远，风月兴何长。勿作湘累吊，行赓殿阁凉。"
        },
        {
            "标题": "复游东湖题卢石",
            "作者": "赵蕃",
            "内容": "云中不改苍苍色，春后宁同濯濯姿。欲为渠侬下转语，笔无潮力强题诗。"
        },
        {
            "标题": "智门寺后梅开丛竹间斯远举坡公春来幽谷之句",
            "作者": "赵蕃",
            "内容": "花开的皪固难知，旧识黄州副使诗。政使尽开能尔盛，孰知将吐乃为奇。"
        },
        {
            "标题": "题郑氏北墅",
            "作者": "赵蕃",
            "内容": "篮舆度浮梁，朝岚尚蒙蒙。十有九日雨，得晴类投空。游岩既原适，访隐亦好从。道傍得野舍，一迳幽且能。主人谁与者，其祖郑七松。流风被云仍，真有隐者风。问年七十余，曳履不扶筇。我年仅其半，而已衰龙钟。岂其养生效，殆自起死功。若人种艺法，橐驼安取同。木老德亦熟，闻之苏长公"
        },
        {
            "标题": "智门寺后梅开丛竹间斯远举坡公春来幽谷之句",
            "作者": "赵蕃",
            "内容": "朋游落寞每形悲，喜甚归来慰所思。况在水滨山崦里，两筇相对索梅诗。"
        },
        {
            "标题": "题中团寺柱",
            "作者": "赵蕃",
            "内容": "向来不识中团寺，一自移家得屡过。纵使山僧真厌客，淡然相对有维摩。"
        },
        {
            "标题": "题周袁州尊德堂",
            "作者": "赵蕃",
            "内容": "视其所以知贤否，论世亦云当尚友。宜春郡圃作新堂，名不他求斯有取。堂堂房公暨李韩，文章事业两不刊。俱曾屈绾此州绶，年祀虽远犹班班。淳熙中兴公出守，渺然独继三公堂。政成乃复作新堂，亦使此州传不朽。江山虽胜何足称，风月之游不在民。未如考德接以道，视古所作书诸绅。龙舒使君适来止，吐词为记甚瑰玮。徐州忆昔黄楼成，少公赋屹班扬垒。记终慷慨思盖公，平津东阁方穹窿。分符与政两如此，天下寒士何忧穷。我思作诗颂公政，万民有口人其听。矢为此章载厥德，后之视今今视昔。"
        },
        {
            "标题": "天帚竹",
            "作者": "赵蕃",
            "内容": "自离竹隐居，借宅亦多种。周旋虽不乏，潇洒常入梦。猗欤此窗绿，辍自口腹奉。别之亦几年，似困鸟雀哄。兹晨暂来归，溉扫何妨痛。竹隐从未还，风猷入吾用。"
        },
        {
            "标题": "田家即事八首",
            "作者": "赵蕃",
            "内容": "水泛将晴雾，山行欲雨云。鸥翻随渚见，鸡近隔林闻。"
        },
        {
            "标题": "田家即事八首",
            "作者": "赵蕃",
            "内容": "波静童闲笛，舟横翁卖鱼。村村皆乐业，处处尽安居。"
        },
        {
            "标题": "田家即事八首",
            "作者": "赵蕃",
            "内容": "十载溪山梦，一川桃李花。春深犹是客，几日定还家。"
        },
        {
            "标题": "田家即事八首",
            "作者": "赵蕃",
            "内容": "老屋愁风破，空林过雨乾。飘零黄叶满，寂寞野香残。"
        },
        {
            "标题": "田家即事八首 其一",
            "作者": "赵蕃",
            "内容": "水汎将晴雾，山行欲雨云。鸥翻随渚见，鸡近隔林闻。"
        },
        {
            "标题": "田家即事八首",
            "作者": "赵蕃",
            "内容": "下田已鸥没，上田更龟坼。欲知雨未已，看取云泼墨。"
        },
        {
            "标题": "田家即事八首",
            "作者": "赵蕃",
            "内容": "田夫荷锸去，乘水护田缺。田妇贳酒归，相与慰勤力。"
        },
        {
            "标题": "田家叹",
            "作者": "赵蕃",
            "内容": "春欲耕时天不雨，小雪不能濡旱土。辛勤仅得遍鉏耰，浸种可怜沟脉缕。忽然一雨催插秧，东阡西陌青相望。谓兹劳逸足报补，岂知亢旱愁秋阳。高田已分卤莽取，下田庶几十八九。奈何雨势反作淫，令我痛心仍疾首。我曹饥馁无足悲，不死会值丰登时。所嗟官吏不相察，借租日日来符移。"
        },
        {
            "标题": "田家行二首",
            "作者": "赵蕃",
            "内容": "江东闻田歌，湖北听田鼓。鼓声于以相疾徐，歌调因之慰劳苦。东山丝竹仍携妓，风月鸣蛙胜鼓吹。何如田鼓与田歌，乌乌坎坎安而和。"
        },
        {
            "标题": "田家即事八首",
            "作者": "赵蕃",
            "内容": "行役渠怜我，生涯我羡渠。太平今有象，随寓即吾庐。"
        },
        {
            "标题": "田家即事八首",
            "作者": "赵蕃",
            "内容": "社鼓村村急，春流岸岸高。双分待鱼鹭，红认隔溪桃。"
        },
        {
            "标题": "铁笛亭",
            "作者": "赵蕃",
            "内容": "怅彼荆榛合，欣公杖履开。倘非人隐异，何许笛飞来。"
        },
        {
            "标题": "帖耆英",
            "作者": "赵蕃",
            "内容": "朝来霰雪遽许，忍冻髯曾应屡哦。急送饼芽并致炭，助君灰里拨阴何。"
        },
        {
            "标题": "帖俞王诸君求笔",
            "作者": "赵蕃",
            "内容": "颜公笔法有家法，豪锥料得皆千金。闻道分张遍亲友，可能乞我助呻吟。"
        },
        {
            "标题": "帖永新韩主簿",
            "作者": "赵蕃",
            "内容": "韩君惠我涪翁帖，三世风流不在兹。诸老当年会临汝，更须多有未传诗。"
        },
        {
            "标题": "听雨堂二首",
            "作者": "赵蕃",
            "内容": "竹径参差人不知，窈然终日坐题诗。我来欲去仍遗恨，不见萧萧风雨时。"
        },
        {
            "标题": "亭午欲过意复凄然偶引杯酒而沅陵丈送诗适至",
            "作者": "赵蕃",
            "内容": "梅花玉立知何许，回首江东日暮云。白发萧萧不归去，顾徵蛮语作参军。"
        },
        {
            "标题": "听雨堂二首",
            "作者": "赵蕃",
            "内容": "曾见宋公及可公，自应诗句有家风。不因避疾小盘礴，那得清谈半日同。"
        },
        {
            "标题": "通问赣州留尚书并寄三首 其二",
            "作者": "赵蕃",
            "内容": "畴昔王门耻曳裾，每怀端拜献公书。简编讫补遗忘后，馈赆分沾忧患馀。\n只信此心无改事，讵知彼谮欲何如。属闻盛府重开幕，适此故山归驾车。"
        },
        {
            "标题": "同成父弟访王亢宗遇周钦止同过圆通看竹二首 其二",
            "作者": "赵蕃",
            "内容": "邻圃代曾经，僧园种得成。不关新雨过，自是绝尘生。\n疏直能明眼，幽深足叙情。何当共携被，重此听秋声。"
        },
        {
            "标题": "通问赣州留尚书并寄三首",
            "作者": "赵蕃",
            "内容": "陛下胡为先一州，是公岂合久诸侯。东江西江水且涨，南山北山春正浮。促席久思宣室问，都人愿睹翰林游。我家怀玉山之下，亦拟探奇谒道周。"
        },
        {
            "标题": "通问赣州留尚书并寄三首 其一",
            "作者": "赵蕃",
            "内容": "去冬曾作送行诗，岂料重临岁甫移。盍遣德星均四海，愿令竹马快并儿。\n使君不独符仍剖，刺史还闻节再持。吏治久安民则化，九重于此有深思。"
        },
        {
            "标题": "亭午欲过意复凄然偶引杯酒而沅陵丈送诗适至",
            "作者": "赵蕃",
            "内容": "寒厅冷日不能暄，杯酒时须手自温。赖有好诗频送我，能教病眼洗眵昏。"
        },
        {
            "标题": "同成父弟访王亢宗遇周钦止同过圆通看竹二首",
            "作者": "赵蕃",
            "内容": "访客因逢客，相携看竹来。径从林下转，门向水边开。高顾防惊鸟，徐行恐破苔。故嫌溪浅落，妨我泛舟回。"
        },
        {
            "标题": "同陈严倪三君饭听",
            "作者": "赵蕃",
            "内容": "听琴访黄冠，置酒烦好事。邀我过其庐，二子相与至。\n开囊出书画，黄李可人意。蕙梅妙疑神，旧识子扬子。\n水仙初破颜，缟袂亦启齿。婆娑哦其间，二子俱徙倚。\n杯行略数计，共约到罍耻。忽闻鼓连村，络绎催我起。\n有愧孟浩然，业饮故恤是。"
        },
        {
            "标题": "同何叔信赴在伯之集醉甚既归得二绝句并呈 其二",
            "作者": "赵蕃",
            "内容": "已向剡溪冲夜雪，要从东阁问官梅。气豪湖海宁辞醉，老怯风霜祇自哀。"
        },
        {
            "标题": "同方景严谒介庵墓",
            "作者": "赵蕃",
            "内容": "又过馀干县，来瞻马鬣坟。侯芭今白首，李汉旧多闻。\n采若溪头屋，骑鲸海上云。生存零落句，三复涕纷纷。"
        },
        {
            "标题": "与欧阳伯威同饮遇卿江楼",
            "作者": "赵蕃",
            "内容": "不上江楼又两春，人间到处略知津。劳君置酒仍呼客，快语端能洗劫尘。"
        },
        {
            "标题": "与成父弟自严礲同入城晚宿黄岩",
            "作者": "赵蕃",
            "内容": "昔人重离合，感慨思功名。我今迫贫贱，乃作分袂惊。徘徊未能别，崎岖复同行。扪萝到黄岩，倚杖日已倾。摩挲磴道古，开拓窗户明。道人惯看客，拨火治短檠。村醪偶提携，霜柑亦包并。病来不喜饮，一再泻浊清。道涂今日劳，林壑他年盟。苏州对床卧，不下五言城。自经长少公，增重手足情。细听松竹响，疑是风雨鸣。披衣更起坐，月出山西更。"
        },
        {
            "标题": "同何叔信赴在伯之集醉甚既归得二绝句并呈",
            "作者": "赵蕃",
            "内容": "醉里狂歌君不嗔，知予嗜酒见天真。还家径卧寒窗底，要暖编麻更爇薪。"
        },
        {
            "标题": "同儿曹步月寺门作",
            "作者": "赵蕃",
            "内容": "溪风乱林影，林月漾溪光。宿鸟无安止，飞鸟为敛芒。儿曹从杖屦，老子废杯觞。谁谓时方暑，端疑候已凉。"
        },
        {
            "标题": "与成父弟自严砻同入城晚宿黄岩",
            "作者": "赵蕃",
            "内容": "昔人重离合，感慨思功名。我今迫贫贱，乃作分袂惊。\n徘徊未能别，崎岖复同行。扪萝到黄岩，倚杖日已倾。\n摩挲磴道古，开拓窗户明。道人惯看客，拨火治短檠。\n村醪偶提携，霜柑亦包并。病来不喜饮，一再泻浊清。\n道涂今日劳，林壑他年盟。苏州对床卧，不下五言城。\n自经长少公，增重手足情。细听松竹响，疑是风雨鸣。\n披衣更起坐，月出山四更。"
        },
        {
            "标题": "同签判谢丈简寄教授李丈仍用王原应旧韵",
            "作者": "赵蕃",
            "内容": "斗酒百篇家有风，故应名堕胜流中。从教客论嘲元白，懒向东华恋软红。好句旧来传已熟，并游今日敢言同。看公人物非如我，毕志区区在草丰。"
        },
        {
            "标题": "同见可过书院",
            "作者": "赵蕃",
            "内容": "远山未释云，近山复垂雨。清风飒然下，吹落何处所。虽为湘中客，湘西不屡来。晨舟冒雨过，晚櫂乘风回。看山亦何有，要落渔樵叟。我虽甚爱之，可暂不可久。吾弟之于画，赵遥殆能事。好作渡湘图，他时寄离思。"
        },
        {
            "标题": "同文显过山居",
            "作者": "赵蕃",
            "内容": "不惜露侵衣，俱行草径微。论文尊有酒，竟日坐忘归。谁谓吾居陋，能来好客稀。林园故多暇，杖屦莫相违。"
        },
        {
            "标题": "宿桐溪湾",
            "作者": "赵蕃",
            "内容": "近山惨澹连深坞，远水苍茫接暮云。语似篙师徐系缆，莫教惊动白鸥群。"
        },
        {
            "标题": "投宿圣仙寮",
            "作者": "赵蕃",
            "内容": "已惭叩户惊庄梦，更喜置床邻毕翁。新醅未熟不可尝，旧酒虽漓聊入用。道人深居怕宾客，老子频年惯行役。细听木杪风向息，起视月沈天正黑。"
        },
        {
            "标题": "投曾秀州逢四首 其三",
            "作者": "赵蕃",
            "内容": "有蟹无监乃乐邦，人生如意信难双。公才自是明堂用，寄语蚍蜉盍少降。"
        },
        {
            "标题": "投曾原伯运使二首",
            "作者": "赵蕃",
            "内容": "远地书邮绝，长年属望劳。要期亲帚柄，宁惮学舟操。愧守藩篱小，难窥墙仞高。秋风满天地，不废候虫号。"
        },
        {
            "标题": "途中杂题六首",
            "作者": "赵蕃",
            "内容": "下壑疑无地，高崖恐接天。端殊益州驭，敢尽祖生鞭。"
        },
        {
            "标题": "途中呈明叔",
            "作者": "赵蕃",
            "内容": "相逢何必道寒温，所过江山合细论。四体不佳谈舌强，不妨展卷有诗存。"
        },
        {
            "标题": "途中杂题六首 其六",
            "作者": "赵蕃",
            "内容": "异俗吁成怕，吾身行若何。略人仍负担，祭鬼更鸣锣。"
        },
        {
            "标题": "投王饶州日勤四首",
            "作者": "赵蕃",
            "内容": "为政悬知如治疾，岂求汤砭一时功。但今安养无遗策，肤革充盈由本丰。"
        },
        {
            "标题": "投曾秀州逢四首 其二",
            "作者": "赵蕃",
            "内容": "人物如公乃作州，不知谁合致公侯。清名不与官称等，颇解天公用意不。"
        },
        {
            "标题": "闰月二十日离玉山八月到馀干易舟又二日抵鄱阳城追集途中所作得诗十有二首 其六",
            "作者": "赵蕃",
            "内容": "借石谁为主，叫应呼莫应。楼高才隐约，树远更崚嶒。\n挂席凡三过，停桡欠一登。扁舟向何许，漂泊傍渔罾。"
        },
        {
            "标题": "投曾秀州逢四首",
            "作者": "赵蕃",
            "内容": "我向茶山得屡行，至今人说老先生。九原不作吾安仰，宗武宗文贤弟兄。"
        },
        {
            "标题": "投曾秀州逢四首",
            "作者": "赵蕃",
            "内容": "诸到江西得正宗，后来曾吕出群雄。大阳遗履归何处，端欲从公一破聋。"
        },
        {
            "标题": "投徐运使",
            "作者": "赵蕃",
            "内容": "白社多年井迳荒，有孙还复以诗昌。此怀愿识亦已久，兹日能识亦已久，兹日能来岂所望。萸后菊前霜错落，地长家远客凄凉。平生知己晦庵老，为我谈公遣座劳。"
        },
        {
            "标题": "投介庵先生并寄庐陵周侍郎四首 其四",
            "作者": "赵蕃",
            "内容": "粗识诗中趣，翻怜笔下难。中流疑失楫，远举虑摧翰。\n起我七十病，蕲公九转丹。韩豪非所敢，曾未到郊寒。"
        },
        {
            "标题": "投曾秀州逢四首",
            "作者": "赵蕃",
            "内容": "有蟹无监乃乐邦，人生如意信难双。公才自是明堂用，寄语毗蜉盍少降。"
        },
        {
            "标题": "投宿龙溪寺夜行迷道者久之",
            "作者": "赵蕃",
            "内容": "已辨龙溪宿，宁知鸟路迂。林光收琐碎，山月失须臾。见约虽田父，归尤自老夫。但知寻野寺，不拟问官途。"
        },
        {
            "标题": "投宿清福寺",
            "作者": "赵蕃",
            "内容": "落日迷墟落，林霏隔树林。入门疑寺近，出谷听钟深。墐户觅安寝，隔篱谋浊斟。不眠还耿耿，百眠搅予心。"
        },
        {
            "标题": "闰月二十日离玉山八月到馀干易舟又二日抵鄱阳城追集途中所作得诗十有二首 其二",
            "作者": "赵蕃",
            "内容": "草草朝成市，匆匆客系船。荒鸡乱人语，细雨杂炊烟。\n岁月真前梦，江山殆宿缘。沙鸥应笑我，疏鬓异当年。"
        },
        {
            "标题": "投王饶州日勤四首",
            "作者": "赵蕃",
            "内容": "使君本是经邦手，聊为疲民滞一方。直道正声谁可拟，百年文正故堂堂。"
        },
        {
            "标题": "投曾原伯运使二首",
            "作者": "赵蕃",
            "内容": "一自嘉禾见，于今岁几多。飞腾公可那，流落我如何。旧说金能点，今成镜失磨。未甘终痼疾，还复向医和。"
        },
        {
            "标题": "闰月二十日离玉山八月到馀干易舟又二日抵鄱阳城追集途中所作得诗十有二首 其三",
            "作者": "赵蕃",
            "内容": "岸尽催撑渡，风横促解桥。传闻记常岁，伟观得今朝。\n时有疏钟度，谁云隔岸遥。明当绝溪去，应为好山招。"
        },
        {
            "标题": "途中杂题六首",
            "作者": "赵蕃",
            "内容": "树合猿啼远，崖荒虎迹新。寻常惯居者，辛苦恐行人。"
        },
        {
            "标题": "途中杂题六首",
            "作者": "赵蕃",
            "内容": "山果秋皆实，山花晚更馨。鸟飞时暗落，风静或微听。"
        },
        {
            "标题": "投王饶州日勤四首",
            "作者": "赵蕃",
            "内容": "福星谁遣出虚危，帝念鄱人因数饥。试问公来若为政，皆言吏瘠与民肥。"
        },
        {
            "标题": "投宿湘东",
            "作者": "赵蕃",
            "内容": "雾雨杂炊烟，山巅复树巅。初疑但纷若，有听勿骚然。立马看题壁，冲鸥唤渡船。莫嗟饥雁外，且及暮鸦前。"
        },
        {
            "标题": "投介庵先生并寄庐陵周侍郎四首 其三",
            "作者": "赵蕃",
            "内容": "桐乡曾作令，使者复乘车。风俗因子厚，溪山要我居。\n此声闻旧矣，今日见归欤。祇恐功名事，毋庸遽舍诸。"
        },
        {
            "标题": "途中杂题六首 其二",
            "作者": "赵蕃",
            "内容": "石有千年藓，崖悬百尺藤。祗疑云尚合，忽见日初升。"
        },
        {
            "标题": "投曾秀州逢四首 其四",
            "作者": "赵蕃",
            "内容": "请到江西得正宗，后来曾吕出群雄。大阳遗履归何处，端欲从公一破聋。"
        },
        {
            "标题": "投介庵先生并寄庐陵周侍郎四首",
            "作者": "赵蕃",
            "内容": "忽忆沧洲去，何心汉节持。上书期得请，勇退复奚疑。用舍非吾事，荣枯自彼时。疾风劲草见，松柏岁寒知。"
        },
        {
            "标题": "投介庵先生并寄庐陵周侍郎四首",
            "作者": "赵蕃",
            "内容": "贰卿辞郡日，刺史乞身年。往事甑已堕，归来璧顾全。坐令颓俗振，未觉古人贤。白鹭思高举，琵琶有直弦。"
        },
        {
            "标题": "投介庵先生并寄庐陵周侍郎四首",
            "作者": "赵蕃",
            "内容": "桐乡曾作令，使者复乘车。风俗因子厚，溪山要我居。此声闻旧矣，今日见归欤。只恐功名事，毋庸遽舍诸。"
        },
        {
            "标题": "投曾原伯运使二首 其一",
            "作者": "赵蕃",
            "内容": "一自嘉禾见，于今岁几多。飞腾公可那，流落我如何。\n旧说金能点，今成镜失磨。未甘终痼疾，还复向医和。"
        },
        {
            "标题": "途中杂题六首",
            "作者": "赵蕃",
            "内容": "人疲故思息，马倦亦成嘘。彼政嗟吾役，吾宁陋彼居。"
        },
        {
            "标题": "涂中每息必索砚笔抄诗作廿八字",
            "作者": "赵蕃",
            "内容": "望望青山乱作堆，行行身到白云隈。偶逢道店聊休歇，又被匆匆诗债催。"
        },
        {
            "标题": "玩易斋",
            "作者": "赵蕃",
            "内容": "晋士祖虚无，宁殊卜箧书。公今编几绝，加我问何加。"
        },
        {
            "标题": "挽李子永二首",
            "作者": "赵蕃",
            "内容": "封侯寂寞空飞将，佳句流传自谪仙。半世作民才六考，他年垂世有千篇。箧中酬唱都无恙，天外音书不复传。五岭三苗底处所，千岩万壑若何边。"
        },
        {
            "标题": "挽李舒州二首 其一",
            "作者": "赵蕃",
            "内容": "忽报舒州逝，深同海内伤。平泉无草木，北海漫文章。\n要作人琴叹，空怀道路长。临风为之恸，发色变苍苍。"
        },
        {
            "标题": "挽李子永二首 其一",
            "作者": "赵蕃",
            "内容": "灵山山下初逢处，溧水水边重见时。草草犹传出山句，勤勤更枉送行诗。\n传闻恍惚疑升报，问讯凄凉自越医。略计别离能几日，谁知生死遂分岐。"
        },
        {
            "标题": "挽胡澹庵二首 其一",
            "作者": "赵蕃",
            "内容": "忆昔乐全公，暮为老苏表。载其辨奸论，此老一生了。\n澹庵夫何如，书有斩桧草。顾岂无他欤，言大可略小。"
        },
        {
            "标题": "挽黄参议",
            "作者": "赵蕃",
            "内容": "给事勋庸太史诗，凛然人物见家规。霜须同老岂无种，孝友深根真得师。治行所居皆可纪，人亡于此叹吾衰。旧闻有道碑无愧，今见云孙无愧词。"
        },
        {
            "标题": "挽李舒州二首",
            "作者": "赵蕃",
            "内容": "忽报舒州逝，深同海内伤。平泉无草木，北海漫文章。要作人琴叹，空怀道路长。临风为之恸，发色变苍苍。"
        },
        {
            "标题": "挽胡澹庵二首",
            "作者": "赵蕃",
            "内容": "昔我曾大夫，尝作舂陵适。时惟萧子荆，袖书实见客。公经本萧自，于义岂秦越。三年期扫门，竟欠今生识。"
        },
        {
            "标题": "挽李舒州二首",
            "作者": "赵蕃",
            "内容": "一跌竟不起，两州空复更。台纲元振举，物论甚分明。遂绝朝天骑，空传跨海鲸。遥知流涕者，岂但一门生。"
        },
        {
            "标题": "挽沈夫人",
            "作者": "赵蕃",
            "内容": "夫子家齐政，夫人实并贤。女能坚素节，儿亦嗣青编。往日僧房寓，曾亲寿酒边。吁嗟难重拜，奠哭亦无缘。"
        },
        {
            "标题": "挽南涧先生三首",
            "作者": "赵蕃",
            "内容": "唐室文公裔，国朝桐树家。学探和静蕴，文嗣一门华。尚拟咨黄发，居成后白麻。公身宁有憾，物论自兴嗟。"
        },
        {
            "标题": "挽周畏知母俞夫人二首",
            "作者": "赵蕃",
            "内容": "卜兆虽自古，迩来闻见殊。一言福后嗣，百计走愚巫。用意非流俗，惟贤毕此涂。徐看好兄弟，玉立骋天衢。"
        },
        {
            "标题": "挽施文叔三首 其三",
            "作者": "赵蕃",
            "内容": "资福我跨蹇，智门分命车。那知毕世隔，但惜数年疏。\n此士岂复有，馀生谁与居。遗文好收拾，骥子记怜渠。"
        },
        {
            "标题": "挽汪义源舍人二首",
            "作者": "赵蕃",
            "内容": "公作庐陵掾，先君官赣州。书邮时问讯，江驿几淹留。抚事今安在，临风涕莫收。谁为耆旧传，好奇竹林游。"
        },
        {
            "标题": "挽施文叔三首 其一",
            "作者": "赵蕃",
            "内容": "岂但吾州少，端如四海稀。儒林据根柢，玉德著光辉。\n不遇宁渠戚，传亡始谓非。及今何所语，徒有泪沾衣。"
        },
        {
            "标题": "挽汪义源舍人二首",
            "作者": "赵蕃",
            "内容": "要识公兄弟，当年蜀两苏。文章到宗匠，人物见规模。谩有词垣用，终迟政府须。世缘殊未了，忽复返清都。"
        },
        {
            "标题": "挽南涧先生三首",
            "作者": "赵蕃",
            "内容": "曾吕兼晁郑，吾州夙所尊。流风嗟日远，耆旧赖公存。见必询诗卷，闻仍置酒樽。从今入州府，寂寞向谁门。"
        },
        {
            "标题": "挽周畏知母俞夫人二首 其一",
            "作者": "赵蕃",
            "内容": "夫人不佞佛，平日事何如。临死无贫苦，与常同起居。\n巫医空睥睨，孝敬谩勤渠。性识真明达，油然悟本初。"
        },
        {
            "标题": "挽汪养源舍人二首 其二",
            "作者": "赵蕃",
            "内容": "公作庐陵掾，先君官赣州。书邮时问讯，江驿几淹留。\n抚事今安在，临风涕莫收。谁为耆旧传，好寄竹林游。"
        },
        {
            "标题": "挽宋柳州绶",
            "作者": "赵蕃",
            "内容": "少陵在大历，涪翁在元佑。相去几百载，合若出一手。流传到徐洪，继起鸣江右。遂令风雅作，千载亡遗究。猗欤宋柳州，有志诸公后。作诗匪雕琢，气质先忠厚。锐锋深自敛，至宝不轻售。行年且半百，才为峤南守。峤南山水佳，中州未曾有。慨然远游意，不惮万里走。下车甫朞年，已上政成奏。无何天作孽，一病药莫捄。跖寿回乃夭，天理果大谬。诸郎有家法，处己知孝友。崎岖穷川陆，寓郡还公匶。卜龟得安宅，厥后斯云覆。自怜踪迹脱，敢叙亲且旧。作诗写余哀，清泪空如{上雨下溜}。"
        },
        {
            "标题": "挽南涧先生三首",
            "作者": "赵蕃",
            "内容": "寂寞溪南路，于今忍重经。东来待樽俎，南去哭丹青。四裔传碑版，谁人作志铭。屏山空矗矗，涧水暗泠泠。"
        },
        {
            "标题": "挽周畏知母俞夫人二首",
            "作者": "赵蕃",
            "内容": "夫人不佞佛，平日事何如。临死无贫苦，与常同起居。巫医空睥睨，孝敬谩勤渠。性识真明达，油然悟本初。"
        },
        {
            "标题": "挽赵路分善应三首",
            "作者": "赵蕃",
            "内容": "惟我先君子，相于出自同。年推大父行，议笃古人风。薄宦曾怜我，经行阻见公。讣闻仍葬日，恸哭匪途穷。"
        },
        {
            "标题": "挽游迪功",
            "作者": "赵蕃",
            "内容": "通学元分族，渊源信有余。二友名屡贡，一老庆悬车。义利过庭训，兴哀迂叟书。他时家国事，蕲不负幽墟。"
        },
        {
            "标题": "挽杨茂原二首",
            "作者": "赵蕃",
            "内容": "玉美终怀璞，兰香竟死林。名期百世后，恨独九原深。夜雨长形梦，秋风遂绝音。扁舟载孤旐，行路亦沾襟。"
        },
        {
            "标题": "挽俞克晦丈二首",
            "作者": "赵蕃",
            "内容": "好官堪底用，厚禄竟如何。诗可传家集，名能继世科。流风亲党竞，余庆子孙多。挽送归无策，凄凉谩拟歌。"
        },
        {
            "标题": "挽周畏知二首",
            "作者": "赵蕃",
            "内容": "目疾初传剧，犹思碍读书。那知遽至是，此恨合何如。我已鬓俱白，要能世久居。吾人门户责，骥子总怜渠。"
        },
        {
            "标题": "挽赵路分善应三首 其二",
            "作者": "赵蕃",
            "内容": "公就专城养，我安陶令庐。几因州府入，得侍笑谈馀。\n课诵列童稚，戚休询里闾。高堂朝夕望，宁复象平居。"
        },
        {
            "标题": "挽杨茂原二首",
            "作者": "赵蕃",
            "内容": "松老成哀吹，天高惨暮云。如何岁时隔，便作死生分。经纪无家事，编藏有旧文。周侯诚义士，节概过非君。"
        },
        {
            "标题": "挽周畏知二首",
            "作者": "赵蕃",
            "内容": "乡里虽诸彦，情亲不数人。比年成屡哭，将老怆吾身。问学文辞外，追随寂寞滨。有怀终不遂，回首倍伤神。"
        },
        {
            "标题": "挽赵路分善应三首",
            "作者": "赵蕃",
            "内容": "世俗纷为伪，躬行率以诚。拳拳将母念，侃侃友于情。济物岂求报，得仁非近名。谁为太史传，独行有宗英。"
        },
        {
            "标题": "挽赵丞相汝愚",
            "作者": "赵蕃",
            "内容": "吾王不解去三思，石显端能杀望之。未到浯溪读唐颂，已留冲岳伴相累。生前免见焚书祸，死后重刊党籍碑。满地蒺藜谁敢哭，漫留楚些作哀辞。"
        },
        {
            "标题": "挽余正叔",
            "作者": "赵蕃",
            "内容": "半生初未识，一见骤相亲。九曲泛舟日，紫溪沽酒晨。我曹俱蹇薄，吾子固真醇。竟尔萦何疾，胡为遽没身。"
        },
        {
            "标题": "挽周畏知二首 其二",
            "作者": "赵蕃",
            "内容": "目疾初传剧，犹思碍读书。那知遽至是，此恨合何如。\n我已鬓俱白，宁能世久居。吾人门户责，骥子总怜渠。"
        },
        {
            "标题": "挽俞克晦丈二首 其二",
            "作者": "赵蕃",
            "内容": "好官堪底用，厚禄竟如何。诗可传家集，名能继世科。\n流风亲党竞，馀庆子孙多。挽送归无策，凄凉谩拟歌。"
        },
        {
            "标题": "挽俞克晦丈二首",
            "作者": "赵蕃",
            "内容": "忆昨陈平相，乡闾例荐延。蓬山渝奏墨，岩邑漫铨员。祠馆归求志，周行数选贤。那知终不偶，幕府遂终焉。"
        },
        {
            "标题": "挽向参议",
            "作者": "赵蕃",
            "内容": "丞相遗家法，云仍多耐官。著鞭期一跃，失路困千盘。竟死诸侯客，保留神武冠。枭鸾终异志，松柏遂孤蟠。前辈今无几，临风特屡叹。臧孙宜有后，庞老遗之安。"
        },
        {
            "标题": "挽徐提举夫人卢氏",
            "作者": "赵蕃",
            "内容": "进已后师说，中犹亲母仪。百年蕲未已，一病乃无医。令子高交友，韩公直笔辞。是为能不腐，虽死亦期颐。"
        },
        {
            "标题": "晚春呈全真",
            "作者": "赵蕃",
            "内容": "九十日春馀十日，庭阴已作夏扶疏。桃花浪暖且振接，燕子日长空废书。\n故人行行重作别，倦云悠悠思定居。及此莫孤朝与暮，易胜书礼问何如。"
        },
        {
            "标题": "晚春呈全真",
            "作者": "赵蕃",
            "内容": "九十日春余十日，庭阴已作夏扶疏。桃花浪暖且振{左揖右戈}，燕子日长空废书。故人行行重作别，倦云悠悠思定居。及此莫孤朝与暮，易胜书礼问何如。"
        },
        {
            "标题": "晚过彦真山亭并呈允升季仪兼属照邻二首 其二",
            "作者": "赵蕃",
            "内容": "寤寐诗名岁月过，日来方喜和羊何。秋风奈我当归去，湘水湘山馀恨多。"
        },
        {
            "标题": "晚行田间书事三首",
            "作者": "赵蕃",
            "内容": "郎罢肩犂稚子前，牛和熟路不须牵。归来饭倒羹初糁，洗脚还将草履穿。"
        },
        {
            "标题": "晚待明叔不至",
            "作者": "赵蕃",
            "内容": "为霜未就觉风繁，拨火成灰思晤言。立壁旧谙宁怲怲，孤灯垂上只昏昏。谶言已过一阳复，归去可忘三径存。赵孟孰云能贵贱，万年端以势依温。"
        },
        {
            "标题": "晚过彦真山亭并呈允升季仪兼属照邻二首",
            "作者": "赵蕃",
            "内容": "隔岸看山自足佳，背山仍有碧云遮。我来政值崚嶒际，却恨林端已暮鸦。"
        },
        {
            "标题": "晚行田间书事三首 其一",
            "作者": "赵蕃",
            "内容": "青裙汲水过前溪，白发应门儿戏啼。试问主人何所在，为言南亩正扶犁。"
        },
        {
            "标题": "挽朱通判",
            "作者": "赵蕃",
            "内容": "堆胜题诗尚可怀，异时吴楚渺何哉。传闻屡作南州佐，政自不妨三径开。\n准拟归舟成再见，惊嗟玉树有新摧。要知盛德亡穷处，连璧光辉看后来。"
        },
        {
            "标题": "晚行见梅",
            "作者": "赵蕃",
            "内容": "玉立空林一树梅，向人脉脉似怜才。微波托使为媒去，一被晚风吹又回。"
        },
        {
            "标题": "晚行田间书事三首",
            "作者": "赵蕃",
            "内容": "我生饱识田家趣，只坐无田归计迟。纵是无田慵可得，莫将画饼欲充饥。"
        },
        {
            "标题": "晚行田间书事三首 其二",
            "作者": "赵蕃",
            "内容": "郎罢肩犁稚子前，牛行熟路不须牵。归来饭倒羹初糁，洗脚还将草履穿。"
        },
        {
            "标题": "晚过刘伯山",
            "作者": "赵蕃",
            "内容": "晚向穷冈访竹亭，竹间忽有打禾声。凶年独使诗人饱，可见天公非世情。"
        },
        {
            "标题": "病卧闻益卿未行不能晤语成四十字",
            "作者": "赵蕃",
            "内容": "卧听晚来雨，悬知明日行。破床空辗转，高论阻峥嵘。文选君精理，江西我监名。官曹敢论契，翰墨且寻盟。"
        },
        {
            "标题": "晚晴四首",
            "作者": "赵蕃",
            "内容": "五日舟行雨间晴，晚逢寒日上晴林。山因绝翳修眉展，水得无风坠镜深。可恨飘零独南北，不如水鸟共浮沈。向来止酒缘多病，新为清羸又一斟。"
        },
        {
            "标题": "晚自白沙投宿测水",
            "作者": "赵蕃",
            "内容": "白沙漫漫风肆威，白沙道上行人稀。征衣摄叶马力微，问胡不归驱以饥。浮家洞庭书未来，肠九回兮朝莫思。莫投道店鸡已栖，一杯自慰无嫌醨。"
        },
        {
            "标题": "晚晴二首",
            "作者": "赵蕃",
            "内容": "山中岑郁倍怀人，况是春来阴雨频。到得小晴堪细履，又嗟落莫与谁亲。"
        },
        {
            "标题": "万安道中二首",
            "作者": "赵蕃",
            "内容": "雨小亦滑道，马迟元自佳。金章橘弄色，玉面茶吐花。科科初种菜，丛丛未收麻。人生皆有理，吾事独无涯。"
        },
        {
            "标题": "舟中晚作二绝",
            "作者": "赵蕃",
            "内容": "天如悭此好江山，故遣风帆送我还。日暮白鸥犹未宿，冲烟时复度前湾。"
        },
        {
            "标题": "晚书二首",
            "作者": "赵蕃",
            "内容": "春晚苦多风，花残不见红。问花宁自觉，愁杀白头翁。"
        },
        {
            "标题": "晚歇溪上",
            "作者": "赵蕃",
            "内容": "爱此沧浪水，临流坐写诗。赋诗元未就，藉水发幽姿。"
        },
        {
            "标题": "舟中晚作二绝",
            "作者": "赵蕃",
            "内容": "严婺江山天下奇，经行凡作几篇诗。何当便毕尚平趣，占断清波垂钓丝。"
        },
        {
            "标题": "晚晴四首",
            "作者": "赵蕃",
            "内容": "不知林薄上新月，但见村墟生远烟。满地蝉声争嘒嘒，连溪鹭影落翩翩。旧时不负登临集，未老还为疾病缠。赖得一晴供节物，未妨七字发孤妍。"
        },
        {
            "标题": "晚晴四首 其一",
            "作者": "赵蕃",
            "内容": "残风落日蝉乱鸣，细履小园欣晚晴。投林倦鸟分暝色，满地落叶无秋声。\n卫尉一钱曾不直，阮郎几屐毕此生。三十六中第一策，脱却世故甘佣耕。"
        },
        {
            "标题": "晚书二首",
            "作者": "赵蕃",
            "内容": "抱道等金玉，乃不知自珍。终朝噂{左口右沓}间，叩门复随尘。那知江湖叟，生计竿与纶。逢人问售否，或至生怒嗔。此理何谓然，即我我即人。"
        },
        {
            "标题": "晚书二首 其二",
            "作者": "赵蕃",
            "内容": "抱道等金玉，乃不知自珍。终朝噂"
        },
        {
            "标题": "晚卧二首",
            "作者": "赵蕃",
            "内容": "戏学韩公盆作池，雨来亦解起风漪。蛙鸣莫作鼓吹想，更问属官仍属私。"
        },
        {
            "标题": "晚晴四首 其三",
            "作者": "赵蕃",
            "内容": "度月阴霾增病苦，重阳开霁见秋新。菌生康乐登山屐，尘败渊明漉酒巾。\n强拟扶持成小憩，路逢借问一何频。莫惊老瘦非前日，看即推迁类昔人。"
        },
        {
            "标题": "晚书二首",
            "作者": "赵蕃",
            "内容": "何处黄鹂语，玲珑芳树间。可怜求友意，飞去又飞还。"
        },
        {
            "标题": "晚书二首 其一",
            "作者": "赵蕃",
            "内容": "落月不可驻，落日不可挥。岂昧白昼长，畏此馀暑威。\n人生延促顷，光景变灭微。水雾已似合，山烟亦成霏。"
        },
        {
            "标题": "晚晴二首",
            "作者": "赵蕃",
            "内容": "空山草木固能长，迩日曾经剪伐荒。一笑为渠成解说，政防妨我步斜阳。"
        },
        {
            "标题": "晚卧二首 其一",
            "作者": "赵蕃",
            "内容": "轩小才堪置竹床，晚来新浴快初凉。扫除诸妄归真想，薝卜林中闻妙香。"
        },
        {
            "标题": "万安道中二首",
            "作者": "赵蕃",
            "内容": "篱落未经霜，林园尚吐芳。豆花连豆角，榴朵映榴房。摇落虽兹候，敷荣未尔妨。我怀收柿栗，物色自凄凉。"
        },
        {
            "标题": "晚坐偶题",
            "作者": "赵蕃",
            "内容": "檐外归云绕，檐前落照微。牛羊知既暮，鸟雀自相依。积雨虽推阵，余寒未解围。何妨向僧火，亦复盖生衣。"
        },
        {
            "标题": "昨日过县斋莫令方以阙雨为言薄晚雨作山行书呈",
            "作者": "赵蕃",
            "内容": "草树高低湿，陂塘曲折通。鸠鸣朝未已，雨气晓犹濛。\n念发堂皇上，云生山谷中。滞留公勿厌，更享一年丰。"
        },
        {
            "标题": "晚作",
            "作者": "赵蕃",
            "内容": "午暑如许酷，晚凉能尔清。山阴双鹭落，林杪几蝉鸣。懒对自閒坐，闲穿不借行。追风更撑月，安得小舟横。"
        },
        {
            "标题": "王彦博愚斋",
            "作者": "赵蕃",
            "内容": "王郎立志谁能似，适远宁为中道止。愚斋之名岂真愚，用心盖欲师颜子。圣门之徒三千人，回独好学学何事。箪瓢陋巷不自贫，看此力量如何尔。愿君勿作岁月计，有为要之亦若是。它年究竟所归宿，莫负名斋本来意。"
        },
        {
            "标题": "往时",
            "作者": "赵蕃",
            "内容": "往时听说严州水，试向经行觅旧痕。尚有浮槎栖古木，可怜万壑势并吞。"
        },
        {
            "标题": "因送王亢宗便寄",
            "作者": "赵蕃",
            "内容": "经年不遇辰州使，忽喜黔阳信使通。县尉已闻辞令尹，校官仍说困治中。可堪契阔漂流处，长忆追随寂寞同。已是湖南更湖北，欲言风物怕愁公。"
        },
        {
            "标题": "王原庆有诗寄谢丈签判子畅尉曹具以见及次韵",
            "作者": "赵蕃",
            "内容": "相望千里旧闻风，何意论交邂逅中。别去伤心念风雨，诗来满眼眩青红。通家契好君能记，末路飘零我亦同。江左名流数王谢，一时况有小安丰。"
        },
        {
            "标题": "自桃川至辰州绝句四十有二 其三十七",
            "作者": "赵蕃",
            "内容": "坐对苍然暮色侵，忽惊萤烛度枝深。少年嗜学犹馀志，安得茅檐把卷临。"
        },
        {
            "标题": "王兆明惠梅花诗二十首口占谢之",
            "作者": "赵蕃",
            "内容": "腊前再雪已相侵，年后更连人日阴。欲问梅花苦无地，把君诗卷得参寻。"
        },
        {
            "标题": "王岩",
            "作者": "赵蕃",
            "内容": "夜入王岩观，真同久客回。望松知窈窕，次背识崔嵬。有客成幽屏，谈诗记昔来。暂游还契阔，欲去重徘徊。"
        },
        {
            "标题": "望金华山绝句四首 其二",
            "作者": "赵蕃",
            "内容": "云蔽云开山祇然，画无能事著诗传。扁舟尽日无多厌，信手拈来亦漫编。"
        },
        {
            "标题": "王岩",
            "作者": "赵蕃",
            "内容": "洒落松摇雨，飞流谷坠泉。画图难写貌，诗语易流传。射虎石谁没，说猿童谩颠。徐岩盖可买，羞涩欠囊钱。"
        },
        {
            "标题": "望金华山绝句四首",
            "作者": "赵蕃",
            "内容": "九陌纷纷翳吾目，是间冰熨一尘无。十日五日一水石，造次著诗那得摹。"
        },
        {
            "标题": "以穷藁借全真",
            "作者": "赵蕃",
            "内容": "平生不识宋亨伯，老去手将穷藁编。六一家风真好事，要渠行世欲抄传。"
        },
        {
            "标题": "微霰雪",
            "作者": "赵蕃",
            "内容": "霰落初疑集陨珠，雪飞骤觉幻成图。檐间隙际窥疏密，屋顶树头看有无。夜度佛钟清涧谷，晓翻渔艇舞江湖。平生无限幽深意，付与匡床竹火炉。"
        },
        {
            "标题": "赠别欧阳全真三首",
            "作者": "赵蕃",
            "内容": "几日暄寒候，浑如到岭南。岑岑无药疗，愦愦只书耽。雨止隅仍漏，鸢飞潦政涵。君来得披豁，万里散晴岚。"
        },
        {
            "标题": "微雨三首",
            "作者": "赵蕃",
            "内容": "大雨若盆倾，小雨如丝乱。盆覆几时收，丝长何日断。"
        },
        {
            "标题": "微雨三首 其三",
            "作者": "赵蕃",
            "内容": "云深不见山，雨密还遮树。相见说相思，相思说何处。"
        },
        {
            "标题": "韦南雄惠酒六尊以诗谢之",
            "作者": "赵蕃",
            "内容": "叩门何处远行人，撩乱鸡飞犬吠邻。信有青州六从事，讵多驿使一枝春。\n经秋未愈文园病，晚岁更馀扬子贫。愧是无诗堪每诵，意中殊觉丈人真。"
        },
        {
            "标题": "赠别欧阳全真三首 其一",
            "作者": "赵蕃",
            "内容": "我尚长沙客，君归自五溪。放舟知有日，枉驾忽冲泥。\n少慰三年阔，重嗟千里睽。交情故如酎，薄饭不嫌齑。"
        },
        {
            "标题": "微雨三首 其一",
            "作者": "赵蕃",
            "内容": "雨丝情脉脉，雨点泪浪浪。无处堪回首，如何不断肠。"
        },
        {
            "标题": "微雪招何丞明叔饮不至",
            "作者": "赵蕃",
            "内容": "经冬不雪苦嗷嗷，快手真成一战鏖。坐对瓦沟成委积，直疑鬓脚共萧骚。解除热恼春无瘴，宁恤刍薪价益高。不见扬州旧诗伯，尚欣湖海独争豪。"
        },
        {
            "标题": "微雨三首",
            "作者": "赵蕃",
            "内容": "雨丝条脉脉，雨点泪浪浪。无处堪回首，如何不断肠。"
        },
        {
            "标题": "为龙泉令赵舜徒题",
            "作者": "赵蕃",
            "内容": "诚能得初心，何必返初服。有以固中扃，不须防外逐。"
        },
        {
            "标题": "文叔见饯于郊外且有所论复赋此",
            "作者": "赵蕃",
            "内容": "已辱临岐送，还能唤酒来。欲行虽倥偬，数刻为裴回。出处岂漫尔，古今宁异哉。滔滔勿渠叹，落落自余哀。"
        },
        {
            "标题": "文殊院晨起",
            "作者": "赵蕃",
            "内容": "山禽百族自呼名，撩我僧窗睡不成。纵汝多言吾自喜，了知今日十分晴。"
        },
        {
            "标题": "闻杜鹘",
            "作者": "赵蕃",
            "内容": "山禽劝我不如归，知我西游有定期。若使藜羹足供给，衡门之乐肯轻辞。"
        },
        {
            "标题": "文叔转送畏知初到长沙寄诸弟及示同志二诗次韵寄畏知二首 其二",
            "作者": "赵蕃",
            "内容": "闻道湖南幕，人无第二流。文书有馀暇，风月可销忧。\n梦远宁能续，诗成谩益愁。幽庭步春草，鸡撼屋山头。"
        },
        {
            "标题": "闻舂",
            "作者": "赵蕃",
            "内容": "我居田野间，籴米如赁佣。晴天得晒暴，雨日还燎烘。昼役薪水事，故尝多夜舂。簸之有余谷，再以瓶罍充。时时付手碓，玉粒胜腐红。三年食官仓，尘土填腹胸。归乃值岁歉，半菽了不供。糊口于四方，指囷其谁逢。啼号暂远耳，梦寐深有攻。宦游竟何得，不如学为农。水旱纵莫逃，穮蔉年会丰。因闻村舂声，竟晓成噞喁。"
        },
        {
            "标题": "文叔兄以泉州丈之亡自萍乡奔赴归途以书约相见会蕃留邑中得以合并时复闻袁州先生之讣哀伤之馀诗以叙别",
            "作者": "赵蕃",
            "内容": "一雪五日阴，冰冻吹不裂。今晨定何朝，万里来霁色。\n我将还山中，已驾还复辍。故人有书至，会面不可失。\n故人江西吏，何为浙东役。恸哭竹林回，我实门下客。\n去年送朝天，除书报三易。心知以病辞，岂料成死隔。\n东怀丧未赴，西望讣复得。追惟平生游，语泪相陨杂。\n僧房幸小驻，聊以舒郁结。酒固不成欢，梅开况当说。"
        },
        {
            "标题": "闻曾幼度近况于陈择之作二诗觅使寄之 其二",
            "作者": "赵蕃",
            "内容": "夜醉江天阁，赋诗殊未央。自兹悲契阔，谁复慰凄凉。\n有抱何由写，因诗得寄将。丁宁赣江水，莫惮溯流长。"
        },
        {
            "标题": "文显兄弟见过",
            "作者": "赵蕃",
            "内容": "东郭有二士，闭门甘一箪。贫非原宪病，诗岂孟郊寒。俗子往不顾，斯人交亦难。若为能步屧，相与转林端。"
        },
        {
            "标题": "闻曾幼度近况于陈择之作二诗觅使寄之",
            "作者": "赵蕃",
            "内容": "夜醉江天阁，赋诗殊未央。自兹悲契阔，谁复慰凄凉。有抱何由写，因诗得寄将。丁宁赣江水，莫惮溯流长。"
        },
        {
            "标题": "闻曾幼度近况于陈择之作二诗觅使寄之",
            "作者": "赵蕃",
            "内容": "自辱缄书报，于今岁有秋。飘流闻客语，消息解人忧。荐牍新频上，诗声旧得优。君归定蓬阁，我去复炎州。"
        },
        {
            "标题": "闻鸠有感",
            "作者": "赵蕃",
            "内容": "可怜鸠拙安无栖，雨来逐妇晴呼归。我行愿晴不愿雨，忧乐殆与鸠同机。长安通衢多显位，长江大艑谋崇利。我图非利亦非名，胡为役役无宁岁。"
        },
        {
            "标题": "闻刘彦说率友生过别业以诗寄之与彦说之约者皆当和此诗也",
            "作者": "赵蕃",
            "内容": "柿栗当收穫稻终，驾言野适兴何穷。门生二子归来昼，张丈殷兄邻舍翁。\n豆饭芋魁吾岂乏，鸡豚社酒岁仍丰。家山日日长牵念，何况传闻襆被同。"
        },
        {
            "标题": "闻刘凝远丈病已欣然成诗并怀伯瑞仲文叔骥二",
            "作者": "赵蕃",
            "内容": "我行过苕水，公疾卧漳滨。底处书传雁，如闻药有神。作诗应更老，比旧想增贫。坐与江山隔，何缘杖履频。"
        },
        {
            "标题": "闻潘衡有婢出适安福传其法造墨甚精孙温叟捧",
            "作者": "赵蕃",
            "内容": "如闻墨潘氏，一派传婢子。世上多徇名，我曹宁贵耳。公其品题之，为我致窗几。定知青出蓝，未信橘为枳。升堂与入室，亦喻接花理。又如淮王仙，鸡犬悉飞逝。况兹薪水供，得法信有是。我书初不工，为诗长费纸。笔墨倘精妙，尚可令予起。誓将扫灶煤，顿顿烧寒苇。度日有不烦，扫煤复何自。公闻应大笑，士穷乃如此。非但我有求，知名渠自尔。"
        },
        {
            "标题": "闻刘彦说率友生过别业以诗寄之与彦说之约者",
            "作者": "赵蕃",
            "内容": "柿栗当收获稻终，驾言野适兴何穷。门生二子归来昼，张丈殷兄邻舍翁。豆饭芋魁吾岂乏，鸡豚社酒岁仍丰。家山日日长牵念，何况传闻襆被同。"
        },
        {
            "标题": "闻桑叶贱甚感叹有作",
            "作者": "赵蕃",
            "内容": "种得桑栽接始成，剃锄长及夏时营。叶黄已说都无价，蚕老那知转更平。自是初头放种薄，曷能断手有丝嬴。田租减放犹科校，况此全催可后程。"
        },
        {
            "标题": "闻晦庵罢宜春留南昌亟往见之将至贵溪逆风大",
            "作者": "赵蕃",
            "内容": "下水放轻舠，真期快意遭。那知吾道蹇，还值逆风鏖。空阔初凭棹，渊洄竟倚篙。三山信非远，弱水谩增劳。"
        },
        {
            "标题": "闻刘凝远丈病已欣然成诗并怀伯瑞仲文叔骥二",
            "作者": "赵蕃",
            "内容": "诸子皆文士，仍传骥绝群。连床思听雨，拄笏漫看云。病有交游念，书无岁月勤。扁舟问归路，应见老参军。"
        },
        {
            "标题": "闻郑仲仁讣",
            "作者": "赵蕃",
            "内容": "未快沉冤雪，俄惊东逝波。平生万卷读，遗句百篇多。盛德今如此，天心果若何。青山忍回首，南望郁嵯峨。"
        },
        {
            "标题": "问宿",
            "作者": "赵蕃",
            "内容": "川原泥滑汰，山岭石粗疎。经历虽云恶，驰驱不暇徐。逢人询野寺，对宿只村墟。薄莫须安止，平明议所如。"
        },
        {
            "标题": "闻子耕司户兄非一日昨见墨帖于中州又诵五言长篇于刘子澄许今兹乃遂识面辄题鄙",
            "作者": "赵蕃",
            "内容": "墨妙初看眼自明，诵诗还见五言城。不惟喜获吾党士，要是未忘山谷盟。\n我亦可怜耽句癖，君其勉力振家声。祗今此道寒如水，莫以微官取重轻。"
        },
        {
            "标题": "闻禽",
            "作者": "赵蕃",
            "内容": "天公端以鸟鸣春，百族喧喧晓更频。最是客中贪听尔，弄晴忧湿似关人。"
        },
        {
            "标题": "邬子对月",
            "作者": "赵蕃",
            "内容": "庭户容才咫，江湖见每赊。秋毫浑可数，纖翳不能遮。颇念从此去，还愁兴昼嗟。不知沽酒饮，饮醉卧芦花。"
        },
        {
            "标题": "卧闻",
            "作者": "赵蕃",
            "内容": "卧闻急雨吹风颠，吾家泊船若个边。此怀自足滋白发，况复哦诗浑废眠。欲呼杯酒慰枵腹，童奴告我尊空然。"
        },
        {
            "标题": "无尽藏境界",
            "作者": "赵蕃",
            "内容": "窈窕矶头路，参差木末檐。朝岚变明晦，晚照出浓纖。旧日诗故好，新来才更添。嗟余已衰薄，弹压不渠厌。"
        },
        {
            "标题": "子畅慰曹用赠沅陵韵作诗见示亦用韵奉酬",
            "作者": "赵蕃",
            "内容": "元佑于今几故家，要寻遗事渺难涯。虚名可愧铁炉冒，实美当知丙穴嘉。柱后惠文余故窘，伍符尺籍子无嗟。神仙也说多官府，何物蜂房亦趁衙。"
        },
        {
            "标题": "与彦博审知同为问梅之行到溪南仆与审知俱以",
            "作者": "赵蕃",
            "内容": "惊飙振林梢，落日挂马首。世方功名图，我自饥寒走。萧条政长路，欢喜逢故友。酒酌戒毋多，诗声愧新有。"
        },
        {
            "标题": "与彦博审知同为问梅之行到溪南仆与审知俱以",
            "作者": "赵蕃",
            "内容": "非为十日留，重此一岁阑。岁去易悲感，日来盛阴寒。今晨已春意，欲出反浩叹。梅事足可惜，病躯良独难。"
        },
        {
            "标题": "五月十有八夜与审知同宿塔山次审知韵",
            "作者": "赵蕃",
            "内容": "初期半山来，已止辄复上。山游更同君，兼取鱼熊掌。向来观极南，屡作此山想。那知有今日，谈笑得纵赏。谢公彼何人，诗声擅霄壤。得非山川行，于以助其长。逐人易浮沈，与物多俯仰。政当恨未立，安曰悟已往。萧萧烟云变，浩浩风雨响。世岂乏此观，身由居苍莽。"
        },
        {
            "标题": "与彦博审知同为问梅之行到溪南仆与审知俱以",
            "作者": "赵蕃",
            "内容": "由梅且翩翩，溪柳向婀娜。群行欲何诣，僧屋惟所可。连朝谩蕲尔，作意终败我。此事且复然，吾生信多坷。"
        },
        {
            "标题": "吴仲权相别诗云欲少留桃川山中昨日同在伯怀",
            "作者": "赵蕃",
            "内容": "诗卷方欣见管斑，酒杯已复动离颜。余当火伞朱冠际，君政清虚爽气间。逸兴飘飘难并驾，好风发发待吹还。如舟可使长身久，有竹悬知不用关。"
        },
        {
            "标题": "有怀竹隐之笋复用前韵",
            "作者": "赵蕃",
            "内容": "我家章泉旁，生事苦不足。惟馀数亩地，有竹森似束。\n别来梦寐之，诗语见编录。况当萌茁时，孰杜樵采辱。\n官居亦何有，有此数竿绿。定应好事人，知我来此欲。\n不然朝暮间，何计能医俗。尚嫌地形浅，笋夥当掘斸。\n不能助幽深，何况增诘曲。袖短舞难长，吾俸五斗粟。"
        },
        {
            "标题": "题子璿浯溪图",
            "作者": "赵蕃",
            "内容": "璿之戏墨万之诗，不到浯溪坐可知。凛凛元颜千载意，若为付与水云期。"
        },
        {
            "标题": "午寝而起怀子仪公择",
            "作者": "赵蕃",
            "内容": "梦里槐安底处宫，梦回依旧向来空。竹阴可藉日已薄，柿叶堪书霜未红。酌酒谁知幽子独，纵谈那得两君同。诗拈信手初无味，閒迥西窗运秃翁。"
        },
        {
            "标题": "五月十七日谒伏波庙四首",
            "作者": "赵蕃",
            "内容": "仰视飞鸢始欲愁，要之乐死胜怀忧。功名慷慨吾无志，所愿平生马少游。"
        },
        {
            "标题": "午风大作已雨甚微",
            "作者": "赵蕃",
            "内容": "老屋支风惧压焉，若为吹雨但疏然。池蛙合合自得意，圃蝶飞飞人故怜。玩物不妨寻物理，得闲聊尔赋闲篇。枕书几欲成幽睡，又怕饥鼯搅夜眠。"
        },
        {
            "标题": "午饭资福寺",
            "作者": "赵蕃",
            "内容": "病骨怯秋凛，羸骖疲路长。人烟少行店，楼阁见僧房。憇息今成暂，从游旧不忘。却尘看姓字，淮楚路茫茫。"
        },
        {
            "标题": "五月十七日谒伏波庙四首",
            "作者": "赵蕃",
            "内容": "万里才传却瘴方，药囊翻谓橐中装。谗人不敢投豺虎，空见壶头石室荒。"
        },
        {
            "标题": "五月十七日谒伏波庙四首",
            "作者": "赵蕃",
            "内容": "邬江江上祀陶公，亦以吾孙靖节从。我谓辰州升德庙，要当并写少游容。"
        },
        {
            "标题": "午过无锡明日五更到平江门外",
            "作者": "赵蕃",
            "内容": "百里风帆日未中，惠山紫翠忽重重。姑苏城外枫林寺，夜半已过闻晓钟。"
        },
        {
            "标题": "五月二十一日徙寓智门二首 其二",
            "作者": "赵蕃",
            "内容": "欲去未能去，暂留还此留。参差乔木合，映带野塘幽。\n父老记旧筑，孙曾非昔游。惟馀补陀像，香火得勤修。"
        },
        {
            "标题": "夕庵观吴寿宁画",
            "作者": "赵蕃",
            "内容": "樛木蟠崖错节深，拍天风浪捲江心。有人来问夕庵境，万里孤云无处寻。"
        },
        {
            "标题": "西湖雪后",
            "作者": "赵蕃",
            "内容": "行到湖边却筍舆，眼中浑似画屏纡。梅花又作临风笑，亦有高人似旧无。"
        },
        {
            "标题": "西轩杂题三首",
            "作者": "赵蕃",
            "内容": "卧看修筠不见梢，所欣轩户绿阴交。蝉吟鸟语尽堪喜，不用先生自解嘲。"
        },
        {
            "标题": "西轩杂题三首",
            "作者": "赵蕃",
            "内容": "早风蓬勃不能凉，独卧幽轩日日长。赖有图书慰岑寂，左抽右取略无妨。"
        },
        {
            "标题": "西轩杂题三首",
            "作者": "赵蕃",
            "内容": "晓起看山谓得真，突然山外见嶙峋。须臾释屩浑无迹，绝倒山灵解戏人。"
        },
        {
            "标题": "知府提举访求前守凌公遗迹忽于庭庑雨压复壁",
            "作者": "赵蕃",
            "内容": "辰人只识凌刑部，不识尚书晚岁官。晚岁功名益堪纪，辰人不识坐荒寒。"
        },
        {
            "标题": "知府提举访求前守凌公遗迹忽于庭庑雨压复壁",
            "作者": "赵蕃",
            "内容": "檐浅终防剥蚀灾，好移深奥示将来。更须刻石行于世，公道只今方大开。"
        },
        {
            "标题": "溪枫",
            "作者": "赵蕃",
            "内容": "溪枫一萧瑟，溪柳四缤纷。年事有如此，吾生何足云。登高欠能赋，有感在斯文。欲向洲前问，哀音不可闻。"
        },
        {
            "标题": "告别晦庵晦庵有惜别语因用张志和答陆羽问作诗呈之",
            "作者": "赵蕃",
            "内容": "负笈初忘道阻长，求船翻为岁奔忙。一尊故惜时重与，四海当知别未尝。\n渭北江东无异辙，太虚明月本同光。属公忽讳轻为别，遣客仍知醉不忘。"
        },
        {
            "标题": "徙居祖印寺",
            "作者": "赵蕃",
            "内容": "十载依脩竹，今秋始一辞。琴书与俱载，风月故长随。\n四海均为寓，旁观莫浪疑。全家肯同住，未愧鹿门期。"
        },
        {
            "标题": "徙居祖印寺",
            "作者": "赵蕃",
            "内容": "十载依修竹，今秋始一辞。琴书与俱载，风月故长随。四海均为寓，旁观莫浪疑。全家肯同住，未愧鹿门期。"
        },
        {
            "标题": "喜俞玉汝见过",
            "作者": "赵蕃",
            "内容": "秋风起我友朋思，倚树谈君语未移。祇道穷年上湖海，那知今日会茅茨。\n病多止酒家无酿，贫乏赢粮甑罕炊。作底勤渠相劳苦，倒囊共出别来诗。"
        },
        {
            "标题": "喜雨投詹信州口号六首",
            "作者": "赵蕃",
            "内容": "使君笑别赤城仙，来结山中大士缘。仙佛将何佐佳政，但当惠我以丰年。"
        },
        {
            "标题": "喜雨投詹信州口号六首",
            "作者": "赵蕃",
            "内容": "久晴政为收蚕麦，好雨从今及稻禾。试向诸生选何武，要歌乐职颂中和。"
        },
        {
            "标题": "戏呈卢老",
            "作者": "赵蕃",
            "内容": "晓起题诗砚欲冰，折梅还却步凌兢。不如纳被蒙头坐，坐到斋鱼始一兴。"
        },
        {
            "标题": "喜雨投詹信州口号六首",
            "作者": "赵蕃",
            "内容": "开藩甫及四十日，籍甚治声过所闻。吏畏神明简朱墨，民怀清净乐耕耘。"
        },
        {
            "标题": "戏呈喻叔奇丈",
            "作者": "赵蕃",
            "内容": "平生喻工部，许我诗盟与。迩来每见每匆匆，倚赖深春间归路。问我自行何所去，告以吴门当小住。问公公有故人否，为我略营薪水助。欣然惠我书一纸，为我殷勤谈所以。我云素书难送汝，并复因之陈骩骳。公言于我则厚矣，枫落吴江自为累。幸逃乌有一先生，犹胜东城老居士。"
        },
        {
            "标题": "戏明叔",
            "作者": "赵蕃",
            "内容": "晚食以当肉，故云巧于贫。我云未若子陈子，挂箔为图能事新。剪刀不用求诸并，海图波涛供补纫。我今非剪讵可坼，树林楼阁相参陈。君知人穷定何因，政坐百巧逢天嗔。天之嗔人或可恕，君更白取遮四邻。虽然我诗聊戏君，天生万象孰主宾。渠如爱惜不我惜，听渠收卷藏箱巾。"
        },
        {
            "标题": "戏作梅花六言未就而得兰一盆并颂之三首",
            "作者": "赵蕃",
            "内容": "死欲千秋万岁，生须四海九州。人里封胡羯末，诗中沈谢曹刘。"
        },
        {
            "标题": "峡江舟中怀徐审知",
            "作者": "赵蕃",
            "内容": "峡江江上晓乘风，人语鸡声宿雾中。自入江西此差胜，有如吾子乃无同。未怜终岁数行役，可料此生长困穷。独是嗜诗余习在，耸肩搔发愿求工。"
        },
        {
            "标题": "戏作梅花六言未就而得兰一盆并颂之三首",
            "作者": "赵蕃",
            "内容": "梅句商量未隐，兰诗拥并人来。试问关山细雨，何如茅屋苍苔。"
        },
        {
            "标题": "戏作梅花六言未就而得兰一盆并颂之三首",
            "作者": "赵蕃",
            "内容": "绝叹园林枯杭，顿惊溪谷精神。两鬓我终如雪，数花渠可回春。"
        },
        {
            "标题": "暇日过在伯因而留饭",
            "作者": "赵蕃",
            "内容": "身在山中不见山，兴来骑马到江干。幽忧本藉登临释，逼仄还因笑语宽。半岁相从终岁别，束书可作素书看。我虽无友不如己，却恐君思取友端。"
        },
        {
            "标题": "仙岩道间",
            "作者": "赵蕃",
            "内容": "兹岩如许深，中乃一物无。非仙莫能幻，故即岩之呼。何代有禅衲，孑焉寄褐蒲。名字不可考，种松今欲枯。我来值雪后，阴崖尽成晡。茶罢摄衣起，巾车问前途。前冈云气敷，后岭两脚暗。宵安礼贤枕，蚤赴天心饭。奔驰亦云极，憇息宁恤蹔。自犹厌登车，况乃躬负担。行年甫三十，道里遍千万。怀哉坐一饥，使我历诸患。长卿病故多，次山仕真漫。盍整旧时书，归欤老山涧。"
        },
        {
            "标题": "小酿告熟童子索覆瓶纸坼旧藁与之",
            "作者": "赵蕃",
            "内容": "太玄适足覆酱瓿，旧藁乃获塓酒尊。从来事有幸不幸，一笑掀髯谁与论。"
        },
        {
            "标题": "周愚卿同内子游仰山南岳后予一日行途中寄之",
            "作者": "赵蕃",
            "内容": "溟濛初莫辨，飘洒忽成妍。地岂三千界，山迷尺五天。\n画图宁有此，言句可无传。却恨与周子，行差一日先。"
        },
        {
            "标题": "小园早步",
            "作者": "赵蕃",
            "内容": "今朝欣雨止，天气渐清和。篱落小桃破，阶除驯雀多。占方移果树，带土数蔬科。农务侵寻及，吾宁久卧疴。"
        },
        {
            "标题": "谢答严用韵送绿萼梅",
            "作者": "赵蕃",
            "内容": "潇湘艮玉质，浅黛拂修眉。倚竹无人问，碧云添一涯。"
        },
        {
            "标题": "药圃旧无竹仆为作诗从闲止乞栽",
            "作者": "赵蕃",
            "内容": "如闻旧隐竹多有，想见频年筍更添。一日借居无不可，数竿分我未伤廉。悬知影可连书屋，便恐山无到野檐。如许作谋还自笑，未应于此是真潜。"
        },
        {
            "标题": "玉汝置酒招二十一丈同之鄙句奉呈",
            "作者": "赵蕃",
            "内容": "薄宦一鸡肋，饱霜双蟹螯。只言成尔负，那卜会吾曹。我已愧蓬鬓，君俱追锦袍。团团石头月，其下走江涛。"
        },
        {
            "标题": "谢李正之惠潘墨",
            "作者": "赵蕃",
            "内容": "地炉穷日坐寒灰，顾与狸奴争席隈。砚少磨研尘满面，笔疏驱使腐生莓。殷勤不记玄圭觅，邂逅欣同赐璧来。药裹关心废诗久，恐因诗械却为灾。"
        },
        {
            "标题": "谢人送水仙",
            "作者": "赵蕃",
            "内容": "珍重江南好事家，老将种莳作生涯。似怜寂寞书斋里，折赠盈篮栗玉花。"
        },
        {
            "标题": "徐丈大雅有诗赠子畅尉曹用韵呈子畅兼柬徐丈",
            "作者": "赵蕃",
            "内容": "谢子姿野鹤，耸然常自昂。贪留故人饭，忘踏板桥霜。举世谬为敬，从吾醒亦狂。交游有徐庶，头白尚东墙。"
        },
        {
            "标题": "谢文显老丈见过",
            "作者": "赵蕃",
            "内容": "茅檐冷如水，落叶堆不埽。林深日上迟，近午犹未冒。忽闻咿哑声，篮舆过错来造。儿言此何客，貌古玉色膏。心如定夫子，躧履仍著帽。我居甚荒僻，好客鲜能到。自非金石交，性不移湿燥。谁能忘崎岖，于此修夙好。贫家鸡黍窄，菜甲仅可芼。属君又止酒，何以相慰劳。寒窗数日款，但有相交导。我姿虽不敏，敢不期勉蹈。滔滔流俗中，往往皆媚灶。看君闭户志，有力甚于{乔丿换夏去下}。衣单食不足，耻以饥寒号。曰吾道当然，尚友古人操。我虽因事归，未免斗食耗。而君辱与游，何殊渭冲潦。穷年语未卒，乃以将归告。半百顾非遥，驱羸行往报。"
        },
        {
            "标题": "谢知县丈相率汎舟且访寓舍并呈子畅兄",
            "作者": "赵蕃",
            "内容": "父老延见后，诏书宣布馀。临流具舟楫，散步辍车舆。\n天气清而朗，物情和且舒。聊为曲江饮，报此暮春初。\n人物玉相倚，山川画不如。要穷诗律细，宁遣酒行疏。\n既益园官菜，亦留溪友鱼。风期须我辈，乐事见群居。\n欲去鹭前导，重来犬入裾。还迂长者辙，薄憩野人庐。"
        },
        {
            "标题": "谢王使君",
            "作者": "赵蕃",
            "内容": "卧痾衡茅下，谁顾疾作门。忽传故人书，犬吠鸡争喧。书陈使君贤，有好罔不惇。念子药物须，万钱致深恩。我未谒使君，此馈曷见存。是风久寂寥，当于古人论。亟起欲下拜，展转足但扪。事殊送酒家，孤负老瓦盆。食粥已数月，政类颜平原。呼僮籴新粳，洗甑汲井浑。邻蔬价不二，取足充盘飧。岂止饱妻孥，自可留弟昆。聊宽口腹累，姑置襦袴温。惟我困流落，寄迹无田园。东南数十州，遍走如乞墦。今者属有役，病缚不得奔。几思出入劳，复虑霜雪繁。使君傥思惠，兹又何足言。屡将入城府，跼蹐驹在辕。因风道感谢，情至笔载援。"
        },
        {
            "标题": "邂逅孙子仪于临安喜而赋诗并怀子进子肃",
            "作者": "赵蕃",
            "内容": "车尘高没人，欲障无能施。忽逢故人面，如濯清涟漪。客居纵荒凉，聊复具酒卮。劳苦数语外，论事仍索诗。长年口欲棘，一笑为解颐。怀哉二难兄，何由会埙篪。"
        },
        {
            "标题": "谢张帅",
            "作者": "赵蕃",
            "内容": "试仰元戎贵，还瞻簿领卑。居间凡几级，其势可悬知。屡进黄堂拜，夙蒙青眼期。筵华纷餍饫，饮剧听淋漓。既纳违离谒，并颁道路资。间令叩斋阁，礼谢历阶墀。披豁忘名位，高深讵测窥。忧人多语政，余事亦论诗。似欲徵凡作，何胜枉誉辞。更成湖上集，仍厕幕中奇。七字昔灵鹫，吾言今总持。流传久已困，收收尚无遗。自省才惟薄，难堪德过仪。受之增踧踖，见者亦惊疑。暂尔休行役，于焉纪谢私。钓竿如可把，悬榻定除丝。"
        },
        {
            "标题": "谢徐大雅见过",
            "作者": "赵蕃",
            "内容": "霜风索索撼枯条，令我亡悰首屡搔。懒效扬雄作奇字，政同靖节湛新醪。朝来怪底儿童喜，何处肯来车马劳。不是东都徐孺子，谁能背俗访吾曹。"
        },
        {
            "标题": "邂逅徐应卿于都下要之同归不可索诗因作",
            "作者": "赵蕃",
            "内容": "铅山假尉怀初识，祖印依僧忆屡过。看镜余今叹斑白，束书君亦尚奔波。肯因艇子俱归否，扪此空囊奈若何。好并千岩学诗去，侯门弹铗为悲歌。"
        },
        {
            "标题": "竹隐新篱",
            "作者": "赵蕃",
            "内容": "地迥阙虎落，秋来逢鼠偷。贫居乏给使，力作费营谋。邻近俱相集，欢言卒未休。浊醪浇渴肺，香饭饱饥喉。密篠分新翠，深林失故稠。斩除才就束，委积动成丘。经布潜依堑，蛇行曲过沟。周遭类屏障，森列胜戈予。黄耳斯逃责，青毡好在不。幽栖知有托，高枕得无忧。"
        },
        {
            "标题": "在伯见招观雪因同贵溪尉曹登邻寺之经楼且云",
            "作者": "赵蕃",
            "内容": "篮舆轧轧度成阴，鹭起冲波鹊噪林。当子倚阑成句警，政余拥褐坐檐深。裴回更尽高楼览，空阔思收远壑音。笑谢主人能命酒，不然寒甚不能吟。"
        },
        {
            "标题": "新漕道中",
            "作者": "赵蕃",
            "内容": "夜雨响屋瓦，曙烟遮树林。田行疑倍滑，水度觉知深。顾望劳双目，颠跻怖此心。垂堂不知戒，家故乏千金。"
        },
        {
            "标题": "新淦道中呈运使钱侍郎",
            "作者": "赵蕃",
            "内容": "几日阴霾斗不开，今晨万顷静无埃。山枫借润旌旗色，江鸟忘机鼓吹猜。\n诏狱务平勤驻节，阃符兼总待还台。扁舟又迩东随檄，借此馀波亦快哉。"
        },
        {
            "标题": "新月甚佳方思明叔乃忽见过作此诗",
            "作者": "赵蕃",
            "内容": "出户江山好，入门风月新。荒凉如宅舍，窘束是官身。念子岂为远，能来端可人。笑谈殊未了，催去阻重闉。"
        },
        {
            "标题": "邢兄大声以重九日置酒约梁丈仁伯段兄元衡蕃亦与焉赋诗二首 其二",
            "作者": "赵蕃",
            "内容": "栗里当年节，柯山七字诗。举觞非徇俗，怀往要销悲。\n暑络肤侵凛，风巾鬓飒衰。多君能醉我，有客更同之。"
        },
        {
            "标题": "邢兄大声以重九日置酒约梁丈仁伯段兄元衡蕃",
            "作者": "赵蕃",
            "内容": "解印何其勇，五噫谁谓狂。云仍有人物，家世未荒凉。学造渊骞寝，文推翰墨场。论交有如此，敢恨落殊方。"
        },
        {
            "标题": "早过兴福寺",
            "作者": "赵蕃",
            "内容": "谒客因过寺，无车且借驴。晴岚四填拥，我意一凋疎。僧劝茱萸饮，身能瘴疠祛。宁堪久居此，曷日遂归与。"
        },
        {
            "标题": "邢兄大声以重九日置酒约梁丈仁伯段兄元衡蕃",
            "作者": "赵蕃",
            "内容": "栗里当年节，柯山七字诗。举觞非徇俗，怀往要销悲。暑络肤侵凛，风巾鬓飒衰。多君能醉我，有客更同之。"
        },
        {
            "标题": "再宿合龙山",
            "作者": "赵蕃",
            "内容": "山僧虽居山，山岂山僧有。政如多藏家，黄金为谁守。我虽不居山，随至辄有取。未嗤无田人，饭薄亦昏昼。生平所经历，胜处十八九。要当考于诗，未易谈诸口。合龙近始至，游访兹亦偶。爱其四回合，中乃开户牖。欣然遂留宿，日早未及酉。壁间右丞句，岁月蔽尘垢。摩挲追和之，武夫继琼玖。及今再来过，如客还旧亩。往泉但涓涓，今作雷音吼。往筍尚戢戢，今已长过母。长夏当更佳，我住秒得久。绕竹听泉鸣，悠然屡搔首。"
        },
        {
            "标题": "宿龙须山",
            "作者": "赵蕃",
            "内容": "密竹复疏竹，老松仍稚松。担肩元近俗，吟趣得深供。要宿招提景，犹赊日暮钟。殷勤问邻寺，指点说前峰。"
        },
        {
            "标题": "宿甘陂寺",
            "作者": "赵蕃",
            "内容": "逢人问得甘陂寺，窈窕深穿翠剡来。细雨斜风勿渠忤，要令潇洒满吾怀。"
        },
        {
            "标题": "与苏运使诩四首 其四",
            "作者": "赵蕃",
            "内容": "草木日摇落，道路方阻长。丰年米故贱，逆旅钱自荒。\n暝宿村舍烟，朝行板桥霜。岂不愿息肩，于此增徬徨。"
        },
        {
            "标题": "宿龙须山",
            "作者": "赵蕃",
            "内容": "俯仰犹前日，侵寻已半春。行因累符檄，来为阅松筠。著脚尽可隐，是身宁属人。云泉混麋鹿，冠剑上麒麟。"
        },
        {
            "标题": "宿分水",
            "作者": "赵蕃",
            "内容": "夜枕疑为雨，晓檐还见星。骤闻成摵摵，熟听乃泠泠。信矣无不下，况于高建瓴。此行非绝远，楚粤自相因。"
        },
        {
            "标题": "宿蓝畬寺",
            "作者": "赵蕃",
            "内容": "岭断仍分径，林纡更著行。畏人嫌俗驾，留客得僧房。\n脊记年何古，吾家句亦香。兹行经寺五，于此独难忘。"
        },
        {
            "标题": "宿永福院",
            "作者": "赵蕃",
            "内容": "白塔转青林，微闻谷鸟音。行余四回顾，风至一披襟。半日春游当，劳生落景沈。眷焉聊税驾，老矣盍抽簪。"
        },
        {
            "标题": "宿汪山之福田院",
            "作者": "赵蕃",
            "内容": "前身云水僧，今世山林士。游方未能遍，行脚方自此。朝行或官程，夜宿必野寺。我自幽有期，人言痴了事。"
        },
        {
            "标题": "宿玉观次斯远韵",
            "作者": "赵蕃",
            "内容": "吾曹肮脏姿，共此高深趣。要休车马罢，岂为仙佛驻。红蕖照阶除，翠竹森庭户。今夕且幽期，明朝尚征屦。"
        },
        {
            "标题": "宿应庵次季承韵",
            "作者": "赵蕃",
            "内容": "祇思借榻寻僧屋，不悟山行亦已深。异日重来应记路，断塍穷处转松林。"
        },
        {
            "标题": "宿柞树下见赵行之所题诗",
            "作者": "赵蕃",
            "内容": "人道朝霞不出门，今朝失喜见晴暾。长林未减霜前翠，叠巘全收雨后昏。兀兀不知为底日，悠悠又复度前村。眼明见此壁间句，回忆东江数过村。"
        },
        {
            "标题": "宿王氏新居晨起兴怀",
            "作者": "赵蕃",
            "内容": "幽事关人自启门，桂林残月似金盆。眼中浑是旧图囤，诗里却无新语言。未恨此身常寂寞，厌随群动作嘲喧。南山莫负平生志，手种修筠今有孙。"
        },
        {
            "标题": "秀奕以文编垂示简之",
            "作者": "赵蕃",
            "内容": "每念新疎阔，还思旧倡酬。年龄故相并，文事孰能优。愧乏闻多益，难支问不休。黄陈有正派，舍是复何求。"
        },
        {
            "标题": "秀奕以文编垂示简之",
            "作者": "赵蕃",
            "内容": "每念新疏阔，还思旧倡酬。年龄故相并，文事孰能优。\n愧乏闻多益，难支问不休。黄陈有正派，舍是复何求。"
        },
        {
            "标题": "宿野人家",
            "作者": "赵蕃",
            "内容": "凛若将崩石，狂哉既倒流。诗危欠好语，日晚觅安投。劳我行何苦，嗟渠戍未休。田居与官籍，俱坐有身忧。"
        },
        {
            "标题": "徐君季纯常德教授廨中名一室日如舟取东坡为",
            "作者": "赵蕃",
            "内容": "欲为如舟一赋诗，如舟无楫更无维。泛乎不系知何处，当有长风破浪时。"
        },
        {
            "标题": "徐君季纯常德教授廨中名一室日如舟取东坡为",
            "作者": "赵蕃",
            "内容": "莫嫌学舍小如舟，容得平南酒拍浮。试问梦为蝴蝶去，何如万里没轻鸥。"
        },
        {
            "标题": "徐审知置酒会者三人以为此春酒以介眉寿分韵",
            "作者": "赵蕃",
            "内容": "饿死因细腰，半额由广眉。是知风化速，有类形影移。时人走功名，我辈陈诗书。虽病勿是疚，虽贫勿自悲。"
        },
        {
            "标题": "徐提干为沈运使种竹于上饶新居昭礼有诗蕃同作",
            "作者": "赵蕃",
            "内容": "玉溪佳山水，不减阆州南。新居助幽深，所欠万竹参。\n徐郎亦好事，知公幽趣耽。过溪买龙雏，云根破烟岚。\n地形择便宜，土壤泉亦甘。春雷一番笋，要戒园翁馋。\n邻里约来往，要须开径三。风月无常主，平分未为贪。\n定有王子猷，造门不舆蓝。啸咏忘主宾，用意端不凡。\n政尔功名迫，此事未易谭。待公幅巾归，我亦脱青衫。"
        },
        {
            "标题": "徐君季纯常德教授廨中名一室日如舟取东坡为",
            "作者": "赵蕃",
            "内容": "我本江湖一钓竿，直钩不幸得鱼难。虽然尚有扁舟念，一到君斋作是观。"
        },
        {
            "标题": "徐君季纯常德教授廨中名一室日如舟取东坡为",
            "作者": "赵蕃",
            "内容": "知君雅趣在沧洲，游戏名斋亦以舟。旧识盈川川上路，几时乘月下严州。"
        },
        {
            "标题": "徐提干为沈运使种竹于上饶新居昭礼有诗蕃同",
            "作者": "赵蕃",
            "内容": "玉谿佳山水，不减阆州南。新居助幽深，所万成竹参。徐郎亦如事，知公幽趣耽。过溪买龙雏，云根破烟岚。地形择便宜，土壤泉亦甘。春雷一番筍，要戒园翁馋。邻进而约来往，要须开径天。风月无常主，平分未为贪。定有王子猷，造门不舆蓝。啸咏忘主宾，用意端不凡。政尔功名迫，此事未易谭。待公幅巾归，我亦脱青衫。"
        },
        {
            "标题": "徐君季纯常德教授廨中名一室日如舟取东坡为",
            "作者": "赵蕃",
            "内容": "满面风埃霜鬓须，何如相识谓诗臞。君行学省得佳士，我乃烟波称钓徒。"
        },
        {
            "标题": "学佛者祖迁自南陵来谒莫万安题诗于知津阁适同莫过而见之用韵以赠",
            "作者": "赵蕃",
            "内容": "尝闻学苦空，世事应废阁。颇疑休己辈，顾以诗流落。\n尔今定何业，更慕扬州鹤。愿长岁寒柯，勿矜春濯濯。"
        },
        {
            "标题": "叙浦簿吕公用沅陵韵见贻次韵",
            "作者": "赵蕃",
            "内容": "一经蚤已愧家传，三尺犹思绝并缘。位下故知难及物，业荒空复度流年。要求庙令作归计，未必上公能记怜。多谢为僚不相弃，连朝枉赠有诗篇。"
        },
        {
            "标题": "雪观",
            "作者": "赵蕃",
            "内容": "冷语可销暑，昔人曾咏之。我来登雪观，政值绿阴时。"
        },
        {
            "标题": "雪多矣岂窭人歉岁之所宜哉复用韵呈沅陵丈",
            "作者": "赵蕃",
            "内容": "雪已伤多尚积阴，同仍助虐屡号林。市人只喜青帘近，木食应悲黄独深。不但茅茨忧冻死，更闻巢穴作哀音。此诗萧瑟谁能听，有愧当年寒地吟。"
        },
        {
            "标题": "雪浪阁二首 其一",
            "作者": "赵蕃",
            "内容": "木末阑干渺未平，泊舟石径得深行。舟行不见江流阔，一上凭高觉快生。"
        },
        {
            "标题": "雪浪阁二首",
            "作者": "赵蕃",
            "内容": "雪浪轩窗由块石，未知栏槛倚江边。故人曾为炰烹怖，一看姓名增惘然。"
        },
        {
            "标题": "雪既未已霰且间作再用林字韵呈在伯沅陵并属",
            "作者": "赵蕃",
            "内容": "云物昏然尚压阴，霰声琤若更过林。凭陵竹叶淡仍薄，埋没梅花幽更深。屡枉高辞成楚调，独怜晚岁欲南音。勿多扰扰求周孔，欠一躬耕梁甫吟。"
        },
        {
            "标题": "雪中四诗 其四",
            "作者": "赵蕃",
            "内容": "疫疠潜攘却，埃氛一洗苏。相看即阳复，何必待傩驱。\n未暇议薪水，且同歌裤襦。有年如再得，卒岁可无虞。"
        },
        {
            "标题": "雪中过在伯",
            "作者": "赵蕃",
            "内容": "北风一夜吹成雪，城东城西人断绝。冒寒各有晨独起，不畏风吹骨欲折。刍薪价高瓶粟竭，妻子亦作异县隔。微官本为饥寒计，到底却如生事拙。奈何曾不此为忧，政尔发声歌应节。岂惟入地绝遗蝗，便想连天摇宿麦。寒厅逼仄碍眼界，古岸宽平可车辙。宁能不见戴安道，我无逸兴须渠发。"
        },
        {
            "标题": "雪中四诗 其二",
            "作者": "赵蕃",
            "内容": "茅檐元未觉，竹瓦偶先知。被冷浑忘寐，窗明得屡窥。\n鸡鸣因误早，犬吠极惊疑。我亦胡为者，侵寒要索诗。"
        },
        {
            "标题": "雪后三首",
            "作者": "赵蕃",
            "内容": "阴巘犹施白，朝木已沐青。坠乌飞蔌蔌。射日粲荧荧。便恐归无迹，聊须记所经。耳声并目色，佳处若为形。"
        },
        {
            "标题": "雪中四诗",
            "作者": "赵蕃",
            "内容": "茅檐元未觉，竹瓦偶先知。被冷浑忘寐，窗明得屡窥。鸡鸣因误早，犬吠极惊疑。我亦胡为者，侵寒要索诗。"
        },
        {
            "标题": "雪后三首",
            "作者": "赵蕃",
            "内容": "一雪岂戏我，顿晴还起予。寺逢东野古，梅误北枝疏。发兴清无极，深行画不如。冰泥渐融释，却恐污衣裾。"
        },
        {
            "标题": "雪中四诗",
            "作者": "赵蕃",
            "内容": "岁既遭连旱，天恩锡屡丰。匪霜伊作雪，因燠遂成风。信岂朝夕际，谁云反覆中。寒厅苦无事，冷语却惭工。"
        },
        {
            "标题": "雪中四诗",
            "作者": "赵蕃",
            "内容": "慨念耕田叟，遥怜射猎翁。追踪尽狐兔，遗种绝螟虫。试问南山广，何如渤海龚。无矜没矢力，要格带牛风。"
        },
        {
            "标题": "周愚卿用荀卿氏之语以遇名斋从余求诗为赋古",
            "作者": "赵蕃",
            "内容": "世俗争知竞冶容，纷纷墙穴交相从。谁知亦有秉正色，奉养辛勤供织舂。过期不嫁心不悔，偃蹇数夫终德配。君不见兰生林下久含章，得时可以充君佩。"
        },
        {
            "标题": "祝君适中所所居南山岩花二种日玉梅日含笑者",
            "作者": "赵蕃",
            "内容": "含笑初无巧笑容，未知名字复谁从。尔今顾有嫣然状，不笑春风却笑冬。"
        },
        {
            "标题": "严山",
            "作者": "赵蕃",
            "内容": "春风吹桃花，适与流水会。流水固无心，桃花亦何意。如何武陵人，便至神仙家。神仙不可见，回首空烟霞。"
        },
        {
            "标题": "严先辈送鲤鱼",
            "作者": "赵蕃",
            "内容": "严郎得鱼不敢食，走送茅斋嫌步迟。却愧家贫惯粗粝，无人为我脍银丝。"
        },
        {
            "标题": "严从礼折送牡丹且副以诗次韵",
            "作者": "赵蕃",
            "内容": "几日云昏病亦昏，问春咫尺负名园。两枝何自落书几，一笑为之开酒尊。怪底江南新种得，未饶洛下旧名喧。不然故有栽培力，能使芳根学返魂。"
        },
        {
            "标题": "严从礼求先照轩诗",
            "作者": "赵蕃",
            "内容": "日上照万物，心明观一身。为光讵资火，在我不关人。"
        },
        {
            "标题": "祝君适中折所居南山岩花二种曰玉梅曰含笑者为况名乃适中自制人鲜知之题五绝以广焉 其三",
            "作者": "赵蕃",
            "内容": "大笑能株小作丛，吐香全似酒微中。旧观但比山茶白，无此枝头破颗红。"
        },
        {
            "标题": "祝君适中所所居南山岩花二种日玉梅日含笑者",
            "作者": "赵蕃",
            "内容": "蜡梅当日过苏黄，名压西川旧海棠。太息此花终未遇，而余与子漫平章。"
        },
        {
            "标题": "严先辈诗送红梅次韵",
            "作者": "赵蕃",
            "内容": "尽道梅花白，能红又一奇。浑疑丹换骨，不是酒侵肌。看此敷腴色，思侬少壮时。盛年虽不再，犹拟岁寒知。"
        },
        {
            "标题": "祝君适中折所居南山岩花二种曰玉梅曰含笑者为况名乃适中自制人鲜知之题五绝以广焉 其一",
            "作者": "赵蕃",
            "内容": "柯茎全与腊梅同，色洁香幽梅亦通。以玉谥之真不僣，何须汉赋楚骚中。"
        },
        {
            "标题": "祝君适中所所居南山岩花二种日玉梅日含笑者",
            "作者": "赵蕃",
            "内容": "南山含壁尽阳冈，草木朝朝被宠光。梅事已居桃李上，尔于梅也更前行。"
        },
        {
            "标题": "严山",
            "作者": "赵蕃",
            "内容": "严山多嵯峨，婺水争平远。山如古屏张，水似横轴展。世绝郭熙画，我无摩诘诗。熟视眼中景，偃蹇不得追。"
        },
        {
            "标题": "彦博周伯休来",
            "作者": "赵蕃",
            "内容": "剥啄能来两玉人，饭蔬糜粟共吾贫。更欣两子知人意，为作萧萧破暑新。"
        },
        {
            "标题": "砚答",
            "作者": "赵蕃",
            "内容": "食砚固可爱，砚枯还有云。先生信难说，吾事亦徒勤。岁久当消髀，研穷且断筋。不如因坠地，瘗得退之文。"
        },
        {
            "标题": "验漆",
            "作者": "赵蕃",
            "内容": "好漆清如镜，悬丝似钓钩。撼动虎斑色，打著有浮沤。"
        },
        {
            "标题": "砚答",
            "作者": "赵蕃",
            "内容": "食砚固可笑，砚枯还有云。先生信难说，吾事亦徒勤。\n岁久当消髀，研穷且断筋。不如因坠地，瘗得退之文。"
        },
        {
            "标题": "次王照邻滕彦真韵二首 其二",
            "作者": "赵蕃",
            "内容": "王子诗如照，滕侯隐似真。倘来宁取遇，居易若为屯。\n酬倡虽才始，风期自夙亲。江湖纵悠远，德盛罔非邻。"
        },
        {
            "标题": "晏斋余自名也故常以榜自随乃以名厅事之东偏",
            "作者": "赵蕃",
            "内容": "此晏名斋惧不安，居閒从仕莫殊看。葱羹麦饭自可饱，惟去不须如井丹。"
        },
        {
            "标题": "晏斋余自名也故常以榜自随乃以名厅事之东偏",
            "作者": "赵蕃",
            "内容": "此地何因著此君，藉之除扫簿书纷。山中为尔曾成隐，回首悠悠空暮云。"
        },
        {
            "标题": "晏斋余自名也故常以榜自随乃以名厅事之东偏",
            "作者": "赵蕃",
            "内容": "容膝徒知取易安，容君数百又何宽。若人问我名斋义，两语从渠作麽看。"
        },
        {
            "标题": "扬步",
            "作者": "赵蕃",
            "内容": "竟日人行绝，惟闻鸟语多。忽逢樵妇斧，更听牧儿歌。"
        },
        {
            "标题": "养源斋",
            "作者": "赵蕃",
            "内容": "红源初滥觞，其天千万里。婆娑数亩阴，岁月拱把尔。士之于为学，岂得独异彼。岿然九层台，亦自抔土累。平生养源斋，曾诗与王记。二公死何年，夫子盖老矣。向来之滔滔，今乃见涯涘。木殖岁云秋，实落材则美。"
        },
        {
            "标题": "杨录事以仆与孙温叟唱酬韵作诗见贻又用仆与",
            "作者": "赵蕃",
            "内容": "了知人事近天机，苍狗斯须变白衣。逋客几回惊鹤怨，弋人终日慕鸿飞。由来灾怪自珠玉，不以贱贫安布韦。我鬓已霜君可料，况堪七十古来稀。"
        },
        {
            "标题": "杨录事以仆与孙温叟唱酬韵作诗见贻又用仆与",
            "作者": "赵蕃",
            "内容": "丹凤哀鸣领九雏，雀飞饱食下平芜。寒窗拥褐兹晨卧，急鼓穿鞋旧日趋。客至渠能劳剥啄，赋成我岂寓乌无。说天更拟愚溪去，荣辱端知可罢呼。"
        },
        {
            "标题": "野息",
            "作者": "赵蕃",
            "内容": "覆之茅三重，树以不加斲。野息若规模，规模如是作。"
        },
        {
            "标题": "夜泊刘口雨连明有怀成匀",
            "作者": "赵蕃",
            "内容": "山中风雨夕，招要对床期。今夕风亦雨，牢落孤舟维。蓬窗与竹窗，萧瑟雨在兹。不寐欲至曙，何繇梦见之。"
        },
        {
            "标题": "早作",
            "作者": "赵蕃",
            "内容": "萧萧初对雨，滟滟急看晴。远树孤烟出，旷陂春水生。不关形役累，自作野田行。独愧龙钟者，犹敺觳觫耕。"
        },
        {
            "标题": "夜赋二首",
            "作者": "赵蕃",
            "内容": "欲寐已成寤，暂欣还作悲。三更风雨听，四海友朋思。拊榻虫频息，挑灯鼠屡窥。莫呼僮仆觉，翻到自题诗。"
        },
        {
            "标题": "夜赋二首 其二",
            "作者": "赵蕃",
            "内容": "下上严婺路，往来苕霅舟。何胜百篇咏，不啻十年游。\n志愿终渔钓，经蹊熟鹭鸥。清风慕唐汉，高友得孙刘。"
        },
        {
            "标题": "夜过王兆明",
            "作者": "赵蕃",
            "内容": "门外春风吹倒人，过门宁惜滞车轮。君能劝我杯中物，我亦挥君壁上尘。"
        },
        {
            "标题": "夜过李商叟",
            "作者": "赵蕃",
            "内容": "每见必匆匆，谈诗口不空。林间惊落月，坐上觉生风。老大君无敌，飘零我漫穷。问的才半百，归及未成翁。"
        },
        {
            "标题": "夜宿沙涡",
            "作者": "赵蕃",
            "内容": "橹折故难进，牵殊深足虞。百艰甘薄命，共济赖同途。\n聚落强名地，并吞总是湖。遥遥闻吠犬，更问酒家酤。"
        },
        {
            "标题": "夜宿沙涡",
            "作者": "赵蕃",
            "内容": "橹折帮难进，牵殊深足虞。百艰甘薄命，共济赖同途。聚落强名地，并吞总是湖。遥遥闻吠犬，更问酒家酤。"
        },
        {
            "标题": "夜作绝句三首",
            "作者": "赵蕃",
            "内容": "秋入吟窗夜气清，旧书虽老眼犹明。悠悠行李空长铗，落落功名负短檠。"
        },
        {
            "标题": "夜作绝句三首",
            "作者": "赵蕃",
            "内容": "月明入户白于霜，林影当檐耸若翔。睡味不应如许好，不来吟咏答寒螀。"
        },
        {
            "标题": "夜忆逸",
            "作者": "赵蕃",
            "内容": "雨听止复作，滩闻抑更扬。贪程谓日短，无寐识更长。儿叹父官无，父忧儿学荒。渠能志游夏，我可吊沅湘。"
        },
        {
            "标题": "夜作绝句三首",
            "作者": "赵蕃",
            "内容": "高下钟声一听闻，林梢落月乱纷纷。忽来眼底诗无数，颇念高人与细分。"
        },
        {
            "标题": "夜坐观书作",
            "作者": "赵蕃",
            "内容": "久矣疏黄卷，欣然对短檠。灯寒度窗影，雨骤落檐声。伏枕身虽惫，观书眼尚明。带经真有道，发冢复何情。"
        },
        {
            "标题": "夜坐怀李季蓬",
            "作者": "赵蕃",
            "内容": "旧诵凌云赋，新哦泣鬼诗。结交何用早，倾盖诈深期。捷径看君绝，长途觉我衰。殷勤今夜月，全似过桥时。"
        },
        {
            "标题": "中秋夜作去年今夕仆自北关过吴兴",
            "作者": "赵蕃",
            "内容": "明月同千里，寒乡又一秋。床随桧阴侧，巾与桂香浮。此夕山中趣，它年霅上游。诸儿皆楚语，老子自商讴。"
        },
        {
            "标题": "谒仰山寺",
            "作者": "赵蕃",
            "内容": "欲知正直不余欺，请祷应闻韩退之。旱昔不灾今病雨，我虽非职敢陈诗。"
        },
        {
            "标题": "谒赵文鼎墓",
            "作者": "赵蕃",
            "内容": "君卧青山久，余今白发新。秋风对摇落，旧事入悲辛。此世宁长世，吾身岂久身。萧萧闻鹤夜，耿耿待鸡晨。"
        },
        {
            "标题": "谒文叔于松谷",
            "作者": "赵蕃",
            "内容": "鸡鸣戒柴车，月落到林寺。先生方睡美，童子惊客至。晨霜粲屋瓦，初日照平地。虽非赞公宿，似是超师谊。分携属秋风，倏忽竟此岁。相望不为远，数见良不易。公行立朝班，我政亲农耜。自兹出处殊，宁使心迹异。欢华一朝宠，风节千古事。要令松谷名，因公表于世。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "暮色苍然遂不开，我舟亦欲傍崖隈。不唯帆过谁家宿，水鸟林栖亦并来。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "去岁重阳事已讹，今年亦复病蹉跎。明年想见山中集，弟妹团栾黄菊歌。"
        },
        {
            "标题": "移官巴陵行有日矣书呈唐德舆程士和梁和仲于",
            "作者": "赵蕃",
            "内容": "有集能行世，初疑是古人。大波皆汹涌，小石亦嶙峋。时誉归讎校，微官尚徼巡。竹塘春水满，双鶒会飞驯。"
        },
        {
            "标题": "移官巴陵行有日矣书呈唐德舆程士和梁和仲于去非段元衡邢大声七首 其五",
            "作者": "赵蕃",
            "内容": "有集能行世，初疑是古人。大波皆汹涌，小石亦嶙峋。\n时誉归雠校，微官尚徼巡。竹塘春水满，双鶒会飞驯。"
        },
        {
            "标题": "移官巴陵行有日矣书呈唐德舆程士和梁和仲于",
            "作者": "赵蕃",
            "内容": "骤雨落还收，余寒去却留。飘零梅树底，仿佛杏梢头。酒有连朝病，诗从一笑求。平生湖海兴，又复具扁舟。"
        },
        {
            "标题": "移官万安道中",
            "作者": "赵蕃",
            "内容": "立春今几日，特色已全回。青入株株柳，芳残树树梅。自由人历落，莫怨马虺{尬介换贵}。总是天涯客，何伤岁尽来。"
        },
        {
            "标题": "移官巴陵行有日矣书呈唐德舆程士和梁和仲于",
            "作者": "赵蕃",
            "内容": "太史羲皇上，嵩山季孟间。诸孙均内外，文采被斓斑。顾我何足数，遗风莫可攀。知音愧流水，仰止在高山。"
        },
        {
            "标题": "宜风市作",
            "作者": "赵蕃",
            "内容": "不误晨霜白，但惊浓雾黄。过桥初有迹，著木顿生光。未怕寒如许，殊胜雨见妨。燎薪仍酌酒，一笑作哄堂。"
        },
        {
            "标题": "移官巴陵行有日矣书呈唐德舆程士和梁和仲于",
            "作者": "赵蕃",
            "内容": "客里仍为客，天边懒问天。春风几经历，老病一蹁跹。君句真严律，侬诗但散禅。锦囊如许借，不惮手亲传。"
        },
        {
            "标题": "移官巴陵行有日矣书呈唐德舆程士和梁和仲于去非段元衡邢大声七首 其一",
            "作者": "赵蕃",
            "内容": "骤雨落还收，馀寒去却留。飘零梅树底，髣髴杏梢头。\n酒有连朝病，诗从一笑求。平生湖海兴，又复具扁舟。"
        },
        {
            "标题": "移官巴陵行有日矣书呈唐德舆程士和梁和仲于",
            "作者": "赵蕃",
            "内容": "门户怜非寄，声名叹不群。倦游俱楚子，旧识记番君。去觅江山助，行思风月分。诗成如枉寄，亦足张吾军。"
        },
        {
            "标题": "移官巴陵行有日矣书呈唐德舆程士和梁和仲于",
            "作者": "赵蕃",
            "内容": "问认书能数，飘流见愈亲。通家如弟数，受赐亦州民。渺莽重湖路，羁栖一病身。欲行行未得，风雨况频频。"
        },
        {
            "标题": "移官巴陵行有日矣书呈唐德舆程士和梁和仲于",
            "作者": "赵蕃",
            "内容": "只道花争发，那知雨较迟。病躯犹故絮，霜鬓益新丝。鄙性岂耽酒，写怀聊赋诗。经过顿能尔，无久溷公为。"
        },
        {
            "标题": "移松",
            "作者": "赵蕃",
            "内容": "垂垂白发侵，落落青松爱。协趣在山林，移根出蓬艾。\n逝矣我何悲，苍然渠可耐。"
        },
        {
            "标题": "以坡公君如大江日千里我如此水千山底为韵作",
            "作者": "赵蕃",
            "内容": "落此鼪鼯野，宜从麋鹿群。何知交友内，而乃得夫君。"
        },
        {
            "标题": "以坡公君如大江日千里我如此水千山底为韵作",
            "作者": "赵蕃",
            "内容": "楩机动霜雪，用之可以大。蓬蒿束缚之，世亦安取代。"
        },
        {
            "标题": "以坡公君如大江日千里我如此水千山底为韵作小诗十四首重送在伯盖深有感于斯句云 其二",
            "作者": "赵蕃",
            "内容": "何氏之从学，源流远有馀。穷经类元凯，能赋似相如。"
        },
        {
            "标题": "以茶寄杨溥之二首",
            "作者": "赵蕃",
            "内容": "忆过君家置酒杯，病予方止只空陪。而今梦想论文地，柳合沙堤鸥去来。"
        },
        {
            "标题": "以坡公君如大江日千里我如此水千山底为韵作",
            "作者": "赵蕃",
            "内容": "闻君射策日，落笔字数千。行看玉堂试，阔步踵英躔。"
        },
        {
            "标题": "以近诗寄丘运使",
            "作者": "赵蕃",
            "内容": "古货自难买，良工徒苦心。谁能明致力，于此是知音。门第成乖隔，江湖阻滞淫。寄书因有使，还得附微吟。"
        },
        {
            "标题": "弋阳陆行",
            "作者": "赵蕃",
            "内容": "细雨湿篮舆，渺渺穿翠楚。林园知秋近，已作西风语。昨朝汗浃背，今晨冷侵膂。感慨悟乘除，人生几寒暑。"
        },
        {
            "标题": "以近诗寄尤运使",
            "作者": "赵蕃",
            "内容": "求识尤太史，泛舟维豫章。秋天值摇落，行色况苍茫。竟乏惊人句，莫升君子堂。学诗虽老矣，获拟遍诸方。"
        },
        {
            "标题": "以坡公君如大江日千里我如此水千山底为韵作",
            "作者": "赵蕃",
            "内容": "游从二年中，离阔三百日。政自迹如疏，不妨心故密。"
        },
        {
            "标题": "以坡公君如大江日千里我如此水千山底为韵作小诗十四首重送在伯盖深有感于斯句云 其七",
            "作者": "赵蕃",
            "内容": "重湖岳阳楼，五柳渊明里。定复有佳人，与之同徙倚。"
        },
        {
            "标题": "以茶寄杨溥之二首",
            "作者": "赵蕃",
            "内容": "要题咫素问何如，病过春风体益癯。采得山茶漫持寄，草玄余暇想时须。"
        },
        {
            "标题": "以短轴从杨谨仲求字仅书其半而见还绝句戏谢",
            "作者": "赵蕃",
            "内容": "先生字有千金直，乞取宁非亦坐贪。更欲从公请终卷，又虞卖菜或蒙惭。"
        },
        {
            "标题": "舣舟龙游",
            "作者": "赵蕃",
            "内容": "縠波亭下一维舟，小对秋风梳白头。欲赋新诗欠时体，江河万古叹风流。"
        },
        {
            "标题": "以酒钱送明叔二绝代简 其二",
            "作者": "赵蕃",
            "内容": "我乃病多长止酒，有时渴梦落江湖。江天阔处识君阁，要破熟茶共嗫嚅。"
        },
        {
            "标题": "以坡公君如大江日千里我如此水千山底为韵作小诗十四首重送在伯盖深有感于斯句云 其十四",
            "作者": "赵蕃",
            "内容": "崎岖千万山，踏破青鞋底。何似引章泉，同耕老兄弟。"
        },
        {
            "标题": "以山药茶送沈宜之兄",
            "作者": "赵蕃",
            "内容": "山药本为林下享，筠篮那得致兵厨。传担云月并持与，长夜读书应所须。"
        },
        {
            "标题": "以予与斯远倡酬诗一卷寄钱伯同运使郎中二首 其二",
            "作者": "赵蕃",
            "内容": "我家怀玉居，盖自南渡初。元无五亩宅，仅保一束书。\n不调如释之，何翅十年馀。但有四壁在，倦游亦相如。\n况此方病卧，何繇瞻使车。所徯公嚬笑，以为民惨舒。"
        },
        {
            "标题": "以湖州酥秀州木犀面油太和石本观音像送莫万",
            "作者": "赵蕃",
            "内容": "蚁浮犹腊要酥同，长恨中州信不通。忽得吴中所持寄，急令分减报乡风。"
        },
        {
            "标题": "以坡公君如大江日千里我如此水千山底为韵作",
            "作者": "赵蕃",
            "内容": "曾闻一夕语，可胜十年书。同舟数月程，其得当何如。"
        },
        {
            "标题": "以坡公君如大江日千里我如此水千山底为韵作",
            "作者": "赵蕃",
            "内容": "楚国千年薮，岷山万里江。胡为入吟笔，政以落蓬窗。"
        },
        {
            "标题": "以坡公君如大江日千里我如此水千山底为韵作",
            "作者": "赵蕃",
            "内容": "重湖岳阳楼，五柳渊明里。定复有佳人，与之同徒倚。"
        },
        {
            "标题": "已晴复阴",
            "作者": "赵蕃",
            "内容": "云去疑收雨，云来复作阴。已闻崩涧壑，何止暗园林。蛙鬭怒何事，鸠鸣非好音。农心殊闵闵，病体更岑岑。"
        },
        {
            "标题": "以坡公君如大江日千里我如此水千山底为韵作",
            "作者": "赵蕃",
            "内容": "频登采芹亭，所乐非山水。君今去我东，愁绝重来倚。"
        },
        {
            "标题": "简陈择之索诗",
            "作者": "赵蕃",
            "内容": "游山闻说多诗句，久已传抄听小胥。屡戒譍门老马走，门前驿弟不为疏。"
        },
        {
            "标题": "以坡公君如大江日千里我如此水千山底为韵作小诗十四首重送在伯盖深有感于斯句云 其三",
            "作者": "赵蕃",
            "内容": "楩楠霜雪馀，用之可以大。蓬蒿束缚之，世亦安取代。"
        },
        {
            "标题": "以坡公君如大江日千里我如此水千山底为韵作",
            "作者": "赵蕃",
            "内容": "生儿思称家，人孰不欲可。门户冷如冰，其尤莫如我。"
        },
        {
            "标题": "以坡公君如大江日千里我如此水千山底为韵作",
            "作者": "赵蕃",
            "内容": "君行过吾里，舣舟并南山。王郎两徐子，非必素往还。"
        },
        {
            "标题": "以坡公君如大江日千里我如此水千山底为韵作小诗十四首重送在伯盖深有感于斯句云 其十",
            "作者": "赵蕃",
            "内容": "明经取青紫，此谚亦已鄙。至哉师初录，弃彼尝在此。"
        },
        {
            "标题": "以湖州酥秀州木犀面油太和石本观音像送莫万",
            "作者": "赵蕃",
            "内容": "天教桂蕊擅秋分，只道非秋无复存。底事兰开梅落际，忽于膏饰见追魂。"
        },
        {
            "标题": "以茶寄杨溥之二首 其一",
            "作者": "赵蕃",
            "内容": "要题尺素问何如，病过春风体益癯。采得山茶漫持寄，草玄馀暇想时须。"
        },
        {
            "标题": "以予与斯远倡酬诗一卷寄钱伯同运使郎中二首",
            "作者": "赵蕃",
            "内容": "公作广信牧，我为辰阳掾。长沙趣归程，临汝甫再见。我今华岳祠，公乘江东传。虽能递尺书，未易重会面。钱晁固世亲，贵贱宁异眷。复此候寒温，因之致诗卷。"
        },
        {
            "标题": "以坡公君如大江日千里我如此水千山底为韵作小诗十四首重送在伯盖深有感于斯句云 其六",
            "作者": "赵蕃",
            "内容": "今日东阳郡，城南尺五天。胡为五溪行，道里踰几千。"
        },
        {
            "标题": "以酒钱送明叔二绝代简",
            "作者": "赵蕃",
            "内容": "酒钱时乞故怜苏，三百青铜寄与沽。砚水长枯肺仍渴，可兹涓滴所能濡。"
        },
        {
            "标题": "以坡公君如大江日千里我如此水千山底为韵作小诗十四首重送在伯盖深有感于斯句云 其十一",
            "作者": "赵蕃",
            "内容": "频登采芹亭，所乐非山水。君今去我东，愁绝重来倚。"
        },
        {
            "标题": "以坡公君如大江日千里我如此水千山底为韵作",
            "作者": "赵蕃",
            "内容": "崎岖千万山，踏破青鞋底。何似引章泉，同耕老兄弟。"
        },
        {
            "标题": "因翟子固行送酒杨谨仲",
            "作者": "赵蕃",
            "内容": "君行为觅清江宅，水竹依依自作邻。问字未能从好事，一壶聊为乞诗陈。"
        },
        {
            "标题": "因汤莘夫行寄欧阳伯威",
            "作者": "赵蕃",
            "内容": "传得新诗过半年，故应松柏尚苍然。要持尊酒为君寿，邂逅门前有过船。"
        },
        {
            "标题": "逸再为婺女之行既别出郭矣夜不能寐成六绝句",
            "作者": "赵蕃",
            "内容": "兹行为谢时衡岳，并与传声吕法曹。汝解事贤其自勉，我因求友不妨高。"
        },
        {
            "标题": "因诚斋寄张三十叔",
            "作者": "赵蕃",
            "内容": "韶石驰书岁屡终，浮湛渺渺听殷洪。长年苦望吾地涉，宁料它途马首东。鸿雁又当辞瘴海，孔鸾端合在高桐。忽逢玉节春江上，再拜题诗觅寓公。"
        },
        {
            "标题": "逸再为婺女之行既别出郭矣夜不能寐成六绝句",
            "作者": "赵蕃",
            "内容": "体能中格号时文，能料科场可策勋。此外更资为学在，木须根立乃凌云。"
        },
        {
            "标题": "因曾相士寄韦南雄",
            "作者": "赵蕃",
            "内容": "窈窕梅花岭，风流燕寝香。如闻省条教，复道富篇章。近作凡几首，新来无一行。因人问无量，并遣验徵黄。"
        },
        {
            "标题": "尹丈少稷旧作借竹轩诗数首如雨重时惊入屋梢",
            "作者": "赵蕃",
            "内容": "离立何妨出屋高，风微亦得听萧骚。南山昨夜新雷起，行有横鞭破土膏。"
        },
        {
            "标题": "尹丈少稷旧作借竹轩诗数首如雨重时惊入屋梢",
            "作者": "赵蕃",
            "内容": "山居面面皆修竹，雨重时惊入屋梢。坐诵方斋旧诗句，人间那有续弦胶。"
        },
        {
            "标题": "因送客过六叔",
            "作者": "赵蕃",
            "内容": "荷衣绿破碎，稻实乱撑拄。秋悲空多风，云重乃不雨。黄花已成昨，白酒真漫举。小作谈笑期，暂纾追送苦。"
        },
        {
            "标题": "逸再为婺女之行既别出郭矣夜不能寐成六绝句",
            "作者": "赵蕃",
            "内容": "去岁诸公祖敬之，我曾同席共委蛇。相逢傥复蒙相问，为道东归鬓益丝。"
        },
        {
            "标题": "尹丈少稷旧作借竹轩诗数首如雨重时惊入屋梢风微亦得听萧骚之句尤为警拔雨中看竹因用其语作两绝句 其一",
            "作者": "赵蕃",
            "内容": "山居面面皆脩竹，雨重时惊入屋梢。坐诵方斋旧诗句，人间那有续弦胶。"
        },
        {
            "标题": "逸再为婺女之行既别出郭矣夜不能寐成六绝句追送 其一",
            "作者": "赵蕃",
            "内容": "正学堂堂吕紫微，有孙端的为传衣。祇今一派金华是，戴路年来汝所依。"
        },
        {
            "标题": "逸再为婺女之行既别出郭矣夜不能寐成六绝句",
            "作者": "赵蕃",
            "内容": "我归犹尔未还家，送汝令人重叹嗟。送汝叹嗟犹自可，最思阿庆语咿哑。"
        },
        {
            "标题": "逸再为婺女之行既别出郭矣夜不能寐成六绝句",
            "作者": "赵蕃",
            "内容": "岁事将穷老所悲，念将留汝亦奚为。新年事业能增进，绝胜衰残守旧诗。"
        },
        {
            "标题": "饮袁州惠仰山茶",
            "作者": "赵蕃",
            "内容": "黄溪方辍供，顿有仰山来。久怕羊肠险，小听松吹回。喜能浇渴肺，愁奈走饥雷。何日俱君谒，香凝燕寝开。"
        },
        {
            "标题": "隐山寺梁昭明题额",
            "作者": "赵蕃",
            "内容": "山深不知暑，五月冷如冰。寂寞前朝寺，风流帝子能。田荒空野水，树老半枯藤。不尽怀人兴，钟楼日暮登。"
        },
        {
            "标题": "永丰尉治神祠前梅已成阴忽著花七出而无鄂色",
            "作者": "赵蕃",
            "内容": "谢君为吏清如水，神吐祠前不鄂花。我欲将诗道其事，却防流咏入京华。"
        },
        {
            "标题": "咏隔堑梅",
            "作者": "赵蕃",
            "内容": "丛篁乱临溪，丛树深隔堑。爱之不能即，玩之宁有厌。五字遣谁哦，一杯频尔念。幸勿折新开，留将遂幽占。"
        },
        {
            "标题": "咏梅六首",
            "作者": "赵蕃",
            "内容": "老眼从昏翳，高情未脱遗。虽云谢能赋，政尔动相思。彼自无妍鄙，渠宁可磷缁。犹须藉名胜，相与厚襟期。"
        },
        {
            "标题": "咏晴",
            "作者": "赵蕃",
            "内容": "败屋两三间，随僧且住山。诗无一朝废，官有十年闲。日上花明野，鸡啼门掩关。春风从草草，老态已斑斑。"
        },
        {
            "标题": "咏牡丹",
            "作者": "赵蕃",
            "内容": "洛下谁移致，江南种得成。高株非自接，径尺信能盈。恨匪坚牢质，漫令城国倾。未宜贫舍有，风起莫多惊。"
        },
        {
            "标题": "咏梅六首",
            "作者": "赵蕃",
            "内容": "腊前能几日，年后不多时。五岭无千里，东亭共一陲。胡为欺北客，未即见南枝。或谓冰霜候，还忧衣褐为。"
        },
        {
            "标题": "咏梅六首 其五",
            "作者": "赵蕃",
            "内容": "溪北溪南路，山前山后居。兴来随杖屦，意到总林庐。\n触目常怀尔，关心相忆余。虽然风月趣，千里故非疏。"
        },
        {
            "标题": "咏梅六首 其二",
            "作者": "赵蕃",
            "内容": "腊前能几日，年后不多时。五岭无千里，东亭共一陲。\n胡为欺北客，未即见南枝。或谓冰霜候，还忧衣褐为。"
        },
        {
            "标题": "咏蕙",
            "作者": "赵蕃",
            "内容": "莫与兰争长，风期本自同。俱高汉赋上，并录楚词中。斛种当书屋，篮移自佛宫。更余千个竹，相与慰诗穷。"
        },
        {
            "标题": "咏梅六首 其四",
            "作者": "赵蕃",
            "内容": "纵乏幽人宅，犹馀大树祠。带山仍带水，宜饮亦宜诗。\n勿待全开后，当乘半放时。昏昏廓阴雾，皎皎上朝曦。"
        },
        {
            "标题": "咏梅六首",
            "作者": "赵蕃",
            "内容": "十月江南路，梅花次第开。殊方孤病眼，高兴阙诗材。几日风鸣屋，连宵雨浥埃。曾令四郊觅，未见一枝来。"
        },
        {
            "标题": "咏梅六首",
            "作者": "赵蕃",
            "内容": "几日寒如许，梅花好在不。汝虽甘寂寞，吾自念深幽。静坞无车马，清溪足鹭鸥。何当细扶杖，随处小迟留。"
        },
        {
            "标题": "咏梅六首",
            "作者": "赵蕃",
            "内容": "纵乏幽人宅，犹余大树祠。带山仍带水，宜饮亦宜诗。勿待全开后，当乘半放时。昏昏廓阴雾，皎皎上朝曦。"
        },
        {
            "标题": "咏雁",
            "作者": "赵蕃",
            "内容": "胡为去关塞，何事落江湖。岁月常违燕，飞鸣每候奴。菰蒲虽足乐，矰缴绝须虞。矫矫其高举，纷纷莫下俱。"
        },
        {
            "标题": "咏书斋梅",
            "作者": "赵蕃",
            "内容": "忆昨看梅恨不早，而今顾索晚方开。朝来已作二月暖，花事应怜老境催。防护可加人漫巧，飘零未免句空哀。夜深耿耿欲忘寐，明日更忧风雨来。"
        },
        {
            "标题": "用洪觉范诗为首作四绝",
            "作者": "赵蕃",
            "内容": "个中著我添图画，能画今谁如辋川。但写一蓑仍一笠，不须羽服记蹁跹。"
        },
        {
            "标题": "用洪觉范诗为首作四绝 其四",
            "作者": "赵蕃",
            "内容": "便似华亭落照湾，要人弹压愧诗孱。馀霞散尽空无绮，新月初升势已弯。"
        },
        {
            "标题": "用韵呈明叔",
            "作者": "赵蕃",
            "内容": "白鸥自倚占深湾，亦有幽人此照颜。岂但襟斯非世俗，要知吟啸夺天悭。江天见处从教阔，松竹栽成不要删。我若赋诗君为写，绝人翰墨高闲。"
        },
        {
            "标题": "用一代不数人百年能几见为韵诗赋十章呈陈君",
            "作者": "赵蕃",
            "内容": "流传昔多闻，邂逅今既见。顾我何足收，期公示深眷。"
        },
        {
            "标题": "用一代不数人百年能几见为韵诗赋十章呈陈君",
            "作者": "赵蕃",
            "内容": "少小耽文字，初非哲匠能。空令为己学，老矣见何曾。"
        },
        {
            "标题": "咏笋用昌黎韵",
            "作者": "赵蕃",
            "内容": "山居何所用，种竹并楹轩。听雨宵忘寐，摇风日破烦。\n春来仍引蔓，雨后竞添孙。迸砌思移石，妨池欲废盆。\n堤防虞采掘，检束费晨昏。自是林深茂，非因地独温。\n有朋如角立，布阵似争骞。戢戢株虽短，骎骎势已存。\n却行才避碍，逆曳遂难垠。婢喜频留步，儿欣屡发言。\n纵横从可目，散漫孰寻根。蚁败须攻穴，羊侵要补藩。\n骤惊疑瓦合，还讶若车奔。岂害偏藏径，何妨便满园。\n拥培规我力，振拔果谁恩。坐见身长堑，行看箨蔽垣。\n苔俱滋湿晕，兰与王芳荪。未肯低前辈，终当及次番。\n万杉真浪说，千橘更何论。蹇傲冬方见，阴森夏乃繁。\n务令收晚节，忍把助朝餐。此日聊成隐，它年定改门。\n韩公留句伟，侯喜漫名掀。韵险言无丽，搜穷笔殆髡。\n直将摅郁闷，底用役神魂。示子斯同作，哦吟莫接暾。"
        },
        {
            "标题": "用一代不数人百年能几见为韵诗赋十章呈陈君",
            "作者": "赵蕃",
            "内容": "贤愚之相悬，千万或什百。所以天地间，寥寥苦难索。"
        },
        {
            "标题": "用一代不数人百年能几见为韵诗赋十章呈陈君",
            "作者": "赵蕃",
            "内容": "云物瞻闽峤，风声望海滨。如何一年内，顿得见斯人。"
        },
        {
            "标题": "用一代不数人百年能几见为韵诗赋十章呈陈君",
            "作者": "赵蕃",
            "内容": "昔公颂诗书，论世犹尚友。生幸同斯时，识面可独不。"
        },
        {
            "标题": "用程季仪送行之韵为别",
            "作者": "赵蕃",
            "内容": "过江今几年，遗俗不屡见。纵余门户称，直有冠裳变。惟君河洛间，南走楚粤遍。虽从科诏求，未脱褐衣贱。芬然兰三薰，粹矣金百链。潭潭务中澄，煜煜鄙外绚。遂登南轩门，如识伊川面。周旋苟有得，喜跃几成抃。渊深保战兢，鸩毒戒安宴。于今过城南，政似趋无倦。儒冠盖多端，剧论如合战。试评季路勇，孰与之反殿。前日我辞君，炎风尚交扇。只今君别我，余暑已堪饯。岁序急推迁，吾行甚流转。爝火讵当阳，雨雪宁待{左日见}。孤唳岂潜声，卑飞终挂罥。小令泊扁舟，暂为沥破研。我如浩然归，君异方朔荐。契阔方自兹，追随复何便。"
        },
        {
            "标题": "用一代不数人百年能几见为韵诗赋十章呈陈君",
            "作者": "赵蕃",
            "内容": "山色仍前日，梅花又一年。休为招屈些，好泛渡湘船。"
        },
        {
            "标题": "咏武安山塔",
            "作者": "赵蕃",
            "内容": "矗矗南山塔，亭亭古邑标。闲游赊积岁，共宿忆消宵。尖出知天近，层分见木雕。未须轮犊健，直欲便鹏摇。"
        },
        {
            "标题": "用一代不数人百年能几见为韵诗赋十章呈陈君",
            "作者": "赵蕃",
            "内容": "公乎不为文，为必行于代。诵习孰其人，儿童兼老辈。"
        },
        {
            "标题": "用前韵呈硕父昆仲",
            "作者": "赵蕃",
            "内容": "嗟我失脚堕棘榛，寸步有若千里行。穷山自缚数椽屋，便认怀玉为里门。扁舟泛从吴楚转，远游欲赋惭无文。他乡喜见两表弟，把臂劳苦仍如勤。夜窗款坐屡续灯，有酒更倒樽如岑。只今一笑莫轻失，转首便恐成后今。要知后会涉何许，慷慨忍对临风襟。故有如子未多有，立身行己须自钦。不惟门户在所寄。异日亦足张吾军。"
        },
        {
            "标题": "用老谢丈立春韵赠周文显蕃与文显以癸巳岁是日相识始有倡酬故及之",
            "作者": "赵蕃",
            "内容": "时序飞腾不贷人，相从还此赋迎春。祇言世态有凉燠，须信吾曹无故新。\n长句能同李白好，为儒未许贾山醇。两郎玉立仍难弟，谁道先生解久贫。"
        },
        {
            "标题": "用一代不数人百年能几见为韵诗赋十章呈陈君",
            "作者": "赵蕃",
            "内容": "东南固多贤，莫与永嘉匹。王郑已骑鲸，辈流公第一。"
        },
        {
            "标题": "用一代不数人百年能几见为韵诗赋十章呈陈君",
            "作者": "赵蕃",
            "内容": "桂阳去衡阳，道里端能几。倘许钓竿投，春风叩葭苇。"
        },
        {
            "标题": "用洪觉范诗为首作四绝 其一",
            "作者": "赵蕃",
            "内容": "剩水残山惨澹间，道人名字满江干。向疑此语来天上，何意真成朝暮看。"
        },
        {
            "标题": "用洪觉范诗为首作四绝 其二",
            "作者": "赵蕃",
            "内容": "钓舟无事白鸥閒，自是江湖境界宽。我欲汎然随所往，竹君谁与报平安。"
        },
        {
            "标题": "用一代不数人百年能几见为韵诗赋十章呈陈君",
            "作者": "赵蕃",
            "内容": "人言会合难，会合端有数。公不绝槠洲，我政长沙住。"
        },
        {
            "标题": "用韵寄孙推官二首",
            "作者": "赵蕃",
            "内容": "珍重章泉万竹雏，护烦邻里未应芜。浮生固觉浮云似，逝者难堪逝水趋。尚喜论诗有新益，幸逃阅士若旁无。君平未可山林去，傥欲赴盟其见呼。"
        },
        {
            "标题": "幽居即事八首",
            "作者": "赵蕃",
            "内容": "雨压藤架半倒，草荒支径新锄。尚有诗翁入社，未妨俗子回车。"
        },
        {
            "标题": "幽居即事八首",
            "作者": "赵蕃",
            "内容": "世事不关幽事，睡魔可伏诗魔。隐几灰心南郭，无言示病维摩。"
        },
        {
            "标题": "用一代不数人百年能几见为韵诗赋十章呈陈君举 其三",
            "作者": "赵蕃",
            "内容": "昔人颂诗书，论世犹尚友。生幸同斯时，识面可独不。"
        },
        {
            "标题": "幽兰坡",
            "作者": "赵蕃",
            "内容": "斗坡能曲折，乱石故峥嵘。篁竹几成蔽，幽兰何处生。"
        },
        {
            "标题": "幽居即事八首",
            "作者": "赵蕃",
            "内容": "枵腹搜诗甚苦，睡眼看山若无。得饱径成嘲弄，稍醒便欲追摹。"
        },
        {
            "标题": "幽居即事八首",
            "作者": "赵蕃",
            "内容": "筍迸阶石欲落，树成窗影疑深。未能作有画句，聊且弄无弦琴。"
        },
        {
            "标题": "幽居即事八首",
            "作者": "赵蕃",
            "内容": "及此风收雨止，坐看月缺云移。未办敲门赊酒，何妨觅纸题诗。"
        },
        {
            "标题": "用韵寄孙推官二首",
            "作者": "赵蕃",
            "内容": "泪垢悲啼失母雏，可思营室共衔芜。未能因事赋归去，尚此折腰成走趋。岂谓微官堪顾藉，不难征路指虚无。重轻得丧吾知矣，莫待孔宾闻夜呼。"
        },
        {
            "标题": "用一代不数人百年能几见为韵诗赋十章呈陈君举 其五",
            "作者": "赵蕃",
            "内容": "云物瞻闽峤，风声望海滨。如何一年内，顿得见斯人。"
        },
        {
            "标题": "悠然亭",
            "作者": "赵蕃",
            "内容": "亭能招南山，径亦栽黄菊。我乃愿师陶，过公期托宿。"
        },
        {
            "标题": "幽居即事八首",
            "作者": "赵蕃",
            "内容": "空山百族鸣禽，静听无非好音。何止胜俗人语，便可罢无弦琴。"
        },
        {
            "标题": "幽居即事八首",
            "作者": "赵蕃",
            "内容": "游丝落花春尽，绿叶青阴夏来。雨润苔钱更积，风清竹户频开。"
        },
        {
            "标题": "游浮洲寺",
            "作者": "赵蕃",
            "内容": "久客浑忘赖，群山得细看。身如悟浮没，诗喜助波澜。塑象观殊诡，作钟怀叛干。东湖空壮丽，芝岭漫林峦。"
        },
        {
            "标题": "游管历院用乔子迁韵",
            "作者": "赵蕃",
            "内容": "北沙一勺浅沙泉，三日弯跧厌客船。指似殿楼知有寺，经行陂泊见多田。清泉方斛快新浴，草屦葛衣便晚天。阅遍题名重惆怅，越州何许但云烟。"
        },
        {
            "标题": "游吉祥寺",
            "作者": "赵蕃",
            "内容": "寒深朝未定，暖翠晚能佳。不饮青帘酒，来寻古寺茶。连枝空绿竹，独木漫桃花。埋没聪明水，凄凉六一家。"
        },
        {
            "标题": "游妙香院",
            "作者": "赵蕃",
            "内容": "说似桃花寺，逢人举旧题。山门循古磴，阁槛枕清溪。三老催人去，孤筇得暂携。龟峰仍不远，触热未能跻。"
        },
        {
            "标题": "游太平寺",
            "作者": "赵蕃",
            "内容": "一水萦纡渡，千松高下栽。童师空有塔，皖伯已无台。似为寻山至，那因问法来。茶香从汝供，诗味遣谁陪。"
        },
        {
            "标题": "游石壁寺怀禅月",
            "作者": "赵蕃",
            "内容": "一棹夷犹石壁来，寺门杂树向溪开。七言粗可供诗本，十幅谁能致袜材。想见高情澹云水，未嗟陈迹掩莓苔。倦游到处浑如昔，欲住还成破雨回。"
        },
        {
            "标题": "游彰法寺打擢秀阁诗以行",
            "作者": "赵蕃",
            "内容": "四海擢秀阁，兹晨彰法游。名随寺俱徙，地入道家流。尚喜黄诗在，仍容墨本求。从今茅屋底，自有皖山幽。"
        },
        {
            "标题": "有以灵寿杖为贶周旋累年忽尔摧折感而赋之",
            "作者": "赵蕃",
            "内容": "度岭且万里，友于凡几年。忽惊同拉朽，何敢恃扶颠。跻胜亡行具，结趺聊坐禅。山南与山北，从此罢蹁跹。"
        },
        {
            "标题": "有闻若管吹者意儿童为之问之乃鸟有名竹管者",
            "作者": "赵蕃",
            "内容": "尽日閒窗运秃翁，自怜虚出管城封。不知尔更何为者，初听犹疑似足蛩。"
        },
        {
            "标题": "九日莫令置酒县斋余以病不饮作诗呈坐客",
            "作者": "赵蕃",
            "内容": "孰使庭花未肯黄，政应知我鬓新霜。茫茫永夜无时旦，索索穷愁曾断肠。\n坐久支吾催煮药，饮豪络驿看传觞。废游不但因公事，风雨连朝故觉妨。"
        },
        {
            "标题": "在伯沅陵俱和前诗复次韵五首",
            "作者": "赵蕃",
            "内容": "暇能频相过，间或终岁阙。宁将数疏论，自有绸缪结。高山与流水，清风及朗月。花且事深期，人能废明节。"
        },
        {
            "标题": "有怀子肃读其诗卷因成数语",
            "作者": "赵蕃",
            "内容": "退之以文鸣，余事尤长诗。名家贾孟流，未必逾于斯。渊明工五言，亦有归来辞。乃知意到处，百发无一亏。孙侯绝人才，诗文俱中规。究其所源流，盖匪一日基。有如审言门，遂至杜拾遗。余波被芝兰，同功有埙篪。嗟予晚闻道，未易等级推。剧谈每从容，瞠若莫可追。闲窗念从公，两脚如絷维。探囊获新句，亦足慰所思。"
        },
        {
            "标题": "又次签判丈惜花绝句三首 其三",
            "作者": "赵蕃",
            "内容": "春事违人去若狂，便惊鶗鴂怨年芳。儿童强作留连意，拾去残花学试妆。"
        },
        {
            "标题": "八月十二日发潮",
            "作者": "赵蕃",
            "内容": "来犹念衾裯，去已谢絺綌。浮生几寒暑，大半是役役。长安冠盖地，难著山林客。虽云住连月，归梦无废夕。扁舟落吾手，旧路渐可识。迎潮初荡桨，晚日旋挂席。如鱼离罗网，如马脱羁絷。回首钓台高，清风明可揖。"
        },
        {
            "标题": "又次签判丈惜花绝句三首",
            "作者": "赵蕃",
            "内容": "江南花草易芳菲，今我还家已似迟。最恨春风苦无思，卷藏红绮不容披。"
        },
        {
            "标题": "又次签判丈惜花绝句三首",
            "作者": "赵蕃",
            "内容": "蚤作抽书对白间，瓦炉犹有宿香残。诗来报我群花尽，亟起巡檐忘帽寒。"
        },
        {
            "标题": "有闻若管吹者意儿童为之问之乃鸟有名竹管者",
            "作者": "赵蕃",
            "内容": "细听非笛复非芦，绝讶儿童底所呼。邂逅因之问何似，鸟鸣竹管自乌乌。"
        },
        {
            "标题": "又成父弟往馀干谒赵叔遂至池阳庐陵谒二周先生长句送行",
            "作者": "赵蕃",
            "内容": "归我山中未一年，两回题子送行篇。况今客路飞红叶，不比春风啼杜鹃。\n东阁翘材嗟久阔，长沙夜席已喧传。子行历聘应兄问，并谢江东有二天。"
        },
        {
            "标题": "有怀施文叔寄之",
            "作者": "赵蕃",
            "内容": "超果寺前江抱村，数株乔木拥山门。先生得酒日成醉，不负春风野外昏。"
        },
        {
            "标题": "有闻若管吹者意儿童为之问之乃鸟有名竹管者",
            "作者": "赵蕃",
            "内容": "蚕丝百箔旧曾闻，未说新丝价尔分。卒岁我无裘褐计，早知劝尔勿多云。"
        },
        {
            "标题": "在伯沅陵俱和前诗复次韵五首",
            "作者": "赵蕃",
            "内容": "二君思飘飘，独我意落落。博乎犹贤已，谑兮不为虐。是中有关键，未易轻启钥。至味匪盐梅，舍古复奚酌。"
        },
        {
            "标题": "又简张王臣",
            "作者": "赵蕃",
            "内容": "留落殊方少故人，岂其再见愈情亲。几因高论兴衰飒，频藉深杯慰苦辛。只道朝天在长夏，那知奉檄又残春。未闻行日先惆怅，君复何忧慨此身。"
        },
        {
            "标题": "余客长沙寒热骤作其证未分理掾次律张君为致",
            "作者": "赵蕃",
            "内容": "士不知闻未易轻，问医谁复话君名。殷勤多谢长沙掾，为我致之分死生。"
        },
        {
            "标题": "余干游昌国寺",
            "作者": "赵蕃",
            "内容": "于越之为游，束发迨中年。契阔固多矣，梦寐如唤焉。迩来数经过，所休必思禅。凭栏上清音，解包留煮泉。摩挲壁间诗，几人获流传。欧吟庐山高，坡咏西湖全。惜哉此奇胜，乃不遭两贤。何当觅扁舟，穷老依云烟。"
        },
        {
            "标题": "俞孝杨殖斋",
            "作者": "赵蕃",
            "内容": "士患不知学，既学思有终。一年农作计，十稔圃收功。四业独为重，九经皆寓中。勉哉期岁晚，禹稷与颜同。"
        },
        {
            "标题": "余干月夜",
            "作者": "赵蕃",
            "内容": "风月随地有，溪山天下稀。临流醒客寐，静夜觉渔归。浥浥露侵鬓，飞飞萤点衣。鹭鸥栖亦稳，知我故忘机。"
        },
        {
            "标题": "娱山亭",
            "作者": "赵蕃",
            "内容": "嗜好虽同辙，贤愚本异岐。箪瓢乐吾道，钱马昧真痴。吾舅端何以，名亭不在兹。登临如有得，勿用语群儿。"
        },
        {
            "标题": "渔村落照",
            "作者": "赵蕃",
            "内容": "落日千山赤，平林一带青。翁方卖鱼去，孤檝自横汀。"
        },
        {
            "标题": "渔门舟中",
            "作者": "赵蕃",
            "内容": "霜落芦可杀，水归湖渐洲。遵鸿岁栖集，振鹭日优游。邬子兵巡徼，豫章吴地头。兹生凡几过，时序古囊收。"
        },
        {
            "标题": "渔父诗四首",
            "作者": "赵蕃",
            "内容": "早悟君王物色求，子陵应已弃羊裘。绝知至德终难掩，女子亦称韩伯休。"
        },
        {
            "标题": "渔父诗四首 其三",
            "作者": "赵蕃",
            "内容": "风色披披手欲龟，日光飐飐鬓成丝。只今网罟无穷利，乐在竿纶顾未知。"
        },
        {
            "标题": "渔父诗四首",
            "作者": "赵蕃",
            "内容": "泛宅浮家一叶间，长年绿水又青山。若为不使兼能赋，始信天公到此悭。"
        },
        {
            "标题": "渔父诗四首",
            "作者": "赵蕃",
            "内容": "掉船晨出暮知归，举网惊呼鱼定肥。倾倒得钱何用许，江头取醉暮相违。"
        },
        {
            "标题": "与成父自信同舟到饶分路而别以诗送之三首",
            "作者": "赵蕃",
            "内容": "我自飘零更汝居，贱贫骨肉不相收。马家堤上休停骑，愁有居民说故侯。"
        },
        {
            "标题": "与李潭州椿寿翁五首 其四",
            "作者": "赵蕃",
            "内容": "万里沅湘路，千年贾屈文。迹同探禹穴，心每望尧云。\n未说渺茫隐，长思矍铄勋。不应迷出处，四十畏无闻。"
        },
        {
            "标题": "与成父自信同舟到饶分路而别以诗送之三首",
            "作者": "赵蕃",
            "内容": "向来三复渭阳诗，羡汝此行亲见之。若问乃兄何样似，家徒四壁更书痴。"
        },
        {
            "标题": "与成父别后有怀",
            "作者": "赵蕃",
            "内容": "何物催衰白，频年屡别离。弟兄俱老境，摇落况秋时。汝水应余忆，袁江独尔思。不堪行似棘，更对雨如丝。"
        },
        {
            "标题": "与李衢州峄四首",
            "作者": "赵蕃",
            "内容": "跨驴冲晚背常山，急雨飞来瞬息间。问讯元从禹迹洞，我家虽近却愁悭。"
        },
        {
            "标题": "与成父自信同舟到饶分路而别以诗送之三首 其二",
            "作者": "赵蕃",
            "内容": "我自飘零更汝忧，贱贫骨肉不相收。马家堤上休停骑，愁有居民说故侯。"
        },
        {
            "标题": "与李潭州椿寿翁五首 其五",
            "作者": "赵蕃",
            "内容": "日夜霜风急，东西客路昏。诗方学蛮语，病昔似文园。\n俯上辕门谒，愁干节制尊。顽疏宁自昧，剪拂望深恩。"
        },
        {
            "标题": "与李潭州椿寿翁五首",
            "作者": "赵蕃",
            "内容": "荷橐上甘泉，居多政府迁。胡为抗章谢，而必退身全。自计虽良已，人贤讵舍旃。吾心故公尔，斯道合幡然。"
        },
        {
            "标题": "与伯玉元衡大声兄弟饮",
            "作者": "赵蕃",
            "内容": "何方应雨落，此地只凉生。杯酒偶相属，晤言聊叙情。登楼念王粲，促席想渊明。乡里无新故。情亲总弟兄。"
        },
        {
            "标题": "与李潭州椿寿翁五首",
            "作者": "赵蕃",
            "内容": "万进沅湘路，千年贾屈文。迹同探禹穴，心每望尧云。未说渺茫隐，长思矍铄勋。不应迷出处，四十畏无闻。"
        },
        {
            "标题": "与李潭州椿寿翁五首",
            "作者": "赵蕃",
            "内容": "今代长沙帅，当年汉李膺。登门故未易，为御亦堪矜。嗜好虽章句，经营在斗升。青衫旧蓝缕，白发近鬅鬙。"
        },
        {
            "标题": "与成父自信同舟到饶分路而别以诗送之三首",
            "作者": "赵蕃",
            "内容": "川行历览不知劳，我有新诗听汝抄。今日语离还索句，况堪风雨满江郊。"
        },
        {
            "标题": "与李衢州峄四首 其四",
            "作者": "赵蕃",
            "内容": "洪井登龙记昔年，祇今太末又行缠。馀波所及盖多矣，一夜水高溪有船。"
        },
        {
            "标题": "与李衢州峄四首",
            "作者": "赵蕃",
            "内容": "忽逢旗鼓去翩翩，道上行人喜欲颠。为说吾州新得雨，使君惠政实关天。"
        },
        {
            "标题": "与成父夜坐",
            "作者": "赵蕃",
            "内容": "抱病俱不饮，清言醒肺肝。山空知室迥，念静失忧端。纵笔诗还作，无弦琴废弹。庵居已清绝，况及夜微阑。"
        },
        {
            "标题": "与李衢州峄四首",
            "作者": "赵蕃",
            "内容": "黄尘扑扑倦征途，忽雨能来快洗苏。旱接夏秋才得此，一身宁敢叹沾濡。"
        },
        {
            "标题": "与潘文叔游稀岳四首",
            "作者": "赵蕃",
            "内容": "常闻祝融峰，今日上封寺。虽孤登望眼，要逐幽遐志。盖渠目力及，皆我脚力自。是可将无同，吾言亦聊戏。"
        },
        {
            "标题": "与契兄相遇于鄱阳同游荐福寺",
            "作者": "赵蕃",
            "内容": "佛寺诚避俗，道宫还少休。摩挲汤饼腹，咽漱乳花瓯。爱此当檐趣，同为解带留。不惟纾我暇，聊亦散吾忧。"
        },
        {
            "标题": "与契兄",
            "作者": "赵蕃",
            "内容": "因怀碧云友，发兴青林端。要尽深幽趣，浑忘下上难。泉声流咽绝，松韵响高寒。久作庐山别，疑从梦境看。"
        },
        {
            "标题": "与苏运使诩四首",
            "作者": "赵蕃",
            "内容": "昔在元佑初，重选馆阁才。时我高王父，实与数子偕。黄门任言事，荐口曾为开。有孙不能振，白发自兴哀。"
        },
        {
            "标题": "与庆伯广声别后有怀",
            "作者": "赵蕃",
            "内容": "清虚亭上晚凭栏，正我扁舟堕险艰。举酒纵君能酬我，未闻流水有西还。"
        },
        {
            "标题": "与潘文叔游稀岳四首",
            "作者": "赵蕃",
            "内容": "远看云吐吞，近见日出没。解駮谓须臾，迷漫翻倏忽。山灵似知我，老兴不得发。纵使尽高深，安能造剞劂。"
        },
        {
            "标题": "与苏运使诩四首 其三",
            "作者": "赵蕃",
            "内容": "昔在元祐初，重选馆阁才。时我高王父，实与数子偕。\n黄门任言事，荐口曾为开。有孙不能振，白发自兴哀。"
        },
        {
            "标题": "与苏运使诩四首",
            "作者": "赵蕃",
            "内容": "培塿无大木，沟渎无巨鱼。窈然涧壑深，渺若江海潴。涧壑虽云深，萧艾宁废诸。江海虽云广，蛭螾亦与居。"
        },
        {
            "标题": "与潘文叔游稀岳四首",
            "作者": "赵蕃",
            "内容": "寥寥两石门，此地忽在眼。临栏塞云雾，入户欠编简。规模自我友，恨不同叩款。仙佛匪吾徒，兹焉聊可馆。"
        },
        {
            "标题": "与叔骥父子别后怅然怀之三首",
            "作者": "赵蕃",
            "内容": "远斋老于文，立语更造极。为我寄竹隐，深意遗笔墨。向来说山林，俗眼多见白。是公不吾呵，可谓计之得。"
        },
        {
            "标题": "与叔骥父子别后怅然怀之三首",
            "作者": "赵蕃",
            "内容": "客中得君来，念我忘逼仄。君行竟先我，未免为此别。自怜性多忤，每负朋友责。如何君父子，相与独无隙。"
        },
        {
            "标题": "与庆伯广声别后有怀",
            "作者": "赵蕃",
            "内容": "万壑分争汹汹来，扁舟寸上亦难哉。晚晴只有山堪看，望极还忧远思哀。"
        },
        {
            "标题": "与硕父沈弟伯仲晚行河堤硕父欲作小亭于其上",
            "作者": "赵蕃",
            "内容": "断水桥横独木过，西南尽处得山多。自嗟不及儿童乐，横笛骑牛稳下坡。"
        },
        {
            "标题": "与叔骥父子别后怅然怀之三首",
            "作者": "赵蕃",
            "内容": "君家苕霅间，吴楚梦莫续。兹行得所未，到处须著目。平生胸中奇，于此不容缩。江山虽云生，诗句何妨熟。"
        },
        {
            "标题": "与苏运使诩四首",
            "作者": "赵蕃",
            "内容": "筠阳有贤牧，典选得望郎。汉廷急献纳，使节乃辉光。翰墨一门盛，人才当代良。平生愿识面，今日获升堂。"
        },
        {
            "标题": "雨后二绝句 其二",
            "作者": "赵蕃",
            "内容": "竹树翛然亦雨馀，便疑秋已到林居。恨无新月当霄挂，空遣清风为扫除。"
        },
        {
            "标题": "雨后二绝句",
            "作者": "赵蕃",
            "内容": "竹树翛然亦雨余，便疑秋已到林居。恨无新月当霄挂，空遣清风为扫除。"
        },
        {
            "标题": "雨后赠斯远",
            "作者": "赵蕃",
            "内容": "已是霜凝更雨湿，春其渐起但无痕。莫嗟草色有垂死，定有梅花当返魂。小驻要须穷日日，细寻无惜遍村村。揩摩病目从兹始，并待君诗洗睡昏。"
        },
        {
            "标题": "雨游青原山二首 其二",
            "作者": "赵蕃",
            "内容": "要作山中宿，怅无林下期。摩挲鲁公字，咀嚼豫章诗。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "日之夕矣下羊牛，想见吾庐树掩幽。儿自閒行牛自去，溪头熟路不须求。"
        },
        {
            "标题": "雨后口占简在伯二首",
            "作者": "赵蕃",
            "内容": "雨小宁论旱可濡，凉生但喜病微苏。归云返照当年句，落在君家我所无。"
        },
        {
            "标题": "雨后口占简在伯二首",
            "作者": "赵蕃",
            "内容": "蕉心待雨慵能展，柳叶非秋间自零。觅句政资闲草木，荒凉于此只空庭。"
        },
        {
            "标题": "雨后二绝句 其一",
            "作者": "赵蕃",
            "内容": "疾风吹雨过前溪，留得馀凉在竹扉。为我拂床仍置席，今朝梦稳故山归。"
        },
        {
            "标题": "雨宿永源寺",
            "作者": "赵蕃",
            "内容": "六月有此雨，是为丰年徵。我眠虚堂上，肃肃若有冰。预愁前溪水，明发度凌兢。"
        },
        {
            "标题": "雨后呈斯远",
            "作者": "赵蕃",
            "内容": "已是霜凝更雨温，春其渐起但无痕。莫嗟草色有垂死，定自梅花当返魂。小驻要须穷日日，细寻无惜遍村村。揩摩病目从兹始，并待君诗洗睡昏。"
        },
        {
            "标题": "雨入丈七坳",
            "作者": "赵蕃",
            "内容": "信是长安远，休疑蜀道难。千崖悬尽斗，万石列皆攒。举足无非仄，扪心每为寒。不堪天更雨，政欲助吾官。"
        },
        {
            "标题": "八月八日发潭州后得绝句四十首",
            "作者": "赵蕃",
            "内容": "病思昏昏略未醒，木犀谁遣浸饶瓶。兀然随我故山梦，竹故青青雨自零。"
        },
        {
            "标题": "雨望偶题",
            "作者": "赵蕃",
            "内容": "漠漠青山雨，霏霏白鹭烟。诗材来远近，画本极中边。流落虽天外，登临赖目前。浮生才几日，此地欲三年。"
        },
        {
            "标题": "雨游青原山二首",
            "作者": "赵蕃",
            "内容": "松竹青原刹，香灯七祖签。穷通非所问，风雨暂成淹。"
        },
        {
            "标题": "雨馀",
            "作者": "赵蕃",
            "内容": "雨馀还返照，墙面亦高林。独坐残书卷，支颐谷鸟吟。\n百年今半过，三径岂遐心。日莫重萧瑟，悲歌不自任。"
        },
        {
            "标题": "雨中四首",
            "作者": "赵蕃",
            "内容": "稍稍风头变，侵侵雨脚来。峰峦忽成暗，云雾亦旋开。谩易炎凉候，无矜狡狯才。天高独鸟度，林合乱蝉哀。"
        },
        {
            "标题": "雨中四首 其一",
            "作者": "赵蕃",
            "内容": "积此檐间雨，骤兹山下溪。真成乱昏昼，何止碍轮蹄。\n云变看苍狗，泥深听竹鸡。不能同愦愦，政尔合栖栖。"
        },
        {
            "标题": "雨中怀竹隐",
            "作者": "赵蕃",
            "内容": "还因今夜雨，忆着故山凉。野水循除急，修筠出屋长。萤光侵蕙帐，鼠迹乱书囊。岂不念归去，怀哉方绝粮。"
        },
        {
            "标题": "雨中四首 其二",
            "作者": "赵蕃",
            "内容": "古屋先知雨，空林易得风。阶除滋绿草，门巷拥丹枫。\n衣褐从兹迫，稻粱安得丰。病来方止酒，愁绝若为攻。"
        },
        {
            "标题": "玉田道中",
            "作者": "赵蕃",
            "内容": "释屩云移树，批崖水暗桥。殷勤劝耕鸟，劳苦趁虚樵。晨起人忘惫，泥行马不骄。哦诗殊有味，造谒未妨遥。"
        },
        {
            "标题": "玉山久旱七月一日雨作望者云从常山来时赵吏",
            "作者": "赵蕃",
            "内容": "父老争迎旧使君，使君何以为吾民。要须一举为霖手，快泻天瓢洗旱尘。"
        },
        {
            "标题": "雨中有怀",
            "作者": "赵蕃",
            "内容": "春风吹雨暗连朝，闻道溪南欲断桥。忍使碧桃抛密蕊，更堪高柳折轻条。成都旧日空存壁，陋巷归来只挂瓢。想见诸公方痛饮，坐看云脚度山腰。"
        },
        {
            "标题": "玉汝从溧阳来辱李晦庵以诗问讯次韵寄答二首 其二",
            "作者": "赵蕃",
            "内容": "有身真有累，无地亦无锥。遇事频三北，干时愧六奇。\n自嗟寒若此，谁闵病而衰。已办穷秋去，宁馀几日思。"
        },
        {
            "标题": "玉聚",
            "作者": "赵蕃",
            "内容": "介然谁主复谁宾，风月婆娑却自亲。留得清名传野史，未妨白眼向时人。"
        },
        {
            "标题": "玉山久旱七月一日雨作望者云从常山来时赵吏",
            "作者": "赵蕃",
            "内容": "一雨胡为限古城，定应留逐使君行。前驱尚远毋庸遽，已见萧萧破久晴。"
        },
        {
            "标题": "玉汝行颇遽以诗留之",
            "作者": "赵蕃",
            "内容": "云物荒荒苦未晴，客程惨惨易成惊。家贫纵乏淹留具，意合能忘赋咏情。底用飘然轻此去，未妨聊尔听流行。年来已是乖离数，况复相逢俱老生。"
        },
        {
            "标题": "玉汝从溧阳来辱李晦庵以诗问讯次韵寄答二首",
            "作者": "赵蕃",
            "内容": "新诗明胜锦，健笔快于锥。工部深陶冶，昌黎杂怪奇。殷勤能寄远，风俗赖扶衰。屡作挑灯读，何胜对雨思。"
        },
        {
            "标题": "欲再过子进昆仲舟人绐以迷路既远不能复也怅",
            "作者": "赵蕃",
            "内容": "数亩湖边宅，千篇海内诗。机心谢鸥鸟，乐事付埙篪。艇子思重过，流行竟莫知。吾侪俱老矣，怅望复来期。"
        },
        {
            "标题": "郁孤台",
            "作者": "赵蕃",
            "内容": "合水自汀庾，更时阅汉唐。郁孤居耸特，望阙漫更张。层台吾家复，壮势江右望。旧游那复省，老至增悲伤。里巷盛人物，登临多发扬。士人皆孙李，必诵苏与黄。不但山水窟，自是仙佛乡。扶舆淑气钟，宁谓接遐荒。历访愁重跅，再来期裹粮。悬知耳目接，故与闻听详。"
        },
        {
            "标题": "寓舍遭雨漏甚",
            "作者": "赵蕃",
            "内容": "无计补天漏，宁关以瓦为。昼居衣数燎，宵卧枕频移。惯闷长凭酒，穷愁更有诗。何须偻句问，可向穴居知。"
        },
        {
            "标题": "元日病中",
            "作者": "赵蕃",
            "内容": "故国归无路，深居懒问津。莫嗟今岁病，还守去年贫。御冷休嫌絮，开怀但饮醇。东风到梅柳，枯木自逢春。"
        },
        {
            "标题": "鬻菜者",
            "作者": "赵蕃",
            "内容": "早禾未熟晚尤迟，卖菜归来始得炊。谷者本从田户出，未滋反取市人嗤。"
        },
        {
            "标题": "元衡过邢园同广声终日坐于习堂梅树之下得长",
            "作者": "赵蕃",
            "内容": "一闻茅屋数株梅，三径频成为我开。剩有游蜂能掠蕊，寂无饥雀下行苔。长吟共惜频惊落，久坐何妨晚始回。为语清风莫轻扫，明朝更欲杖藜来。"
        },
        {
            "标题": "沅陵契丈用蕃将至辰州寄在伯兄韵作诗见属用",
            "作者": "赵蕃",
            "内容": "能事岂工刀与笔，閒情聊付咏而觞。生前忧累须陶写，身后声名尽在亡。"
        },
        {
            "标题": "沅陵用在伯林字作诗见属次韵答之",
            "作者": "赵蕃",
            "内容": "畏寒终日卧窗阴，衰飒政如霜后林。勿谓官閒得厅冷，几因诗至启门深。酒才饮湿宁崇味，琴且无弦岂嗜音。政尔欲閒閒不得，和诗频改又频吟。"
        },
        {
            "标题": "沅陵契丈用蕃将至辰州寄在伯兄韵作诗见属用",
            "作者": "赵蕃",
            "内容": "往日交游才著我，近来酬唱喜添君。请君立拜诗坛将，容我閒寻茗椀勋。"
        },
        {
            "标题": "自桃川至辰州绝句四十有二 其十",
            "作者": "赵蕃",
            "内容": "试手滩头水乱流，铁鎗崖下晚维舟。两阶舞羽方閒暇，何事兹名有佩牛。"
        },
        {
            "标题": "远意",
            "作者": "赵蕃",
            "内容": "不待苍然暮色，可应万里须论。要悟须弥芥纳，莫参云梦胸吞。"
        },
        {
            "标题": "约斯远同谒晦翁先生八月十六日发章泉夜宿永丰",
            "作者": "赵蕃",
            "内容": "比夕皆佳月，几年无此期。亲朋方战蚁，而我自驱羸。\n夜作银河隔，明当玉树窥。犹须发高咏，于以慰长思。"
        },
        {
            "标题": "远斋作十二辰歌见赠且帅同作",
            "作者": "赵蕃",
            "内容": "虫臂鼠肝能几许，何如径驾牛车去。虎头未必果痴绝，死穴旧来输狡兔。先生端是人中龙，为蛇画足吾何功。士穷有愧食谷马，况乃烂羊关内封。春风开花到猴李，白酒黄鸡思下里。赋因狗监笑相如，猪肝不食宁为说。"
        },
        {
            "标题": "远斋用常字韵见贻次韵",
            "作者": "赵蕃",
            "内容": "闲中未免和诗忙，忙里偷闲莫自妨。一梦江山惊草草，半春风雨自常常。桃花落去空流水，燕子归来非故乡。世事多端付醇酎，我知公不愧平阳。"
        },
        {
            "标题": "月夜怀子肃昆仲",
            "作者": "赵蕃",
            "内容": "眼边风月佳如此，把卷题诗却未工。剩喜俗尘如世隔，更怜清趣与谁同。荷侵水槛公怀我，桧合茅檐我念公。想与阿连当此夕，停杯剥茨话吴中。"
        },
        {
            "标题": "月方上雨忽作",
            "作者": "赵蕃",
            "内容": "作底浮云合，从何细雨零。庭中方照影，叶上已传听。耿耿深翻鹊，飘飘暗堕萤。倦身抛曲几，高枕对疏棂。"
        },
        {
            "标题": "月岩",
            "作者": "赵蕃",
            "内容": "论画以形诗必此，东坡老子笑人痴。月岩本是梯空石，底事轻论圆与亏。"
        },
        {
            "标题": "月岩",
            "作者": "赵蕃",
            "内容": "举头见日犹为近，何况凌虚到月边。更欲裴徊究真妄，无人与我共谈玄。"
        },
        {
            "标题": "月岩",
            "作者": "赵蕃",
            "内容": "那得空山月半轮，天将绝境验诗人。古今来往知多少，底事流传略未闻。"
        },
        {
            "标题": "再呈伯潜",
            "作者": "赵蕃",
            "内容": "政尔羞馀子，胡然说故家。人方笑蓝缕，君乃不疵瑕。\n厚义重缟纻，空言非笠车。委思精绝处，百鍊出披沙。"
        },
        {
            "标题": "再呈伯潜",
            "作者": "赵蕃",
            "内容": "政尔羞余子，胡然说故家。人方笑蓝缕，君乃不疵瑕。厚义重缟紵，空言非笠车。委思精绝处，百链出披沙。"
        },
        {
            "标题": "再呈思永",
            "作者": "赵蕃",
            "内容": "宝气疑犹在，诸公盛得名。新知虽可乐，旧恨卒难平。我句野无格，君诗工莫评。青钱宜妙选，墨绶盍迟行。"
        },
        {
            "标题": "栽田行",
            "作者": "赵蕃",
            "内容": "早田栽已成，晚田耕未扁。风吹苗已长，汝事不可缓。迩来雨况足，高下通溉灌。虽云手足瘽，孰愈沟壑患。自兹日不百，早稻期入爨。晚禾虽云晚，霜肃但秋半。我昔山中居，升没每关叹。及今食官仓，谓得度昏旦。那知不足饱，过午或空案。尚言工吟哦，犹说鄙计算。那知汝田翁，栽种日月断。但惧政或疵，因之罹水旱。"
        },
        {
            "标题": "再答曾元之",
            "作者": "赵蕃",
            "内容": "春风吹雨雨还晴，晚日才昏昏复明。屋角乍闻乌鹊喜，林间又听勃姑鸣。鸡豚已负邻翁社，诗酒尚欣吾辈盟。笑我难忘澹生活，因君重忆旧风情。"
        },
        {
            "标题": "再见王进之于潭王即有岳鄂之行赠之四首",
            "作者": "赵蕃",
            "内容": "君发未可白，亲颜元自红。旨甘知有子，婚嫁趣成翁。世岂无高义，途宁叹久穷。但当言计拙，不可怨诗工。"
        },
        {
            "标题": "再过斯远",
            "作者": "赵蕃",
            "内容": "雨暗湖堤没，藤交树色深。两来因问疾，每至亦幽寻。勿谓的方壮，须知老故侵。暄寒多变节，调护盍关心。"
        },
        {
            "标题": "再见王进之于潭王即有岳鄂之行赠之四首",
            "作者": "赵蕃",
            "内容": "既见虽云喜，语离仍复悲。未知今日别，还是几年期。风雨方频日，波涛绝壮时。长途久已迫，苦语遂成诗。"
        },
        {
            "标题": "再登愚卿无尽藏时已重修",
            "作者": "赵蕃",
            "内容": "凉风檐外入，皎月坐中流。白首无新句，青山非旧楼。一杯宁惜醉，万事入搔头。勿向栏干拍，恐惊江上鸥。"
        },
        {
            "标题": "再呈明叔",
            "作者": "赵蕃",
            "内容": "欲过江天阁，出门如有方。乍闻禽磔磔，还是雨浪浪。放意官曹外，关心药裹旁。听渠桃李退，兰斛政幽香。"
        },
        {
            "标题": "再见王进之于潭王即有岳鄂之行赠之四首",
            "作者": "赵蕃",
            "内容": "我客犹湖外，君行返汉中。乖离从此异，邂逅复兹同。始见忘曾识，徐言乃渐通。怪来颜重渥，深感鬓成蓬。"
        },
        {
            "标题": "再用前韵并寄孙推官四首 其一",
            "作者": "赵蕃",
            "内容": "试觅图经看，宜章路几多。彼谋宁去穴，吾备且横戈。\n累土生平地，安流起丈波。计愚无可采，敢复问云何。"
        },
        {
            "标题": "再和诸公",
            "作者": "赵蕃",
            "内容": "官故玄尚白，山能青又黄。娵隅学蛮咏，欸乃和渔乡。世用有公等，我才无日长。盍簪休间阔，回首易悲凉。"
        },
        {
            "标题": "在伯考试未归有怀",
            "作者": "赵蕃",
            "内容": "相逢共问别来诗，作计君能似我痴。佳月中秋已无及，菊花十月未为迟。"
        },
        {
            "标题": "在伯教授为考试之行不知其地漫成五诗送之",
            "作者": "赵蕃",
            "内容": "平生未识荆州牧，诗卷记评王进之。铃阁纵谈询保社，幸无过语恐遭嗤。"
        },
        {
            "标题": "在伯用巴字韵垂示次韵以报",
            "作者": "赵蕃",
            "内容": "我诗音节变巫巴，君向风流守故家。剥啄未嫌惊梦蝶，吟哦惟恐到昏鸦。沅湘自昔皆因适，蛮左于今况杂华。岂不怀归归未遂，水痕还落岸头沙。"
        },
        {
            "标题": "在伯用铜字韵作诗复次韵二首",
            "作者": "赵蕃",
            "内容": "闭门怜我欠新功，下笔奇君有古风。岂但众多穷草木，更能琐细及鱼虫。昔人要作有为者，后世多归亡是公。叹息知堪几寒暑，此身宁异物为铜。"
        },
        {
            "标题": "再用前韵并寄孙推官四首",
            "作者": "赵蕃",
            "内容": "恍惚迷来际，周章失去傍。怕闻行戍远，愁听哭田荒。要挽天河水，方焚玉帐香。夷吾政分阃，吾党讵应忙。"
        },
        {
            "标题": "在伯教授为考试之行不知其地漫成五诗送之",
            "作者": "赵蕃",
            "内容": "雨后翛然遂欲秋，登临正尔要诗流。君行端复何所往，但道东之一舸游。"
        },
        {
            "标题": "在伯用铜字韵作诗复次韵二首",
            "作者": "赵蕃",
            "内容": "冻笔题诗我故穷，怜君嗜好有同风。政如之越资章甫，何异当冰语夏虫。既欲纷纷视儿子，可须衮衮羡诸公。虽然心气无多废，冰旱犹闻咎取铜。"
        },
        {
            "标题": "再用前韵并寄孙推官四首",
            "作者": "赵蕃",
            "内容": "试觅图经看，宜章路几多。彼谋宁去穴，吾备且横戈。累土生平地，安流起丈波。计愚无可采，敢复问云何。"
        },
        {
            "标题": "在伯教授为考试之行不知其地漫成五诗送之 其五",
            "作者": "赵蕃",
            "内容": "峡州使君我所亲，书去犹新报未闻。此士如今为第一，见之烦为致慇勤。"
        },
        {
            "标题": "在伯考试未归有怀",
            "作者": "赵蕃",
            "内容": "行路悠悠自有诗，君行况乃暮秋时。复萌鄙吝疏黄宪，都尽利名亲紫芝。"
        },
        {
            "标题": "在伯欲见洪龟父夏均文诗因逸归玉山取之自常",
            "作者": "赵蕃",
            "内容": "疾风不雪翻成雨，甚欲相过愁出门。短日已曛灯未上，曲身难直坐如蹲。儿归尚作他州隔，书到能开病眼昏。并致江西洪夏集，一樽径欲与君论。"
        },
        {
            "标题": "在伯考试未归有怀",
            "作者": "赵蕃",
            "内容": "木落山空君未归，我行江山几依依。山空木落有佳处，政尔待君相发挥。"
        },
        {
            "标题": "再用前韵并寄孙推官四首",
            "作者": "赵蕃",
            "内容": "青云怀趣逸，黄绶屈官卑。屡捧将军檄，一哦从事诗。少陵忧有在，充国事多宜。傥上休兵议，因人愿早知。"
        },
        {
            "标题": "再用韵呈斯远",
            "作者": "赵蕃",
            "内容": "与其纷纷评月旦，孰知黄妳寄疲倦。夫君忽来语不休，政使风吹吹不断。我归政泊水之南，君往适当溪北岸。有时浩歌送激烈，却恨中流鹅鸭乱。看君鹄举且鸿飞，而我孤奔仍鼠窜。终焉岂有尺布缝，其价可值锦绣段。"
        },
        {
            "标题": "在伯教授为考试之行不知其地漫成五诗送之",
            "作者": "赵蕃",
            "内容": "君行不到武昌下，别驾西京刘更生。但想新知作倾倒，莫闻高论吐峥嵘。"
        },
        {
            "标题": "在伯用沅陵韵见贻次韵",
            "作者": "赵蕃",
            "内容": "一代数人君有传，九原可作我无缘。颇思灯火亲余暇，却恨江湖枉过年。载辱新诗为永好，绝知高义有哀怜。官闲借问忙何事，日日经营作和篇。"
        },
        {
            "标题": "早行五首",
            "作者": "赵蕃",
            "内容": "万石湖南港，杨林湖北潭。不胜摇橹倦，顾欲使风贪。凛凛岩墙戒，悠悠鸩毒耽。频能愧沙鸟，数可傲征帆。"
        },
        {
            "标题": "早行示同舟",
            "作者": "赵蕃",
            "内容": "了了晴山见，纷纷宿雾空。樵归妇腰斧，渔罢叟收筒。但取登临适，何须吟啸工。平生钓台路，明日与君同。"
        },
        {
            "标题": "早行五首",
            "作者": "赵蕃",
            "内容": "茅屋鸡初递，枫林月半残。滩倾惊枕仄，露下觉衾寒。客子愁无那，舟人语未阑。兰溪今夜泊，须酒慰艰难。"
        },
        {
            "标题": "早起登览有怀山居",
            "作者": "赵蕃",
            "内容": "日出早烟消，舟行不待招。乍明村市坞，初露远山椒。胜处宜规隐，浮生只浪飘。章泉在何许，绕堑碧萧萧。"
        },
        {
            "标题": "凿磨岭",
            "作者": "赵蕃",
            "内容": "复岭重冈向背迷，瘦筇深与病夫宜。早禾未割尤艰食，过午人家犹未炊。"
        },
        {
            "标题": "早行五首",
            "作者": "赵蕃",
            "内容": "落月挂林高，溪行屡着篙。不令惊水宿，频觉送鸡号。此趋今成熟，吾生毋乃劳。何能永谢去，自学小舟操。"
        },
        {
            "标题": "早行五首",
            "作者": "赵蕃",
            "内容": "前迈不待晓，昔归何苦稽。挂帆欣暂逸，薄险悸深挤。试问危行水，何如稳杖藜。梅花好调护，春事有端倪。"
        },
        {
            "标题": "早发建德",
            "作者": "赵蕃",
            "内容": "雨雾连晴雾，山行近水行。悠悠成小驻，役役又前征。底处冲烟泊，谁家趁晓耕。诗材动乡邑，点检欠经营。"
        },
        {
            "标题": "早出",
            "作者": "赵蕃",
            "内容": "平明策蹇出，遇雨且归休。树树花藏雾，田田水漫流。徙居还客寓，败意阻春游。赖有题诗兴，聊当一以酬。"
        },
        {
            "标题": "早题",
            "作者": "赵蕃",
            "内容": "欲雨雨似止，为霜霜不成。山云解衣带，晚日挂铜钲。"
        },
        {
            "标题": "早题",
            "作者": "赵蕃",
            "内容": "夜雨晓犹湿，晓天晴未分。澄波静如练，秀野绿于云。禽语无殊听，乡音有异闻。要知皆可隐，鸟兽讵同群。"
        },
        {
            "标题": "早出小北门",
            "作者": "赵蕃",
            "内容": "闻道灊皖下，杂然仙佛居。心期穷杖屦，宿昔戒车舆。晨起先僧磬，逢人尽趁虚。烟霏欣在望，风露尽侵裾。"
        },
        {
            "标题": "早醉",
            "作者": "赵蕃",
            "内容": "晨起倦乌巾，还倾老瓦盆。自知中了了，人谓日昏昏。迤逦谿山别，披纷雁鹜喧。春风得亡赖，幽趣与谁论。"
        },
        {
            "标题": "早作",
            "作者": "赵蕃",
            "内容": "鸡送山窗月，钟残欹枕眠。栉疏知鬓秃。肘见觉裘穿。觅句无新意，繙书有旧缘。纵违幽事喜，差免俗尘煎。"
        },
        {
            "标题": "早出城",
            "作者": "赵蕃",
            "内容": "夜雨细无声，朝光快作晴。空庭芳草合，远树鹁鸠鸣。无复知春处，閒来看水生。不唯身暂适，更觉眼增明。"
        },
        {
            "标题": "早岁",
            "作者": "赵蕃",
            "内容": "早岁耽诗老不工，但余多难似诗穷。忽来数纸丁宁甚，恍忆他时缱绻同。幕府十年公勿厌，风霜满面我思东。几因江发蛮夷涨，欲问渔翁借短篷。"
        },
        {
            "标题": "赠笔",
            "作者": "赵蕃",
            "内容": "管城封已失，少室价难高。外作萧嵩表，中惭去病鏖。纵横才适用，脱略已陈劳。自分当频弃，毋庸谓不遭。"
        },
        {
            "标题": "早行五首 其五",
            "作者": "赵蕃",
            "内容": "落月挂林高，溪行屡著篙。不令惊水宿，频觉送鸡号。\n此趋今成熟，吾生毋乃劳。何能永谢去，自学小舟操。"
        },
        {
            "标题": "赠笔工",
            "作者": "赵蕃",
            "内容": "食肉既无相，良工徒苦心。吁嗟君类我，何处觅知音。"
        },
        {
            "标题": "赠别耆英二首",
            "作者": "赵蕃",
            "内容": "学诗曾及谢玄晖，传授应同一唯归。旧宅纵荒书故在，不妨幽僻借僧扉。"
        },
        {
            "标题": "赠别耆英二首",
            "作者": "赵蕃",
            "内容": "忆我移官惶恐滩，肯来徒步不为难。颇亦念君家四壁，囊中羞涩但频看。"
        },
        {
            "标题": "赠别周文显三首",
            "作者": "赵蕃",
            "内容": "苦节虽非中道，清风要激贪夫。寂寞掩关高卧，纷纷顿辔长途。"
        },
        {
            "标题": "赠别周文显三首",
            "作者": "赵蕃",
            "内容": "夏旱更忧秋旱，江南未卜湖南。兀兀相看蹇步，萧萧重跨羸骖。"
        },
        {
            "标题": "赠别吴仲权三首",
            "作者": "赵蕃",
            "内容": "英英延陵家，蔼蔼宜章县。政用鲁诸生，俗今齐一变。诸公竞推毂，天子思晚见。用舍有是夫，交亲谁不羡。"
        },
        {
            "标题": "赠别欧阳全真三首",
            "作者": "赵蕃",
            "内容": "往者赣州牧，与君乡里儒。身俱上黄阁，官或伏青蒲。荐口宁虚启，才名不可诬。下僚如处士，鲠论亦时须。"
        },
        {
            "标题": "赠别欧阳全真三首 其二",
            "作者": "赵蕃",
            "内容": "几日暄寒候，浑如到岭南。岑岑无药疗，愦愦祇书耽。\n雨止隅仍漏，鸢飞潦政涵。君来得披豁，万里散晴岚。"
        },
        {
            "标题": "赠别吴仲权三首 其二",
            "作者": "赵蕃",
            "内容": "昔在山水乐，往往失意人。公今弦歌馀，乃复于此亲。\n搜罗既奇胜，落笔为写真。文章复何似，高处殆先秦。"
        },
        {
            "标题": "赠别徐永叔",
            "作者": "赵蕃",
            "内容": "忆曾看竹过焦山，重记同舟骇浪间。邂逅真成肺肝热，别离空益鬓毛斑。刍青饭白吾能设，车殆马烦君莫还。此去江淮两萧瑟，为言无遣尺书悭。"
        },
        {
            "标题": "赠别谢茂直",
            "作者": "赵蕃",
            "内容": "江东何许上饶郡，置吏能淹谢法曹。与世相逢腰漫折，对山吟咏首频搔。谁怜老去斗升禄，未博平生灯火劳。我自都城与君别，一官于此始青袍。"
        },
        {
            "标题": "赠别耆英二首 其一",
            "作者": "赵蕃",
            "内容": "学诗曾及谢玄晖，传授应同一唯归。旧宅纵荒书故在，不妨幽僻借僧扉。"
        },
        {
            "标题": "赠别吴仲权三首 其三",
            "作者": "赵蕃",
            "内容": "移舟汉将祠，蹑屐秦人洞。一别几何时，酒杯还此共。\n前途或追随，祇恐终倥偬。要是策羸骖，无繇踵飞鞚。"
        },
        {
            "标题": "赠别周文显三首",
            "作者": "赵蕃",
            "内容": "有别动五六载，相过才一二朝。白首我方糟曲，素风君欠箪瓢。"
        },
        {
            "标题": "赠别游子明",
            "作者": "赵蕃",
            "内容": "频年此地几维舟，愧费主人鸡黍留。只道双凫已朝帝，那知一鹗尚迟秋。小能过我谈不恶，重复别君空作忧。问讯东归所经历，但云岩石过丫头。"
        },
        {
            "标题": "赠法雷",
            "作者": "赵蕃",
            "内容": "道人曾与谪仙游，仙去骑鲸师白头。骑鲸端复向何处，试问援琴招得不。"
        },
        {
            "标题": "赠李子永泳",
            "作者": "赵蕃",
            "内容": "漫刺平生不妄投，不知我者谓何求。平生愿作李君御，问事况闻他秩抽。驿舍夜凉陪麈尾，野田风晚从遨头。可嗟鞅掌催成去，未尽登临山水幽。"
        },
        {
            "标题": "赠墨二首",
            "作者": "赵蕃",
            "内容": "奚李风流远，名家得自贤。粗能明款识，不暇别中边。岁计一丸足，痴人连屋悬。此生能几屐，兹士信超然。"
        },
        {
            "标题": "赠墨二首",
            "作者": "赵蕃",
            "内容": "斲我千年质，成兹数寸瑿。当从黑白辨，岂问姓名题。愿效文章用，宁辞肌骨刲。先生无浪语，略为究端倪。"
        },
        {
            "标题": "赠刘进父监庙四首",
            "作者": "赵蕃",
            "内容": "彼美南山石，槎牙更贯之。道虽横至宝，谁复赏奇姿。叹息已云屡，写摹尝有诗。吾曹从行者，名字亦俱垂。"
        },
        {
            "标题": "赠刘进父监庙四首",
            "作者": "赵蕃",
            "内容": "退士今安有，微官讵足旌。茹蔬知味薄，不饮见神清。要是高其事，况堪诗有声。淮南人物论，是亦一权衡。"
        },
        {
            "标题": "赠刘进父监庙四首",
            "作者": "赵蕃",
            "内容": "岁晚戒行路，问君何远征。风霜虽自苦，坟墓不胜情。南徙计岂得，北归边未平。非惟慕严父，抑亦念难兄。"
        },
        {
            "标题": "赠耆英",
            "作者": "赵蕃",
            "内容": "用世故欲巧，拙者终近德。人皆笑髯曾，我独长太息。贫吾岂人为，问天天不痴。君看松柏受，宁与春风期。"
        },
        {
            "标题": "赠刘进父监庙四首 其四",
            "作者": "赵蕃",
            "内容": "岁晚戒行路，问君何远征。风霜虽自苦，坟墓不胜情。\n南徙计岂得，北归边未平。非惟慕严父，抑亦念难兄。"
        },
        {
            "标题": "赠马奉先二首值其已病竟不相识",
            "作者": "赵蕃",
            "内容": "使君何苦向宜州，应为涪翁句法留。铜柱宁兴跕鸢叹，金华要遂牧羊求。壮时根本先培固，老去波澜重卷收。我亦学诗穷未达，是中得处可闻否。"
        },
        {
            "标题": "赠路芾德章",
            "作者": "赵蕃",
            "内容": "忆昔介庵老，视我犹子弟。于今于越州，必洒西州涕。重忆郎中公，契与外氏通。慨我未知学，一见宁发蒙。公于介庵老，笔砚相亲友。而于郎中公，学问躬授受。与我非素交，有儿仍甚愚。辱公收教之，举俗有是夫。辱书示深眷，未报无加谴。平日但闻风，今朝真识面。"
        },
        {
            "标题": "赠龙王山庵秀上人",
            "作者": "赵蕃",
            "内容": "道人学易更参禅，一住江头已六年。劝我小留殊小顾，那知风雪有回船。"
        },
        {
            "标题": "赠马奉先二首值其已病竟不相识 其二",
            "作者": "赵蕃",
            "内容": "湘山湘水久经怀，近岁扁舟始一来。颇见留传诗句写，故胜摸索画图开。\n城南虽郁平生志，冀北未空千里才。壮节曾闻趣除诏，辞官何乃尚徘徊。"
        },
        {
            "标题": "赠孙从之",
            "作者": "赵蕃",
            "内容": "吏事要及民，何假须缘饰。是故西都儒，往往名背实。萍乡孙明府，抱负惟儒术。起家长此邦，为政皆有述。催科非我急，急民使滋殖。今夏戒艰食，粒米劝蓄积。种麦贵宿耕，禾孙视前绩。是我贤弟昆，三市俱鼎立。正之官南昌，大吏遭丝刻。为陈先世事，稍稍从吾律。窃尝叹斯人，当补谏争缺。如何即九原，我为长太息。叔也今王官，路以云霄逼。才难未易识，屡荐今始人。赣川与洪州，目见非耳得。使之佐庙谟，弥缝宁阙职。公行被里言，步武俱文石。为移一县政，于以均万国。我虽落蛮夷，归来岂无日。傥遂乐耕耘，于焉吾事毕。"
        },
        {
            "标题": "赠沈沅陵",
            "作者": "赵蕃",
            "内容": "绍圣同年今几家，泛然游宦偶天涯。先因避贼来江左，身欠看山到永嘉。世禄相期会腾踏，束书宁复漫咨嗟。我今山色催归意，君政黄紬稳听衙。"
        },
        {
            "标题": "赠王进之",
            "作者": "赵蕃",
            "内容": "走遍东南数十州，皇皇长愧食为谋。阅人政尔亦多矣，有客可能如此不。叹我漫知耽句僻，如君真复是诗流。相逢颇恨夫何晚，华发萧萧今满头。"
        },
        {
            "标题": "赠王教授基仲",
            "作者": "赵蕃",
            "内容": "先君昔作濡须令，闾里所知清德高。末路我今惭世业，一门君乃冠长髦。长公已有朝阳誉，夫子宁淹独冷曹。颇念相从问畴昔，不堪岁月去滔滔。"
        },
        {
            "标题": "赠吴昴",
            "作者": "赵蕃",
            "内容": "又是芳菲一番新，寂寥依旧去年贫。相看不用谈馀事，且道逢迎有故人。"
        },
        {
            "标题": "赠严黎二师",
            "作者": "赵蕃",
            "内容": "往者闻三益，今焉欠一夔。寄诗曾并达，得报乃相遗。自说斯人死，尤怀一见思。高楼虽物外，好句必天涯。渺渺烟霞趣，萧萧蔬筍姿。遍参真已悟，换骨久其时。以彼大成就，而余深惑疑。刀圭如乞与，瓶锡讵难随。"
        },
        {
            "标题": "赠杨左司三首 其一",
            "作者": "赵蕃",
            "内容": "白下初逢使广轩，始披云雾见青天。黄花红叶蒙深赏，白发青衫又十年。\n举室尚为湖外客，一身还上浙江船。莼羹鲈鲙虽佳矣，不是东归重惘然。"
        },
        {
            "标题": "赠许季升五首",
            "作者": "赵蕃",
            "内容": "东都籍甚汝南许，人物尝更月旦评。后嗣流传齐一变，如今推步有知名。"
        },
        {
            "标题": "赠许季升五首",
            "作者": "赵蕃",
            "内容": "清江人物推陈谢，不减当年孔与刘。肯为赋诗仍作序，要明吾子乃儒流。"
        },
        {
            "标题": "赠颜文炳子明用孙从之韵",
            "作者": "赵蕃",
            "内容": "微风醒蝶梦，骤雨泻天瓢。剥啄携诗过，丁宁寄语邀。\n词臣上雍橐，勋阀侍中貂。试问龟藏椟，何如鹤唳霄。"
        },
        {
            "标题": "赠杨左司三首 其二",
            "作者": "赵蕃",
            "内容": "先生文力早骞腾，今代词人尽服膺。已见陈诗歌上寿，更须作颂纪中兴。\n敢如杜集高岑比，尚愧韩门籍湜朋。政尔周流不知届，况于朝夕遂师承。"
        },
        {
            "标题": "赠徐处士",
            "作者": "赵蕃",
            "内容": "南朝文士数徐陵，骑省流风篆法存。翰墨了知无异道，丹青今复见诸孙。规模要自胸中具，绳尺嫌于笔下论。太息艺成头已白，谁能持使献金门。"
        },
        {
            "标题": "赠吴昴 其二",
            "作者": "赵蕃",
            "内容": "君行足迹遍江南，我亦飘零老不堪。幸自尊中有醇酎，何妨醉倒又空谈。"
        },
        {
            "标题": "赠萧参议德藻二首",
            "作者": "赵蕃",
            "内容": "诸侯宾客湖南盛，东海萧生汉帝知。前后相望真一揆，流传况复有新诗。乡来识面嗟无地，今日登门可自迟。未信千岩趣归去，近传新把峡州麾。"
        },
        {
            "标题": "赠韦德卿秀才",
            "作者": "赵蕃",
            "内容": "蚌繇珠剖孰为冤，鹤岂鸣皋且唳天。对策未居金马上，夜书犹即短檠边。子诚异嗜如昌歜，我愧沉痾非藉船。永好固知当有报，思眢才索不能篇。"
        },
        {
            "标题": "实相书院",
            "作者": "赵蕃",
            "内容": "已矣骑鲸去不回，怅然犹咏早归来。空余旧日读书地，水绕山围似钓台。"
        },
        {
            "标题": "赠杨左司三首",
            "作者": "赵蕃",
            "内容": "有来闻说上封章，造膝言之外敢昌。但见诏除频宠渥，是知明圣识忠良。都司万事无不理，一语九州当致康。况此十年门下士，反从勾漏吊沉湘。"
        },
        {
            "标题": "赠许季升五首",
            "作者": "赵蕃",
            "内容": "学诗自足致寒饥，更欲探求造化机。我坐一偏犹不免，君今两取是邪非。"
        },
        {
            "标题": "赠许季升五首",
            "作者": "赵蕃",
            "内容": "方朔人传是岁星，又云太白本长庚。如何未免饥欲死，亦有佯狂万里行。"
        },
        {
            "标题": "赠萧参议德藻二首",
            "作者": "赵蕃",
            "内容": "平生苕霅几扁舟，意在斯人岂漫游。闻道千岩有高隐，甚思一见苦无由。虽云药石稍亲近，未害烟霞廑揽收。况是交承我伯父，援兹论契许前不。"
        },
        {
            "标题": "赠杨左司三首",
            "作者": "赵蕃",
            "内容": "先生文力早骞胜，今代词人尽服膺。已见陈诗歌上寿，更须作颂纪中兴。敢如杜集高岑比，尚愧韩门籍湜朋。政尔周流不知届，况于朝夕遂师承。"
        },
        {
            "标题": "赠许季升五首",
            "作者": "赵蕃",
            "内容": "惶恐滩头一扁舟，桃花水涨如乘流。君来叩户喜欲倒，一问此行还遂不。"
        },
        {
            "标题": "赠张次律司理三首",
            "作者": "赵蕃",
            "内容": "及是凡几见，于今乃白头。殷勤蒙饭设，缓急与医谋。夫子自为德，畸人何足忧。诸家何所历，更有若人不。"
        },
        {
            "标题": "赠张次律司理三首",
            "作者": "赵蕃",
            "内容": "长沙今十日，曾未及湘山。旧疾痁频作，方炉火自跧。风高知木脱，雨细念梅斑。飘泊方兹始，林园未遽还。"
        },
        {
            "标题": "赠于革去非时为武陵尉",
            "作者": "赵蕃",
            "内容": "忆昨闻君谓君老，及见知君得名早。文章妙处殆夙成，不作扬雄少而好。西山南浦饫搜寻，武陵桃源蹔探讨。诸公识面争我出，学子闻风竞门扫。嗟我无闻不足畏，何事相逢亦倾倒。论诗未易当韩豪，聊复悲吟似郊岛。"
        },
        {
            "标题": "赠袁州王教授时会",
            "作者": "赵蕃",
            "内容": "邂逅相逢索我诗，我诗何有鬓空丝。能声故尔愧侯喜，到处其谁说项斯。肯约山行频滞雨，预怀别后费相思。一官独冷休形叹，斯会簿书都不知。"
        },
        {
            "标题": "赠张次律司理三首 其一",
            "作者": "赵蕃",
            "内容": "长沙有贤掾，京兆出名门。笔力追前辈，阴功及后昆。\n龙门首加荐，枢府旧弥敦。看即飞腾去，宁当寻尺论。"
        },
        {
            "标题": "赠张次律司理三首",
            "作者": "赵蕃",
            "内容": "长沙有贤掾，京兆出名门。笔力追前辈，阴功及后昆。龙门首加荐，枢府旧弥敦。看即飞腾去，宁当寻尺论。"
        },
        {
            "标题": "赠张次律司理三首 其二",
            "作者": "赵蕃",
            "内容": "及是凡几见，于今乃白头。殷勤蒙饭设，缓急与医谋。\n夫子自为德，畸人何足忧。诸家何所历，更有若人不。"
        },
        {
            "标题": "赠云卿",
            "作者": "赵蕃",
            "内容": "乃翁里居时，曾上庐山牍。怀贤访其孤，今值词人牧。我尝爱临川，韩草刊于陆。尔侯古雅趣，与陆堪并躅。而翁词翰佳，世亦思在目。尔其持此诗，勿惮拜仆仆。侯宁谓我易，未遂嗔尔渎。峨峨兮西山，光焰那久估。"
        },
        {
            "标题": "张伯永和诗以仆送筍减于常年复用韵以调一笑",
            "作者": "赵蕃",
            "内容": "八珍既饱思持云，借问何如一脔尝。筍例减常犹费说，可堪余事极更张。"
        },
        {
            "标题": "张伯永和诗以仆送筍减于常年复用韵以调一笑",
            "作者": "赵蕃",
            "内容": "竹薄方思渐补锄，筍时可得尽驱除。此生已负管城债，计且不悛真个疏。"
        },
        {
            "标题": "张伯永折梅走笔谢之",
            "作者": "赵蕃",
            "内容": "岁晚梅花未经眼，自嗟枉作近南官。忽来数朵惊初识，已是先生觅句残。"
        },
        {
            "标题": "张次律见招欲同一诗人饮既见乃新定远令刘旦",
            "作者": "赵蕃",
            "内容": "张侯呼我饮，云欲醉诗人。我愧野无格，君能高出尘。句中真有画，笔下信如神。不待平生识，由来一语亲。众皆嫌坦率，意独取天真。颇恨匆匆别，殊乖款款陈。王官欣旧辙，蛮语昧初询。起此穷途哭，端非倾盖新。度江风吼夕，发轫雪飞晨。行路嗟离阔，题诗报苦辛。"
        },
        {
            "标题": "张伯永简来云雪欲作而酒适熟尉又过之要余同",
            "作者": "赵蕃",
            "内容": "久旱疑为瘴，晚风生许寒。梅花逾孤厉，人意绝荒残。漉酒能呼我，知公故解欢。平明如雪满，快阁上危栏。"
        },
        {
            "标题": "张伯永和诗以仆送笋减于常年复用韵以调一笑 其一",
            "作者": "赵蕃",
            "内容": "竹薄方思渐补锄，笋时可得尽驱除。此生已负管城债，计且不悛真个疏。"
        },
        {
            "标题": "伯山因其侄来惠书报以二绝",
            "作者": "赵蕃",
            "内容": "蕙亩兰开梅吐枝，近来凡有几篇诗。已令经纪江头竹，早晚为君修短篱。"
        },
        {
            "标题": "张次律见招欲同一诗人饮既见乃新定远令刘旦元赞也诘朝与之别别后寄之并寄次律",
            "作者": "赵蕃",
            "内容": "张侯呼我饮，云欲醉诗人。我愧野无格，君能高出尘。\n句中真有画，笔下信如神。不待平生识，由来一语亲。\n众皆嫌坦率，意独取天真。颇恨匆匆别，殊乖款款陈。\n王官欣旧辙，蛮语昧初询。起此穷途哭，端非倾盖新。\n度江风吼夕，发轫雪飞晨。行路嗟离阔，题诗报苦辛。"
        },
        {
            "标题": "伯山因其侄来惠书报以二绝",
            "作者": "赵蕃",
            "内容": "昔日穷岗今竹溪，更生臣向复奚疑。此中安否渠能说，懒复作书聊寄诗。"
        },
        {
            "标题": "章少隐尝有逸句云片片梅花随雨脱浑疑春雪堕",
            "作者": "赵蕃",
            "内容": "片片梅花脱雨轻，半飞欲坠更多情。浑疑春雪林梢堕，输与诗翁照眼明。"
        },
        {
            "标题": "章坞庵",
            "作者": "赵蕃",
            "内容": "路尽庵才出，云深山更藏。陂池新得水，松桧旧成行。午供随斋钵，留题陟上方。林鸠方唤雨，归路恐相妨。"
        },
        {
            "标题": "张帅置酒环波觞孙会之签判严造道主簿及蕃作",
            "作者": "赵蕃",
            "内容": "炎蒸三伏有无中，十里荷花四面风。严濑苏门两奇侣，一尊共德使君公。"
        },
        {
            "标题": "长安行",
            "作者": "赵蕃",
            "内容": "东街女儿谁家子，有名籍籍长发市。不知身失不自回，顾侈金珠炫罗绮。西街贫女夫何如，年长不见行媒车。有时视倡独叹息，从之不可翻踌躇。伤哉彼倡不自丑，顾嘲贫女为牛后。此时贫女将何言，嫁与不嫁悬诸天。"
        },
        {
            "标题": "张因叔尉曹借示赣陈丞择之文编以长句还之",
            "作者": "赵蕃",
            "内容": "子昂高蹈固家风，诗到后山仍更工。何事栖迟犹五斗，向来推许漫诸公。平生但记逢人说，一洗真成凡马空。今日宦游得此士，知君不类溧阳穷。"
        },
        {
            "标题": "张以诗卷来再用韵谢之",
            "作者": "赵蕃",
            "内容": "绝叹风流不可追，赖闻难弟更能诗。半生求识终无遇，一见于今已后期。昔在蛮荆孰疆理，后来秦汉始津涯。征南政欲图经借，把卷如同禹穴窥。"
        },
        {
            "标题": "长田道中梅花",
            "作者": "赵蕃",
            "内容": "腊前已赋忆梅诗，年后才能见好枝。我亦嗟渠苦孤瘦，渠应怪我底清羸。虽然故有临风趣，政尔难忘觅句痴。回首江东在何许，故人相远费相思。"
        },
        {
            "标题": "昭礼在虞山与予分路昭礼举王光远在庐山别周",
            "作者": "赵蕃",
            "内容": "昔年挂席过江州，曾为庐山尽日留。断句得君相举似，夜窗应复梦成游。"
        },
        {
            "标题": "招审知步月",
            "作者": "赵蕃",
            "内容": "三年不对溪南月，况用哦诗向君说。前山落雨此地雷，我自生凉人厌热。林梢虽复乱蝉鸣，岂不大胜苍蝇声。市声收尽浮桥寂，要子同来作细行。"
        },
        {
            "标题": "长田舖二首",
            "作者": "赵蕃",
            "内容": "野驿人稀到，空庭草自生。霜清殊未觉，雨细更含晴。"
        },
        {
            "标题": "昭礼在虞山与予分路昭礼举王光远在庐山别周",
            "作者": "赵蕃",
            "内容": "人物君非第一流，周南底事叹淹留。清名所得盖多矣，骑鹤扬州有是不。"
        },
        {
            "标题": "招明叔",
            "作者": "赵蕃",
            "内容": "平原拙生事，数月且食粥。蠋也巧于贫，晚食以当肉。士穷见节义，不以富贵卜。用志苟如此，宁有忧不足。我生本寒士，犁鉏起穷谷。顾惟疎野姿，动辄当忤俗。得禄本甚微，夺去盖聊复。虽云出无车，定免赤其族。在我无所念，于君果何辱。而君终日间，惘惘形面目。幼稚悉遣归，不虑瓶无粟。大儿颇类吾，藜羹甘半菽。庭前既除草，窗外亦除草，窗外亦栽菊。属君早来过，束书期共读。"
        },
        {
            "标题": "招在伯",
            "作者": "赵蕃",
            "内容": "忽忽重阳今一月，菊花数朵见城根。前诗有约能从否，不厌张罗幸过门。"
        },
        {
            "标题": "昭礼书来告其行日再寄以诗",
            "作者": "赵蕃",
            "内容": "已执临岐手，仍通叙别书。绝知于我厚，何敢向君疎。江上留残岁，吴中拟定居。莫为南北恨，天地一蘧庐。"
        },
        {
            "标题": "折梅赠答二首",
            "作者": "赵蕃",
            "内容": "昔人行役功名误，嗟我何为久未回。落尽繁花有青子，期君烟雨上池台。"
        },
        {
            "标题": "折梅赠答二首",
            "作者": "赵蕃",
            "内容": "送君只数梅花节，开到岭梅君不回。折得花来有重出，妾惟孤影愧妆台。"
        },
        {
            "标题": "折梅赠答二首 其一",
            "作者": "赵蕃",
            "内容": "送君祇数梅花节，开到岭梅君不回。折得花来有重出，妾惟孤影愧妆台。"
        },
        {
            "标题": "赵蕲州枉示数诗皆弋阳往还所作经行道间有怀其人作长句寄之",
            "作者": "赵蕃",
            "内容": "一饭留人意甚真，数篇仍出好诗新。追随却恨向来少，怅望空增别后频。\n到处鹭鸥如习熟，转经山水尽精神。可怜吟讽多馀地，只是登临无若人。"
        },
        {
            "标题": "真游觅唐舆题诗不见有怀其人八首",
            "作者": "赵蕃",
            "内容": "一纸日边裁，千山徼外开。所同惟甲子，绝异是人才。学问须传授，君家有自来。嗟余独何者，道阻乃从洄。"
        },
        {
            "标题": "真游觅唐舆题诗不见有怀其人八首",
            "作者": "赵蕃",
            "内容": "相从宁见乐，相别乃知悲。况辱平生友，而坚晚岁期。已醒临别酒，还读送行诗。何况维舟处，苍然暮色时。"
        },
        {
            "标题": "真游觅唐舆题诗不见有怀其人八首",
            "作者": "赵蕃",
            "内容": "去矣不为难，山长水又宽。未曾摇短棹，已自失危栏。厚意烦三友，相要下急滩。虽然赊执手，顾免别辞酸。"
        },
        {
            "标题": "枕傍有杜集看其行役诸诗有感复书",
            "作者": "赵蕃",
            "内容": "既将取诗名，先应历诗穷。不见杜陵老，飘转一世中。世学汝不嗜，而顾思此工。岂惟人汝憎，造物且见入。无须叹苦绝，甑倒与囊空。"
        },
        {
            "标题": "枕上有感二首",
            "作者": "赵蕃",
            "内容": "我欲学为农，力耕不逢岁。我欲学为士，儒冠多饿死。誓将弃犁锄，亦复罢书史。长随马少游，浮湛自闾里。"
        },
        {
            "标题": "真游觅唐舆题诗不见有怀其人八首",
            "作者": "赵蕃",
            "内容": "雨后林园合，风前裘褐轻。当游元不恶，有士与同行。定识田中趣，殊胜俗里情。谁过江驿静，日听笋舆声。"
        },
        {
            "标题": "枕上有感二首",
            "作者": "赵蕃",
            "内容": "霜月有余照，风灯无停光。客梦一何短，乡关一何长。拊身念艰虞，失足增彷徨。平明揽清镜，鬓发应成苍。"
        },
        {
            "标题": "真游觅唐舆题诗不见有怀其人八首",
            "作者": "赵蕃",
            "内容": "险绝辰州路，曾闻一再行。看岩有留句，扪石欠题名。四世斯文事，平生一壑情。何当从此去，感念在先生。"
        },
        {
            "标题": "真游觅唐舆题诗不见有怀其人八首",
            "作者": "赵蕃",
            "内容": "时论归台阁，交情异笠车。不甘腰为折，宁使鬓成华。莽莽湖之北，悠悠海一涯。铜鱼偶逢使，书寄阿戎家。"
        },
        {
            "标题": "正月九日微雪二首 其二",
            "作者": "赵蕃",
            "内容": "小雨因风冻作花，冰梢争竞出槎牙。携筇偶作巡檐去，徙倚微吟低帽纱。"
        },
        {
            "标题": "正月九日微雪二首",
            "作者": "赵蕃",
            "内容": "霰雪纖纖晚倍寒，梅花清瘦不禁看。小园准拟寻诗去，少待侵苔屐齿乾。"
        },
        {
            "标题": "正月二十二日晚过袁父",
            "作者": "赵蕃",
            "内容": "篱落桃花小破红，野田细雨又微风。莫嗤款段行难进，正要寻诗漠漠中。"
        },
        {
            "标题": "正月六日雪",
            "作者": "赵蕃",
            "内容": "立春才十日，春事已交加。政苦诗材窘，欣逢眼界赊。漫天皆柳絮，何地是梅花。无复青帘觅，敲门问酒家。"
        },
        {
            "标题": "正月十三日过邓师契邂逅伯山在焉师契置酒因",
            "作者": "赵蕃",
            "内容": "竹已连梢种，梅应带蒂栽。因留看书帖，更辱倒尊罍。胜士亦俱集，好怀端为开。春风不拘束，两鬓自摧颓。"
        },
        {
            "标题": "正月九日微雪二首 其一",
            "作者": "赵蕃",
            "内容": "霰雪纤纤晚倍寒，梅花清瘦不禁看。小园准拟寻诗去，少待侵苔屐齿乾。"
        },
        {
            "标题": "知府提举访求前守凌公遗迹忽于庭庑雨压复壁中得公所题诗赋六绝句 其三",
            "作者": "赵蕃",
            "内容": "不因风雨壁宁隳，雅志安和寓此诗。前此后今宁浪出，岂非显晦亦关时。"
        },
        {
            "标题": "知府提举访求前守凌公遗迹忽于庭庑雨压复壁中得公所题诗赋六绝句 其四",
            "作者": "赵蕃",
            "内容": "故相曾兴告讦风，一时多坐语言中。乃知复壁遮防意，是谓知公亦爱公。"
        },
        {
            "标题": "郑仲理送行六首",
            "作者": "赵蕃",
            "内容": "周郎三复似南容，君亦因之师友同。岂待湖南始相识，闻风元自大江东。"
        },
        {
            "标题": "植梅一株于厅事之后招丞及明叔同观倪严二先",
            "作者": "赵蕃",
            "内容": "有竹似吾家，无梅觉欠花。移将香索莫，来伴绿交加。好事适馈酒，诗情仍得茶。相过况非远，胜处莫令赊。"
        },
        {
            "标题": "郑仲理送行六首",
            "作者": "赵蕃",
            "内容": "溪山廓廓眼增明，鸥鹭依依旧有盟。所恨登高临赋处，却嗟我友不同行。"
        },
        {
            "标题": "郑仲理送行六首",
            "作者": "赵蕃",
            "内容": "病著形骸冷更慵，短檠宁复有新工。异时邂逅相逢处，应叹依然旧阿蒙。"
        },
        {
            "标题": "止宿寮",
            "作者": "赵蕃",
            "内容": "虽云居异方，政自生同宇。不但撷园蔬，仍须催酿黍。"
        },
        {
            "标题": "郑仲理送行六首 其二",
            "作者": "赵蕃",
            "内容": "几度拿舟湘水西，风雩亭下咏而归。驩然诸友相忘意，不叩仙坛与佛扉。"
        },
        {
            "标题": "知府提举访求前守凌公遗迹忽于庭庑雨压复壁中得公所题诗赋六绝句 其二",
            "作者": "赵蕃",
            "内容": "使君剖竹继先贤，四十于今又六年。每恨无从考遗事，但凭亭槛览山川。"
        },
        {
            "标题": "郑仲理送行六首",
            "作者": "赵蕃",
            "内容": "渺然一棹去何之，满目新诗与旧诗。细读赠章多好语，顾怜追和却无奇。"
        },
        {
            "标题": "郑仲理送行六首",
            "作者": "赵蕃",
            "内容": "坐上每怀歌慷慨，杯行岂复计寻常。我知不隔清风面，君想未忘明月章。"
        },
        {
            "标题": "知府提举访求前守凌公遗迹忽于庭庑雨压复壁中得公所题诗赋六绝句 其六",
            "作者": "赵蕃",
            "内容": "郡斋新刻总珍藏，得此遗踪益有光。再拜从公乞馀本，归赍不复恨空囊。"
        },
        {
            "标题": "至邑有感二首",
            "作者": "赵蕃",
            "内容": "朱弦昔日被歌声，岁月频更感易生。唯有锦江桥下水，相逢不改旧时清。"
        },
        {
            "标题": "至节矣犹未见梅颇形思渴书呈斯远滕兄主簿前",
            "作者": "赵蕃",
            "内容": "言归虽故栖，雅志亦良友。奈何数诗筒，不得屡杯酒。纵云三十里，每见莫能久。是以朝暮间，想思辄成又。去年梅花作，佳处犹在口。今年梅花期，抚事才转首。翩思接中屦，兀若限林薮。君行集彤庭，我政安瓮牖。西湖觅林逋，东阁怀杜叟。寒岁识松坚，同心见兰臭。前朝习凿齿，书来问安否。并话罗浮山，搞尘应抖擞。"
        },
        {
            "标题": "至日雪后简在伯二首 其二",
            "作者": "赵蕃",
            "内容": "灰里拨阴何，思君欲就哦。还忧好时节，来搅或遭呵。"
        },
        {
            "标题": "至日雪后简在伯二首",
            "作者": "赵蕃",
            "内容": "一雪顿能晴，江山万里明。故胜茅屋底，空听滴檐声。"
        },
        {
            "标题": "至丰城怀温叟叔异南秀欲题之叔异曲江矶之庵",
            "作者": "赵蕃",
            "内容": "浩浩寒流急，萧萧落木高。江山故双剑，人物欠三豪。客意已愁绝，风声仍怒号。相思意无极，伫立首频搔。"
        },
        {
            "标题": "至邑有感二首",
            "作者": "赵蕃",
            "内容": "老稚欢呼南北街，争看前日令君来。看花不比玄都观，尽是当时手自栽。"
        },
        {
            "标题": "至日雪后简在伯二首",
            "作者": "赵蕃",
            "内容": "灰里拨阴何，恩君欲就哦。还忧好时节，来搅或遭呵。"
        },
        {
            "标题": "老梅",
            "作者": "赵蕃",
            "内容": "稚梅非不佳，颜色终敷腴。惟此老不枯，故能清且臞。"
        },
        {
            "标题": "中秋以山居不得与周文对饮况子畅在数百里外也怅然有怀",
            "作者": "赵蕃",
            "内容": "山林远俗人，风月亲我辈。凉秋半今夕，痼疾况少退。\n诗怀客子哦，酒欠伯仁对。百年等梦幻，一笑有成败。\n秃巾倚枯松，赤脚踏断濑。何当约二叟，胜践同一会。"
        },
        {
            "标题": "中秋不见月得斯远所寄诗有怀兼呈远父成父",
            "作者": "赵蕃",
            "内容": "中秋不见月，空传江左诗。阴晴定俱尔，离合政关兹。亦复婆娑否，还成赋咏为。溪南旧游地，谁与共襟期。"
        },
        {
            "标题": "中秋寄上饶赴试亲友池阳当涂三沈弟",
            "作者": "赵蕃",
            "内容": "中秋佳月去年同，卧病还应记此翁。不但婵娟千里共，客游俱在大江东。"
        },
        {
            "标题": "中秋复书",
            "作者": "赵蕃",
            "内容": "凉生愁辗转，月上照鬅鬙。林壑故对此，溪山逢未曾。吟哀蛩伴苦，书绝雁无凭。更欲留危坐，枝梧殆不胜。"
        },
        {
            "标题": "钟子崧己丑岁簿秩满去今自饶州教授还犹选人",
            "作者": "赵蕃",
            "内容": "十四年中三别君，别君每辄叹离群。案惟占位崔斯立，客乃无毡郑广文。给札不能因狗监，校书从昔老扬云。君颜得酒犹能少，我发如霜不可耘。"
        },
        {
            "标题": "种柏",
            "作者": "赵蕃",
            "内容": "插柳终惭桂，殷勤买柏栽。予如樗栎者，汝自陈梁才。今日藩篱护，他年风雨哀。人生朝暮尔，此物到云来。"
        },
        {
            "标题": "仲春杂书二首",
            "作者": "赵蕃",
            "内容": "二月倏已尽，一春余几多。不知花过矣，谁问病如何。"
        },
        {
            "标题": "中夜闻雁",
            "作者": "赵蕃",
            "内容": "夜阑群物久已息，胡独决起飞仍号。江湖虽宽矰缴在，幸勿中机渔猎曹。"
        },
        {
            "标题": "仲春杂书二首",
            "作者": "赵蕃",
            "内容": "社公能作雨，社子复成晴。日薄风仍薄，花明柳亦明。"
        },
        {
            "标题": "仲春杂书二首 其二",
            "作者": "赵蕃",
            "内容": "二月倏已尽，一春馀几多。不知花过矣，谁问病如何。"
        },
        {
            "标题": "重送刘伯瑞二首 其二",
            "作者": "赵蕃",
            "内容": "连朝细读远斋诗，感旧伤今意可知。陶写要凭杯面绿，萧条祇益镜中丝。\n人生未免乖离恨，君去足宽兄弟思。骥未作官文解印，独嗟和也废吹篪。"
        },
        {
            "标题": "重赋畏知寓斋",
            "作者": "赵蕃",
            "内容": "君昔少年日，起家官帝城。诸公盛称许，往往动得名。夷途一步趋，可到公与卿。永怀松柏坚，高谢桃李荣。谥斋乃曰渐，毫发无妄行。惟时尹夫子，犹躬南山耕。是公妙言语，一字与不轻。铭能为君述，君志益以明。蹉跎才几何，白发殆数茎。低回尚前衔，牢落方南征。潇湘清绝地，屈贾放逐情。感今重恻古，慨叹识此生。究竟渐之义，顾未忘蘖萌。彼哉少年事，老矣夫何营。彻之易以寓，俯梦仰辄惊。何止宦为客，身悟浮云更。南轩子张子，好学如玄成。奋然吐长句，真觉万户轻。尹张志则异，与君尽同盟。见君极空洞，不比小器盈。嗣宗绝臧否，白眼常若瞠。司马万事好，是中差自宏。看君接物际，二士盖熟评。君今家山居，扁榜犹在桁。傍陈漆园书，立参舆倚衡。因兹大有得，居穷亦如亨，嗟我道学晚，颇困尘网缨。性又多忤物，举足逢沟阬。誓将过君斋，指南问初程。但恐持寸莛，莫致洪钟鸣。"
        },
        {
            "标题": "重别成父二首 其二",
            "作者": "赵蕃",
            "内容": "中原归尚棘，三墓久成芜。未议增封树，先宜禁牧刍。\n便须营虎落，将以护龙雏。不用平安报，惟期剪伐无。"
        },
        {
            "标题": "重别成父二首",
            "作者": "赵蕃",
            "内容": "尽室蕲偕隐，持家又即浮。可怜居不易，还是食为谋。风雨连朝暗，江山千里游。不能携汝去，翻觉重吾忧。"
        },
        {
            "标题": "重送处州斯远三首",
            "作者": "赵蕃",
            "内容": "万木苍苍古钓台，白云楼观隔溪开。赋成赤壁后无对，好与驱从笔下来。"
        },
        {
            "标题": "重阳后一日作",
            "作者": "赵蕃",
            "内容": "昨日重阳故作晴，今晨阴惨倍愁生。凭高已负登临约，展卷空馀赋咏情。\n篱下菊香殊寂寞，瓶中桂影谩凄清。感今怀古无穷意，祇取村醪细细倾。"
        },
        {
            "标题": "重送处州斯远三首",
            "作者": "赵蕃",
            "内容": "文字投盟不计官，古人能尔在今难。使君于此自为德，我辈因留后代看。"
        },
        {
            "标题": "重送处州斯远三首",
            "作者": "赵蕃",
            "内容": "登临长病独成吟，连壁相依照映深。寄谢青山无偃蹇，好听绝唱乱清音。"
        },
        {
            "标题": "重送刘伯瑞二首 其一",
            "作者": "赵蕃",
            "内容": "蓬蓬楼鼓趣征航，草草邮亭共别觞。对面已惊时节换，分襟难复话言长。\n君今去路云霄逼，我正落身糟曲傍。邂逅诗成傥垂寄，年年有雁到衡阳。"
        },
        {
            "标题": "种菊",
            "作者": "赵蕃",
            "内容": "甘菊移时晚，少陵曾有诗。落英胡可待，已分阻长饥。"
        },
        {
            "标题": "重阳前一日同成交二儿游新庵",
            "作者": "赵蕃",
            "内容": "细雨不湿路，薄云空碍山。穷居嫌局趣，乘兴偶跻攀。并水枫初落，悬崖菊未斑。清游了无累，短句不须删。"
        },
        {
            "标题": "重九才四日尔风雨如此病卧殊亡聊小儿辈取酒",
            "作者": "赵蕃",
            "内容": "久不观陶诗，仿佛如前生。忽此迫重九，意是渠所我。我方卧病中，斋居忘昏明。不知檐雨落，但觉奔涛声。两儿绝可怜，弱者才五龄。深悯乃翁惫，取酒前为倾。岁月已如许，我衰难复荣。但愿此可安，闾里无异情。何必议徙居，终焉计将成。"
        },
        {
            "标题": "舟中读子进昆仲西游集有怀其人作诗寄之并示成父弟二首 其一",
            "作者": "赵蕃",
            "内容": "君是三珠树，子非两玉人。水南留步武，竹隐记风神。\n往者兄同弟，今焉越与秦。细哦诗语妙，如款笑谈真。"
        },
        {
            "标题": "赋刘子澄墨庄",
            "作者": "赵蕃",
            "内容": "勤力汉疏傅，遗安庞德公。公家业异此，衰盛国应同。"
        },
        {
            "标题": "舟中读子进昆仲西游集有怀其人作诗寄之并示成父弟二首 其二",
            "作者": "赵蕃",
            "内容": "文士今固有，未闻居一门。松筠无异操，茧蕙若同根。\n试问临风读，何如把酒论。兹行羡吾弟，弭楫向湖村。"
        },
        {
            "标题": "舟行遇雪三首",
            "作者": "赵蕃",
            "内容": "老树槎牙冻不枯，雪花初集更敷腴。悬崖斗峻人踪绝，漠漠荒祠落社乌。"
        },
        {
            "标题": "舟中读子进昆仲西游集有怀其人作诗寄之并示",
            "作者": "赵蕃",
            "内容": "君是三株树，子非两玉人。水南留步武，竹隐记风神。往者兄同弟，今焉越与秦。细哦诗语妙，如款笑谈真。"
        },
        {
            "标题": "舟中清明",
            "作者": "赵蕃",
            "内容": "三日舟行风打头，春愁那更值覊愁。一年谁似清明节，忍向天涯除破休。"
        },
        {
            "标题": "舟行遇雪三首",
            "作者": "赵蕃",
            "内容": "沙嘴萦分直更纡，望中不尽渺愁予。晚来一雨便成雪，翠巘修林同一如。"
        },
        {
            "标题": "舟中独饮",
            "作者": "赵蕃",
            "内容": "已是支离百不禁，况堪多病苦相侵。村沽纵薄可不醉，梅半落时天政阴。"
        },
        {
            "标题": "馀干游昌国寺",
            "作者": "赵蕃",
            "内容": "于越之为游，束发迨中年。契阔固多矣，梦寐如唤焉。\n迩来数经过，所休必思禅。凭栏上清音，解包留煮泉。\n摩挲壁间诗，几人获流传。欧吟庐山高，坡咏西湖全。\n惜哉此奇胜，乃不遭两贤。何当觅扁舟，穷老依云烟。\n脱屣尘垢外，岸巾鸥鹭前。"
        },
        {
            "标题": "骤寒二首 其一",
            "作者": "赵蕃",
            "内容": "一晴疑尚暑，一雨顿能寒。气候从兹变，病躯那得安。\n频闻风淅淅，不见日团团。附火贪新燎，添衣怯带宽。"
        },
        {
            "标题": "周十三丈约同马三丈入青原山赋诗五首以记行 其四",
            "作者": "赵蕃",
            "内容": "萧散得终日，驱驰难久居。灭瘢苏病竹，抛食引潜鱼。\n问话僧寻蜀，多茶椀似卢。主人佛事外，游戏亦多馀。"
        },
        {
            "标题": "骤雨记所见",
            "作者": "赵蕃",
            "内容": "翠篠萧骚入屋寒，欻惊平地起风湍。驯除饥雀低飞去，弱羽毰毸似畏弹。"
        },
        {
            "标题": "舟中二首",
            "作者": "赵蕃",
            "内容": "频岁崎岖道路劳，江山妙处属吾曹。欲将一笼盛归去，安得并州快剪刀。"
        },
        {
            "标题": "周愚卿同内子游仰山南岳后予一日行途中寄之",
            "作者": "赵蕃",
            "内容": "溟蒙初莫辨，飘洒忽成妍。地岂三千界，山迷尺五天。画图宁有此，言句可无传。却恨与周子，行差一日先。"
        },
        {
            "标题": "周十三丈约同马三丈入青原山赋诗五首以记行",
            "作者": "赵蕃",
            "内容": "游山忘襆被，唤渡已无航。隔岸初更动，缘沙数里长。大呼空亟疾，小立更微茫。莫遣眠鸥觉，笑人朝夕忙。"
        },
        {
            "标题": "周愚卿出示杨谨仲墨帖",
            "作者": "赵蕃",
            "内容": "成都旧日扬雄宅，今在清江鸥鹭洲。颇念书题成间阔，忽逢翰墨见风流。\n芗林草木年仍故，此老诗篇晚更遒。官事安能久羁我，何时载子以扁舟。"
        },
        {
            "标题": "舟中二首",
            "作者": "赵蕃",
            "内容": "岁月侵人去若奔，雪消归水不留痕。诗情本自无多子，深谢江山稍见存。"
        },
        {
            "标题": "骤雨记所见",
            "作者": "赵蕃",
            "内容": "翠筱萧骚入屋寒，欻惊平地起风湍。驯除饥雀低飞去，弱羽毰毸似畏弹。"
        },
        {
            "标题": "周江州有灵壁石赵蕲州名以玉芝周索诗为赋一",
            "作者": "赵蕃",
            "内容": "论石如论玉，贵德不贵名。形似偶尔同，未妨聊置评。呜呼禹甸破，土贡久莫并。问公安取此，万里随南征。向来四方游，束书与俱擎。愧彼钱马癖，寄我山林盟。风流蕲州守，夙有能诗声。见之谥以芝，用意真不轻。谓公许器质，一再临专城。宜为斋房秀，作瑞于圣明。未应如商山，寂寞身中清。须公力勉旃，石亦当与荣。念我匪能赋，徵索见公情。又惟此必诗，落笔空汗生。传闻南池上，有石来自英。我虽未识面，想像犹弟兄。"
        },
        {
            "标题": "周十三丈约同马三丈入青原山赋诗五首以记行 其三",
            "作者": "赵蕃",
            "内容": "艇子君先唤，篮舆我复追。闻钟疑寺直，见塔上林移。\n早起犹思睡，冲寒故觉羸。山游定何得，饭饱细吟诗。"
        },
        {
            "标题": "周十三丈约同马三丈入青原山赋诗五首以记行",
            "作者": "赵蕃",
            "内容": "有见匪山色，所闻非市声。思公藏有塔，钓士隐无名。兀兀故林愿，悠悠流俗情。经禅虽未暇，樵牧念余生。"
        },
        {
            "标题": "周愚卿以二苏先生李公择黄鲁直秦少游真迹见示敬赋四十字",
            "作者": "赵蕃",
            "内容": "苏李是吾师，黄秦实嗣之。爱其吟可老，得自买倾资。\n有本皆如是，斯文不在兹。因知乃翁意，遗子以镃基。"
        },
        {
            "标题": "周十三丈约同马三丈入青原山赋诗五首以记行",
            "作者": "赵蕃",
            "内容": "渡江不待饷，胜士约三行。梦境故常在，重来年漫更。又成春雾扫，何日野田耕。要向思公问，灯明香缕横。"
        },
        {
            "标题": "舟中雨作",
            "作者": "赵蕃",
            "内容": "旱而逢小雨，月亦当季秋。便觉重阳近，还成一舸游。关余荒径菊，愧尔没波鸥。诗就云如卷，推篷得纵求。"
        },
        {
            "标题": "舟中雨",
            "作者": "赵蕃",
            "内容": "秋草犹青可放牛，雨林如豁更鸣鸠。荒鸡渺渺三家墅，白鸟悠悠数里洲。"
        },
        {
            "标题": "周十三丈约同马三丈入青原山赋诗五首以记行 其二",
            "作者": "赵蕃",
            "内容": "有见匪山色，所闻非市声。思公藏有塔，钓士隐无名。\n兀兀故林愿，悠悠流俗情。经禅虽未暇，樵牧念馀生。"
        },
        {
            "标题": "诸公皆和诗再用韵并属湛挺之七首",
            "作者": "赵蕃",
            "内容": "和我閒中句，俱来作者人。步吟才勃窣，耸咏忽嶙峋。浪说能声喜，端虞试问巡。天资固有分，野性杂难驯。"
        },
        {
            "标题": "诸公皆和诗再用韵并属湛挺之七首",
            "作者": "赵蕃",
            "内容": "戢戢一天翮，纷纷凡马群。回头异生死，对面或公君。渐欲薰莸等，反嫌黑白分。居然撄众怒，政尔怯孤军。"
        },
        {
            "标题": "诸公皆和诗再用韵并属湛挺之七首",
            "作者": "赵蕃",
            "内容": "吴楚他乡外，沅湘久客间。已知身若赘，讵惜鬓成斑。酒债贫常有，诗坛老倦攀。穷猿难择木，怨鹤望还山。"
        },
        {
            "标题": "竹迳",
            "作者": "赵蕃",
            "内容": "一日犹思种，长年可不栽。初时丛足玩，岁久径成开。明月虽妨约，清风得叙怀。未须缘客扫，频肯为诗来。"
        },
        {
            "标题": "诸公皆和诗再用韵并属湛挺之七首",
            "作者": "赵蕃",
            "内容": "翰墨平生友，江山数面亲。诵骚悲楚国，访古失秦民。丘壑岂无趣，尘埃空此身。风行思数数，粮食厌频频。"
        },
        {
            "标题": "朱村道中",
            "作者": "赵蕃",
            "内容": "绿竹人家近小塘，暮秋村酿熟村场。我行甚亟忘休歇，孤负木犀来往香。"
        },
        {
            "标题": "诸公皆和诗再用韵并属湛挺之七首",
            "作者": "赵蕃",
            "内容": "投老知何地，此生休问天。未须悲坎轲，聊复寄蹁跹。但觉官如缚，浑忘诗似禅。不堪儿子诵，敢望故人传。"
        },
        {
            "标题": "诸公皆和诗再用韵并属湛挺之七首 其七",
            "作者": "赵蕃",
            "内容": "旧作游梁倦，今成去鲁迟。跳珠先集霰，冻雨乱棼丝。\n萧瑟夜来酒，悲凉别后诗。洞庭归雁蚤，枉寄莫迟为。"
        },
        {
            "标题": "诸公皆和诗再用韵并属湛挺之七首",
            "作者": "赵蕃",
            "内容": "谊也期淹速，渊乎任去留。服来占夏首，归去及春头。岂必忧怀累，当从乐处求。控揣终异物，窈窕一孤舟。"
        },
        {
            "标题": "主山湖围二渡",
            "作者": "赵蕃",
            "内容": "主山渡头成久立，长年傲客呼从疾。撑舟来前仅如掌，溯波却下几百尺。湖围桥坏新有船，众壑奔流会一川。嗟我胡为数此险，争似饭余牛背眠。"
        },
        {
            "标题": "竹岩道间",
            "作者": "赵蕃",
            "内容": "前山后山异夷险，昨日今日分炎凉。人间万事只如此，那似一杯真意长。"
        },
        {
            "标题": "子畅雨中见过且惠以诗乃用蕃谢文显载酒之韵",
            "作者": "赵蕃",
            "内容": "雨合茅檐书罢看，惠然君乃过苏端。浇胸细酌杯中物，洗耳饱听溪上湍。近喜同参诗有味，晚期偕隐谷名盘。因声寄谢周夫子，文行如斯古亦难。"
        },
        {
            "标题": "子畅尉曹秩满侍亲摄户掾于上饶赋诗二首以送之 其一",
            "作者": "赵蕃",
            "内容": "游君父子间，情谊等骨肉。那知三年度，但谓一日足。\n今晨复何事，溪头有行舳。临别惨莫言，裴回谩瞻瞩。"
        },
        {
            "标题": "子畅尉曹秩满侍亲摄户掾于上饶赋诗二首以送",
            "作者": "赵蕃",
            "内容": "平生几游居，有亲亦有故。一饭或相忘，素书不能屡。心知世情薄，但益古人慕。如君父子贤，百盖一二数。"
        },
        {
            "标题": "子进昆仲俱和寄怀三诗复次韵",
            "作者": "赵蕃",
            "内容": "吉途荆棘少人行，制礼难招鲁二生。世上儿曹俱覆输，公家伯仲自争衡。一年欲尽见松秀，众水莫污知渭清。保此不渝真有道，更须直以所能鸣。"
        },
        {
            "标题": "子进昆仲俱和寄怀三诗复次韵",
            "作者": "赵蕃",
            "内容": "此山只合便终焉，底用心劳学计然。贫贱已安身外事，功名宁顾俗间缘。旧游要纪东南胜，有句须从甲乙编。闲向晴窗遮老眼，亦堪时伴结跏禅。"
        },
        {
            "标题": "子进昆仲俱和寄怀三诗复次韵 其二",
            "作者": "赵蕃",
            "内容": "古途荆棘少人行，制礼难招鲁二生。世上儿曹俱覆辙，公家伯仲自争衡。\n一年欲尽见松秀，众水莫污知渭清。保此不渝真有道，更须直以所能鸣。"
        },
        {
            "标题": "子畅尉曹秩满侍亲摄户掾于上饶赋诗二首以送",
            "作者": "赵蕃",
            "内容": "游君父子间，情谊等骨肉。那知三年度，但谓一日足。今晨复何事，溪头有行舳。临别惨莫言，裴回谩瞻瞩。"
        },
        {
            "标题": "追路送诚斋到滩头驿",
            "作者": "赵蕃",
            "内容": "树树春花阜，田田秀来滋。虽持玉节贵，不废笋舆诗。追送宁辞远，乖离故在兹。无嗔白头旧，一见有深知。"
        },
        {
            "标题": "子进昆仲俱和寄怀三诗复次韵 其一",
            "作者": "赵蕃",
            "内容": "此山祇合便终焉，底用心劳学计然。贫贱已安身外事，功名宁顾俗间缘。\n旧游要纪东南胜，有句须从甲乙编。闲向晴窗遮老眼，亦堪时伴结跏禅。"
        },
        {
            "标题": "子肃以古风见还诗轴颇述归田之乐次韵答之",
            "作者": "赵蕃",
            "内容": "春风忽满目，感叹离群居。郊行竟何之，野蔓徒侵裾。仰看岭头云，片段随卷舒。悠然若有得，似我心地初。乃愧学道晚，何时悟真如。自兹稍鞭策，齿发及未疎。有儿幸成丁，可以亲犁鉏。要同商州民，穷功治山畲。王租及时了，优游伴樵渔。时乘少游马，或卧渊明舆。所过辄就醉，其他焉取余。此计傥遂心，谁能更淫书。公诗胡为哉，指南实前车。事贵在勇决，駸駸岁将除。"
        },
        {
            "标题": "子进昆仲俱和寄怀三诗复次韵",
            "作者": "赵蕃",
            "内容": "有竹相娱道岂孤，信知造物未遗予。交游更许得奇士，保社却嗟无定居。怀玉近传酬倡集，荆溪与说往还书。世人徇利轻翻覆，我辈百年端一如。"
        },
        {
            "标题": "子畅雨中见过且惠以诗乃用蕃谢文显载酒之韵",
            "作者": "赵蕃",
            "内容": "草本荒凉门半掩，故人谁肯为予来。要师原宪安非病，敢学襄阳怨不才。春自堂堂花更落，发今种种老其催。谢安故有东山志，过我题诗拭砚埃。"
        },
        {
            "标题": "自安仁至豫章途中杂兴十九首 其六",
            "作者": "赵蕃",
            "内容": "小立溪头唤野航，雨馀林木倍森凉。少焉步到临流寺，鹳鹤飞鸣满夕阳。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "草树葱茏山有衣，稻身刺水绿生漪。眼中风物方人境，犬吠鸡帝间扊扅。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "小立溪头唤野航，雨余林木倍森凉。少焉步到临流寺，鹳鹤飞鸣满夕阳。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "快雨悬知亦快晴，解包何惜片时程。须臾雨止晴能好，一道云山泼眼明。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "参天落落复青青，风过笙竽得细听。睡思莫将茶料理，只须卧此片时醒。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "郡邑贪残固合诛，釁端繇尔复何如。官军可怖无轻敌，直恐微躯不足锄。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "几日舟行罢作诗，直缘山水剩含辉。今朝眼界荒凉甚，却遣毫端为解围。"
        },
        {
            "标题": "自吉水乘月放舟至玄潭",
            "作者": "赵蕃",
            "内容": "木叶未尽脱，水光真接天。苍然江上石，兀尔渡头船。酒有三杯饱，诗无万斛泉。冥冥鸿鹄举，渺渺鹭鸥眠。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "时雨催农不厌多，客行无奈路长何。怨咨何与天公事，慷慨聊为劳者歌。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "野市穿残路接溪，败船糜索两相依。居人欲渡频回首，客子将行屡揽衣。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "极目荒陂十里余，坏塍依约旧犂锄。问言业薄无牛力，更说州家催积租。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "积潦当涂三尺强，筍舆那得代浮梁。脱靴直厉成孤笑，赤脚踏冰思旧狂。"
        },
        {
            "标题": "自安仁至豫章途中杂兴十九首 其七",
            "作者": "赵蕃",
            "内容": "湖南茶寇甫能平，湖北徭人复弄兵。政是耕桑好时节，尔曹何苦自捐生。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "农事催人未遽央，种秧未了插秧忙。田家作苦吾常逸，所愧饥寒趋路旁。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "已是酴醾堕玉尘，尚余芍药殿残春。山行寂寞那逢此，喜向僧房见斩新。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "晓雨犹偷客枕安，重烦啼鸟报艰难。整车欲去还休歇，云合忘踪山四攒。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "提封俱是太平人，尔辈何缘独苦辛。见说穷南有蛮蜑，直疑于此是比邻。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "虬龙天矫已分形，想象灵根长茯苓。安得一椽风雨庇，要思服食制颓龄。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "漠漠平芜远际天，青山若个暗霾烟。行人更说桥新断，试遣招呼与借船。"
        },
        {
            "标题": "紫君林",
            "作者": "赵蕃",
            "内容": "箨脱始犹青，粉滋旋变紫。斩伐不须加，森然自堪倚。"
        },
        {
            "标题": "自安仁至豫章途中杂兴十九首 其三",
            "作者": "赵蕃",
            "内容": "极目荒陂十里馀，坏塍依约旧犁锄。问言业薄无牛力，更说州家催积租。"
        },
        {
            "标题": "自安仁至豫章途中杂兴十九首",
            "作者": "赵蕃",
            "内容": "平生食肉吾无相，雨甲烟苗足慰贫。几日山行更无此，况堪拈米恶于尘。"
        },
        {
            "标题": "自桃川至辰州绝句四十有二 其五",
            "作者": "赵蕃",
            "内容": "草屋竹门江岸旁，三三两两竞携将。尔曹应念宦游好，不念西来道阻长。"
        },
        {
            "标题": "自桃川至辰州绝句四十有二 其七",
            "作者": "赵蕃",
            "内容": "晓雨濛濛山欲空，少晴还觉练摇风。扁舟十日夫何事，只有看山不负公。"
        },
        {
            "标题": "自桃川至辰州绝句四十有二 其二",
            "作者": "赵蕃",
            "内容": "过了矶头尚有湋，长江万里此为稀。怅予何可数乘此，宜尔山禽频劝归。"
        },
        {
            "标题": "自桃川至辰州绝句四十有二",
            "作者": "赵蕃",
            "内容": "美玉曾闻种得生，精金此地亦陶成。不知造物须生此，何似嘉禾令土平。"
        },
        {
            "标题": "自江下徒步至庙山",
            "作者": "赵蕃",
            "内容": "雪岭模糊积未消，云林烂漫合仍飘。一儿跨牸饮田水，几担束梅同负樵。\n泥滓无嗟庙山路，魂栖正避浙江潮。污人更尔缁尘远，满眼何无诗思饶。"
        },
        {
            "标题": "自桃川至辰州绝句四十有二 其一",
            "作者": "赵蕃",
            "内容": "瓮子滩头百丈牵，此其小小大犹前。命轻人鲊曾闻说，楚蜀悬知险并然。"
        },
        {
            "标题": "自桃川至辰州绝句四十有二",
            "作者": "赵蕃",
            "内容": "前有天随后老坡，杞粮仍欲寿西河。吾今何意更思此，但喜杯羹风味多。"
        },
        {
            "标题": "自桃川至辰州绝句四十有二 其六",
            "作者": "赵蕃",
            "内容": "夷望山前几钓篷，不惟能雨又能风。吾身故作魏王瓠，爱此沿洄敏似鸿。"
        },
        {
            "标题": "自江下徒步至庙山",
            "作者": "赵蕃",
            "内容": "雪岭糢糊未消，云林烂漫合仍飘。一儿跨{特寺换孛}饮田水，几担束梅同负樵。泥滓无嗟庙山路，魂栖正避浙江潮。污人更尔缁尘远，满眼何无诗思饶。"
        },
        {
            "标题": "自溧阳达上塘官河舟屡行矣不能尽名其所经偶",
            "作者": "赵蕃",
            "内容": "平生溧阳船，白首凡几遭。宜其登览地，靡复应接劳。吴流乱如带，吴岫冗若毛。吴人阙共载，吴语闻空嘈。虽云面目熟，竟尔名字逃。冬常置雨雪，春复冲波涛。兹行又累日，逆风苦悲号。曾微咫尺帆，颇费千万篙。一以付累句，再焉兹薄醪。诗书陶靖节，相马九方皋。"
        },
        {
            "标题": "自桃川至辰州绝句四十有二 其三十一",
            "作者": "赵蕃",
            "内容": "雨来山色暗成愁，雨后波光翠欲浮。山色水光元自好，宦情羁思苦悠悠。"
        },
        {
            "标题": "自桃川至辰州绝句四十有二 其八",
            "作者": "赵蕃",
            "内容": "水势才收一丈馀，晓来雷雨又何如。天民天恤应堪恃，我自多忧雪满梳。"
        },
        {
            "标题": "自桃川至辰州绝句四十有二 其十一",
            "作者": "赵蕃",
            "内容": "滟滪瞿唐昔未行，狼头鹿角旧闻名。辰州瓮子滩头路，夷险不知谁弟兄。"
        },
        {
            "标题": "自作",
            "作者": "赵蕃",
            "内容": "素仰儒先德，兼闻内助人。齐家真有道，相敬俨如宾。女已节义著，儿仍经行醇。他年书附传，落落众星陈。"
        },
        {
            "标题": "自桃川至辰州绝句四十有二 其二十七",
            "作者": "赵蕃",
            "内容": "一月山行意未厌，晚晴仍对雨纤纤。回思浪涌涛翻际，宁有于今安且恬。"
        },
        {
            "标题": "自造口放舟至道林院偶题",
            "作者": "赵蕃",
            "内容": "晓起乘舟江上凉，昼携蕲竹卧僧房。隐雷骤作分龙雨，限我潇潇幽梦长。"
        },
        {
            "标题": "自玉山归竹隐投宿广平院",
            "作者": "赵蕃",
            "内容": "久客倦城市，薄言归田庐。秣马待日斂，颠风忽来俱。横策径成去，扑扑埃满须。晴雷隐虚空，数雨如投珠。渴甚念茗饮，迟回寻梵居。少焉复前迈，行行过烟墟。但惊田畴间，有似杭复苏。及经道余冲，余流尚通渠。乃悟适来雨，咫尺或有无。天公本何心，分龙信非诬。自兹到吾栖，岗岭更复迂。山穷偶逢寺，可以休仆痡。投鞍鞍议食事，仅具粥一盂。道人吾故人，问我来崎岖。既能设瓜果，村酒亦复沽。我愧非渊明，僧诚远远公徒。停杯竟高枕，梦境知何如。明当带星起，草露徒侵裾。还家一何忙，视竹齐架书。优哉且自过，休问瓶无储。"
        },
        {
            "标题": "自桃川至辰州绝句四十有二 其十三",
            "作者": "赵蕃",
            "内容": "巨壁撑空不可干，小山亦复四巑岏。犹言水后浑无石，不尔应当行路难。"
        },
        {
            "标题": "自桃川至辰州绝句四十有二 其十九",
            "作者": "赵蕃",
            "内容": "飞流溅沫瀑争砻，电击雷惊江落洪。尽日喧喧不能息，诵书妨我课儿童。"
        },
        {
            "标题": "自桃川至辰州绝句四十有二 其十四",
            "作者": "赵蕃",
            "内容": "一篙真可百滩空，赣水辰溪大略同。我乃涨馀方逆上，终朝歌笑愧篙工。"
        },
        {
            "标题": "自桃川至辰州绝句四十有二 其三十二",
            "作者": "赵蕃",
            "内容": "一春多雨夏当悭，今岁还防似去年。玉历检来知小满，又愁阴久碍蚕眠。"
        },
        {
            "标题": "自桃川至辰州绝句四十有二 其十二",
            "作者": "赵蕃",
            "内容": "明月山前明月池，两崖壁立类磨治。浯溪未识应相似，好刻中兴第二碑。"
        },
        {
            "标题": "自桃川至辰州绝句四十有二 其三十三",
            "作者": "赵蕃",
            "内容": "山禽嘲哳意都迷，滑滑仍愁叫竹鸡。侧帽历听如有感，数声何处啭黄鹂。"
        },
        {
            "标题": "昨见子畅尉曹与灵鹫长老年公用蕃船字韵唱酬佳什用韵呈年老",
            "作者": "赵蕃",
            "内容": "几思杖策礼金仙，闻道客来如贯船。政恐方成过溪送，不能容此对床眠。\n爱公诗律真馀习，怜我宗门乏厚缘。愿以伽佗示深旨，莫将丽藻斗多篇。"
        }
    ],
    "对话内容": [
        {
            "Dialogue": "{\n    角色名:理宗 \n    动作:(微微颔首，目光坚定)\n    讲话:赵先生，今日召您于此，望听教于国政之道。治国之策，须以民为本，然则如何加强地方治理，提升百姓之文化素养，您以为当从何处着手？\n}\n{\n    角色名:赵蕃 \n    动作:(手抚长须，眼中闪烁智慧之光)\n    讲话:陛下之问，乃国之根本，实为治国安民之大计。地方治理，首当以德治为先，教化百姓，令其知礼仪、明法度，方能安定民心。其次，宜设立地方学堂，广招士子，培养人才，方能使国之根基愈发稳固。至于文化教育，则应鼓励诗书之风，令士人以文会友，以德育人，使国家在文治之下，百姓心悦诚服，国家自当兴旺，民众安宁。\n}"
        },
        {
            "Dialogue": "{\n    角色名:朱熹 \n    动作:(微笑着，手中捧卷)\n    讲话:赵先生，今日与君共聚书院，岂不正是吟咏之良机？不知您对于诗词之道，是否亦有独到见解？我常思，诗乃心之声，能传达情思，化为墨香四溢之韵，然则如何才能使诗文更加动人，您可否指教一二？\n}\n{\n    角色名:赵蕃 \n    动作:(轻轻点头，眼神明亮)\n    讲话:朱先生所言极是，诗词之妙在于情感与意境的交融。诗者，心之所感，情之所至，若无真切之感受，岂能成就动人之作？我以为，若欲诗文动人，必先修身齐家，涵养情操，使心灵清澈如水，方能引导笔墨流畅如泉。再者，诗词应善用比兴，寓情于景，虽无言语，却能引人共鸣，方能使读者心生向往，留连忘返。"
        },
        {
            "Dialogue": "{\n    角色名:刘克庄 \n    动作:(执笔书信，略显欣喜)\n    讲话:赵先生，近日得闻您所作《乾道稿》，文中之理，深得我心，实为一篇佳作。您于诗词中所展现之思想，令我感佩不已，想必其背后定有深厚的学识与思考，您在此作何感想？\n}\n{\n    角色名:赵蕃 \n    动作:(微微一笑，手掌轻抚信纸)\n    讲话:刘兄过奖，愚之所作，不过是随心而发，然其间所寄托之情感，确是内心之所感，恰似水波荡漾，难以平息。能获兄之赞赏，实乃愚之荣幸。然则，写作之路，岂止于此，常需反思与磨练，唯有不断追求真理，方能使文字更显光彩。希望有朝一日，能与兄共吟，共赏诗文之美，携手并进于理学之路。"
        },
        {
            "Dialogue": "{\n    角色名:赵遂 \n    动作:(站在庭院，面露思索)\n    讲话:父亲的诗作，总是让我感到深邃而复杂，您是否亦有同感？在《咏智门佛殿前凌霄花》中，我似乎能感受到他对自然的热爱，但又不知其中更深的寓意为何。\n}\n{\n    角色名:赵远 \n    动作:(随意坐下，眉头微皱)\n    讲话:兄长，我倒认为，父亲的诗中不仅有对自然的热爱，更是一种对人生短暂的感慨。他常以自然为喻，教导我们珍惜当下，心存感恩。或许，父亲希望我们能从中领悟到人生的意义，而非单纯的景物描写。"
        },
        {
            "Dialogue": "{\n    角色名:同僚 \n    动作:(低头思索，手中拂去尘埃)\n    讲话:赵监，我等在此聚首，皆因岳庙事宜，然此庙宇历久弥新，然修缮之事亟需完善，您以为，我等应如何着手以保证庙宇的完整与后人之祭祀？\n}\n{\n    角色名:赵蕃 \n    动作:(沉思片刻，语气坚定)\n    讲话:同僚所言极是。岳庙乃我朝尊崇之地，修缮之事，需谨慎对待。我们应与工匠细议，确保每一处细节都不失其原貌，且在修缮过程中，须尊重先辈遗志，保留传统文化之精髓。唯有如此，才能让后人铭记历史，传承文化，方能不负此庙宇之盛名。"
        }
    ]
}