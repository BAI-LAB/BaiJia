{
    "基本信息": {
        "姓名": "李攀龙",
        "性别": "男",
        "出生年份": "1514",
        "死亡年份": "1570",
        "享年": "57",
        "朝代": "明",
        "家庭区分": "未详"
    },
    "亲属关系": [
        "李攀龙的曾祖是李祯",
        "李攀龙的祖父是李端",
        "李攀龙的父是李宝",
        "李攀龙的继母是郭氏(李攀龙前母)",
        "李攀龙的母是张氏(李攀龙母)",
        "李攀龙的妻子是徐氏(李攀龙妻)",
        "李攀龙的兄是李登龙",
        "李攀龙的兄是李跃龙",
        "李攀龙的弟是李化龙",
        "李攀龙的弟是李成龙"
    ],
    "其他关系": [
        "李攀龙友的对象是王宗沐",
        "李攀龙墓志铭由殷士儋所作",
        "李攀龙为范瑟作墓志铭",
        "李攀龙相唱和的对象是余曰德",
        "李攀龙传记作者为谢肇淛",
        "李攀龙传记作者为王世贞",
        "李攀龙为王廷作传",
        "李攀龙为朱友垓作传",
        "李攀龙为韩邦奇作祭文",
        "李攀龙为王世贞作临别赠言(送别诗、序)",
        "李攀龙为王世贞作临别赠言(送别诗、序)",
        "李攀龙为宗臣作临别赠言(送别诗、序)",
        "李攀龙为靳学曾作临别赠言(送别诗、序)",
        "李攀龙为袁福征作临别赠言(送别诗、序)",
        "李攀龙为徐中行作临别赠言(送别诗、序)",
        "李攀龙为万衣作临别赠言(送别诗、序)",
        "李攀龙为罗良作临别赠言(送别诗、序)",
        "李攀龙临别得到魏裳所作赠言(送别诗、序)",
        "李攀龙哀辞由刘凤所作",
        "李攀龙墓表由施闰章所作",
        "李攀龙为徐易作墓表",
        "李攀龙致书欧大任",
        "李攀龙致书王世贞",
        "李攀龙致书王世懋",
        "李攀龙致书宗臣",
        "李攀龙致书吴国伦",
        "李攀龙致书殷士儋",
        "李攀龙致书靳学颜",
        "李攀龙致书张佳胤",
        "李攀龙致书于鲸",
        "李攀龙致书朱多煃",
        "李攀龙致书李先芳",
        "李攀龙致书李先芳",
        "李攀龙致书余曰德",
        "李攀龙致书周天球",
        "李攀龙致书张敉",
        "李攀龙致书华云",
        "李攀龙致书刘凤",
        "李攀龙致书吴至",
        "李攀龙致书贾衡",
        "李攀龙致书王见宾",
        "李攀龙致书许邦才",
        "李攀龙致书许邦才",
        "李攀龙致书俞允文",
        "李攀龙被致书由何景明",
        "李攀龙被致书由王世贞",
        "李攀龙被致书由王世懋",
        "李攀龙被致书由宗臣",
        "李攀龙被致书由王宗沐",
        "李攀龙被致书由吴国伦",
        "李攀龙被致书由张佳胤",
        "李攀龙被致书由汪道昆",
        "李攀龙被致书由俞允文",
        "李攀龙被致书由俞允文",
        "李攀龙被致书由张献翼",
        "李攀龙被致书由张献翼",
        "李攀龙被致书由孟思",
        "李攀龙答李先芳书",
        "李攀龙答董份书",
        "李攀龙收到吴国伦的答书",
        "李攀龙收到刘景韶的答书",
        "李攀龙赠诗、文的对象是王世贞",
        "李攀龙收到王世贞的赠诗、文",
        "李攀龙收到王世贞的赠诗、文",
        "李攀龙为徐中行作学记（书院记）",
        "李攀龙诗文序由王世贞所作",
        "李攀龙诗文序由张鼐所作",
        "李攀龙诗文序由魏裳所作"
    ],
    "入仕信息": [
        {
            "入仕方式": "科举: 进士(笼统)",
            "入仕年份": "1544",
            "入仕年龄": "31"
        },
        {
            "入仕方式": "科举: 乡贡举人",
            "入仕年份": "未详",
            "入仕年龄": "未详"
        },
        {
            "入仕方式": "学校: 生员(庠生)",
            "入仕年份": "未详",
            "入仕年龄": "未详"
        }
    ],
    "别名信息": [
        {
            "别名": "三",
            "别名类型": "行第"
        },
        {
            "别名": "于鳞",
            "别名类型": "字"
        },
        {
            "别名": "大儋",
            "别名类型": "未详"
        },
        {
            "别名": "沧溟",
            "别名类型": "未详"
        }
    ],
    "任职信息": [
        {
            "官职": "吏部文选司主事",
            "起始年份": "未详",
            "结束年份": "未详",
            "任职方式": NaN,
            "任职地点": NaN
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "顺德府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "顺德府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "顺德府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "顺德府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "顺德府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "顺德府"
        },
        {
            "官职": "知府",
            "起始年份": "未详",
            "结束年份": "未详",
            "任职方式": NaN,
            "任职地点": "顺德府"
        }
    ],
    "地理信息": [
        {
            "地名": "历城",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "未详",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "籍贯(基本地址)",
            "开始年份": "未详",
            "结束年份": "未详"
        },
        {
            "地名": "历城",
            "地址类型": "籍贯(基本地址)",
            "开始年份": "未详",
            "结束年份": "未详"
        }
    ],
    "著述信息": [
        {
            "著述名称": "沧溟集",
            "著述年份": "1570",
            "著述角色": "未详"
        },
        {
            "著述名称": "沧溟先生集:三十一卷",
            "著述年份": "1506",
            "著述角色": "未详"
        },
        {
            "著述名称": "韵学事类十二卷",
            "著述年份": "未详",
            "著述角色": "编纂者"
        },
        {
            "著述名称": "诗学事类 二十四卷",
            "著述年份": "未详",
            "著述角色": "编纂者"
        },
        {
            "著述名称": "入药镜 一卷",
            "著述年份": "未详",
            "著述角色": "编纂者"
        }
    ],
    "社会区分": [
        "[为官者：文]",
        "小学家－训诂学"
    ],
    "机构情况": [],
    "经历事件信息": [],
    "财富情况": [],
    "个人简介": [
        "李攀龙（1514—1570）字于鳞，号沧溟，汉族，历城（今山东济南）人。明代著名文学家。继“前七子”之后，与谢榛、王世贞等倡导文学复古运动，为“后七子”的领袖人物，被尊为“宗工巨匠”。主盟文坛20余年，其影响及于清初。 ► 李攀龙的诗文(543篇)"
    ],
    "诗词文章内容": [
        {
            "标题": "塞上曲送元美",
            "作者": "李攀龙",
            "内容": "白羽如霜出塞寒，胡烽不断接长安。城头一片西山月，多少征人马上看。"
        },
        {
            "标题": "长相思·秋风清",
            "作者": "李攀龙",
            "内容": "秋风清，秋月明。叶叶梧桐槛外声。难教归梦成。砌蛩鸣，树鸟惊。塞雁行行天际横。偏伤旅客情。"
        },
        {
            "标题": "平凉",
            "作者": "李攀龙",
            "内容": "春色萧条白日斜，平凉西北见天涯。惟余青草王孙路，不入朱门弟子家。宛马如云开汉苑，秦兵二月走胡沙。欲投万里封侯笔，愧我谈经鬓有华。"
        },
        {
            "标题": "于郡城送明卿之江西",
            "作者": "李攀龙",
            "内容": "青枫飒飒雨凄凄，秋色遥看入楚迷。谁向孤舟怜逐客，白云相送大江西。"
        },
        {
            "标题": "杪秋登太华山绝顶",
            "作者": "李攀龙",
            "内容": "缥渺真探白帝宫，三峰此日为谁雄。苍龙半挂秦川雨，石马长嘶汉苑风。地敞中原秋色尽，天开万里夕阳空。平生突兀看人意，容尔深知造化功。"
        },
        {
            "标题": "和聂仪部明妃曲",
            "作者": "李攀龙",
            "内容": "天山雪后北风寒，抱得琵琶马上弹。曲罢不知青海月，徘徊犹作汉宫看。"
        },
        {
            "标题": "大风歌",
            "作者": "李攀龙",
            "内容": "大风沸兮云薄天，驱万乘兮纷来旋。纷来旋兮沛之宫，士桓桓兮福攸同。"
        },
        {
            "标题": "送太医令周一之从大将军出塞",
            "作者": "李攀龙",
            "内容": "武皇按剑明光宫，夜发材官六郡雄。临轩亲遣上将军，誓扫匈奴成大功。\n白羽九边传汉月，霜戈千里排胡空。辕门岂闻天子诏，帷幄宁多策士风。\n书记翩翩尔其选，志勒燕然禅姑衍。业许原尝念已深，情忧平勃交仍浅。\n药囊每拟提荆轲，骢马何曾避桓典。淮阴恶少旧相轻，朔方健儿知姓名。\n身为揖客元戎府，意气秋高出塞行。二百年来无一战，今日王师遂北征。\n便当灭虏始朝食，不击单于不解兵。"
        },
        {
            "标题": "谢魏使君题白雪楼",
            "作者": "李攀龙",
            "内容": "白雪新题照画阑，鲍山堪此对盘桓。楚宫一送江天色，郢曲长飞海气寒。\n绕夜朱弦清自语，凌云綵笔老相看。使君不是元同调，千载阳春和者难。"
        },
        {
            "标题": "为周真阳题芭蕉仕女图戏呈吴明卿使君",
            "作者": "李攀龙",
            "内容": "春尽芭蕉未著花，玉兰双倚丽人斜。何如南郡从游日，一面红妆出绛纱。"
        },
        {
            "标题": "越人歌",
            "作者": "李攀龙",
            "内容": "山有隈兮江有汜，歌拥枻兮见王子。揄修袂兮披长云，举绣被兮风纷纷。\n蒙诟耻兮心靡它，君不知兮可奈何。"
        },
        {
            "标题": "丁香湾",
            "作者": "李攀龙",
            "内容": "平潭澹不流，寒影群峰集。斜阳一以照，彩翠忽堪拾。"
        },
        {
            "标题": "访刘山人不值 其一",
            "作者": "李攀龙",
            "内容": "主人三径草堂斜，稚子开门劝吃茶。自有白云看好客，不妨红叶满贫家。"
        },
        {
            "标题": "古诗后十九首 其三",
            "作者": "李攀龙",
            "内容": "白石何历历，松柏何离离。人生天地间，一日不可知。\n斗酒无常置，良会无常期。沈吟厚与薄，为乐无乃迟。\n宛洛美游戏，冠带自相随。宫阙起云中，第宅罗四垂。\n王侯负贵气，佳客以盛衰。君但视车马，揽策振其绥。"
        },
        {
            "标题": "初春元美席上赠茂秦得关字",
            "作者": "李攀龙",
            "内容": "凤城杨柳又堪攀，谢朓西园未拟还。客久高吟生白发，春来归梦满青山。\n明时抱病风尘下，短褐论交天地间。闻道鹿门妻子在，祗今词赋且燕关。"
        },
        {
            "标题": "和梁宪使过密咏天仙宫白松 其二",
            "作者": "李攀龙",
            "内容": "轩辕宫里试新妆，缥缈连枝入帝乡。玉骨不缘能化石，冰肌那得便生香。\n只愁明月销为水，更恐清阴凝作霜。巫峡瑶姬元素质，却令云雨污衣裳。"
        },
        {
            "标题": "真定道中遇伯承户曹",
            "作者": "李攀龙",
            "内容": "滹沱冰合大风鸣，马上寒云护北征。我自朝天称四岳，君还谒帝入承明。\n黄金结客樽前尽，白发先春雪里生。握手不须悲物役，梅花摇落故园情。"
        },
        {
            "标题": "和梁宪使过密咏天仙宫白松",
            "作者": "李攀龙",
            "内容": "玉女窗前手自栽，遥分海色向蓬莱。唯应七圣襄城过，曾见三花少室开。\n地迥流光通粉署，天寒老干倚霜台。悬知的有千年露，欲献须君作赋才。"
        },
        {
            "标题": "青溪小姑曲",
            "作者": "李攀龙",
            "内容": "青溪汤汤，白石为梁。小姑不嫁，谁谓无郎。"
        },
        {
            "标题": "善哉行 其一",
            "作者": "李攀龙",
            "内容": "来日难期，少合多离。今日相乐，不醉何为。寥寥北堂，哀竹苦丝。\n短歌裂耳，慷慨以悲。白日云没，秉烛继之。何昼何夜，迨我盛时。\n烹肥击鲜，斗酒自随。安知王乔，八公者谁。促坐行觞，交属所私。\n百年如寄，当复何疑。慊慊惜费，智者所嗤。计会有无，将以奚遗。"
        },
        {
            "标题": "东飞伯劳歌",
            "作者": "李攀龙",
            "内容": "东飞伯劳西飞鹊，黄金仓琅葳蕤钥。谁家女儿倚高楼，含娇吐怨弹箜篌。\n明珠翠羽红粉妆，单衫婀娜春风香。女儿年几十五馀，开颜发艳玉不如。\n箜篌宛转作新声，可怜一曲倾人城。"
        },
        {
            "标题": "送皇甫别驾往开州",
            "作者": "李攀龙",
            "内容": "衔杯昨日夏云过，愁向燕山送玉珂。吴下诗名诸弟少，天涯宦迹左迁多。人家夜雨黎阳树，客渡秋风瓠子河。自有吕虔刀可赠，开州别驾岂蹉跎。"
        },
        {
            "标题": "登黄榆马陵诸山是太行绝顶处 其一",
            "作者": "李攀龙",
            "内容": "太行山色倚㠝岏，绝顶清秋万里看。地坼黄河趋碣石，天回紫塞抱长安。\n悲风大壑飞流折，白日千厓落木寒。向夕振衣来朔雨，关门萧瑟罢凭栏。"
        },
        {
            "标题": "河中之水歌",
            "作者": "李攀龙",
            "内容": "河中之水流迢迢，洛阳女儿名娇娆。娇娆十三称绝色，十四怀春未可挑。\n才梳堕髻即殊众，怕逐时人斗小腰。学成织锦机犹涩，解度新声瑟懒调。\n日出采桑城东路，路傍桃李花飘姚。左手提笼丝作系，右手攀花折其条。\n国卿下装不复顾，使君五马徒相邀。董家高楼一百尺，归来谁见倚逍遥。"
        },
        {
            "标题": "登邢台",
            "作者": "李攀龙",
            "内容": "郡斋西北有邢台，落日登临醉眼开。春树万家漳水上，白云千载太行来。\n孤城自老风尘色，傲吏终惭岳牧才。便觉旧游非浪迹，至今鸿雁蓟门回。"
        },
        {
            "标题": "结客少年场",
            "作者": "李攀龙",
            "内容": "翩翩白马客，游冶长安城。自矜有侠骨，肮脏多交情。\n羞倚将军势，讵借傍人名。利剑一在掌，四海皆弟兄。\n片言出肝胆，杯酒如平生。恩雠等白日，然诺千金轻。\n君看少年场，意气谁纵横。骂坐亦已粗，探丸非老成。\n浅之为丈夫，贤豪大所营。长兄推鲁连，仲兄推虞卿。\n小弟处囊中，黾勉荆楚行。但令称国士，不必取先鸣。"
        },
        {
            "标题": "前缓声行",
            "作者": "李攀龙",
            "内容": "海中之山，必有天上之河。人知其一，莫知其它。自非意气轻黄金，结交宁足多。\n当复思东来之兔，必有西去之乌。不舍昼夜，曾何爱于吾徒。\n长笛不呼短笛呼，愿君有酒即饮无酒酤。"
        },
        {
            "标题": "登黄榆马陵诸山是太行绝顶处 其一",
            "作者": "李攀龙",
            "内容": "黄榆高不极，临眺亦奇哉。河势中原坼，山形上党来。\n白云横塞断，寒峡倚天开。摇落清秋色，多惭作赋才。"
        },
        {
            "标题": "广齐讴行",
            "作者": "李攀龙",
            "内容": "不劳歌楚艳，请为罢吴趋。上客但安坐，听我奏齐讴。\n鹰扬表东土，赐履维青州。沃壤既如膏，丝枲韧且柔。\n鱼盐无俭岁，海王自春秋。百二敌彊秦，八九吞徒州。\n美哉一匡力，天下咸宗周。朝服西济河，鞭箠使诸侯。\n至今临淄途，诵义慕前修。枹鼓立军门，意气纵横浮。\n举袂成帏幕，攘臂赴仇雠。先君务养士，奕世恢鸿猷。\n晏婴以当路，结交鲁孔丘。其人聘列国，终日无停辀。\n及闻箾韶音，若与唐虞游。三月忘寝食，栖栖此淹留。\n季札本荆蛮，华夏多夷犹。泱泱叹大风，观采不能休。\n五伯桓称首，四豪文其尤。拥彗为宾师，铁笼存主忧。\n阔达有遗俗，功利非所谋。驰骋一何雄，冠剑常相求。\n蠋辞万家邑，连谢千金酬。即论二布衣，岂复商贾流。"
        },
        {
            "标题": "乐府",
            "作者": "李攀龙",
            "内容": "群胡款朝那，请与汉家和。紫貂黄羊白橐驼，单于阏氏乘六骡。"
        },
        {
            "标题": "白纻舞歌 其二",
            "作者": "李攀龙",
            "内容": "二八齐容罗象筵，激楚之结独秀先。白纻萧索阳春前，回风飞雪相流连。\n玉腕缭绕萦繁弦，朱唇宛转含蹁跹。将行复却私自怜，愿君蹋歌及盛年。"
        },
        {
            "标题": "蝶蝶行",
            "作者": "李攀龙",
            "内容": "蝶蝶翻翻戏，游来东园苜蓿中。不知谁家涎涎乳子燕，衔之我入窈窕紫深宫。\n紫深宫，欂栌间，高坐顑颔待哺两黄口。睨之阿母得食还，摇头鼓翼。\n谁忍视蝶蝶，轻薄亦可怜。"
        },
        {
            "标题": "悲歌",
            "作者": "李攀龙",
            "内容": "慷慨乃知故人，徘徊乃知故乡。远道多怀，久客自伤。\n欲驾车无輗，欲渡河无梁。中夜顾形影，泣下沾衣裳。"
        },
        {
            "标题": "白纻舞歌 其四",
            "作者": "李攀龙",
            "内容": "双袖徐起若有思，逸态一放横难持。淫衍诘屈纷陆离，流纨曳縠风委迤。\n萦尘逗节利屣施，纡形赴曲影不知。纤腰欲结行缀移，众变沓至生繁姿。\n踌躇中止人尽疑，浮腾绝迹称神奇。游精荡志君自治，大乐万岁远如期。"
        },
        {
            "标题": "远游篇",
            "作者": "李攀龙",
            "内容": "万里未足步，过谒历遐荒。一举驾黄鹄，再举凌云翔。\n澄氛隐北斗，河汉集为梁。山川自纡曲，天地自圜方。\n六鳌抃蓬莱，十日弹扶桑。潮水怒相击，昆崙出中央。\n流览临九州，众人何茫茫。絪缊造元气，控揣成阴阳。\n黔羸秉大钧，丛脞不可当。道逢王子乔，揖我还故乡。"
        },
        {
            "标题": "猛虎行",
            "作者": "李攀龙",
            "内容": "饥且从漂母食，寒且从巢父栖。石不为周客笑，玉不为楚王啼。\n菅茅但塞路，桃李自成蹊。"
        },
        {
            "标题": "枯鱼过河泣",
            "作者": "李攀龙",
            "内容": "大鱼啖小鱼，小鱼啖虾䱉。虾䱉啖沮洳。啖多沮洳涸，请君肆中居。"
        },
        {
            "标题": "白纻舞歌 其三",
            "作者": "李攀龙",
            "内容": "春日荏苒花落英，吴姬起舞媚前楹。回身顿趾迅且轻，纤尘暗暧不及生。\n投袂一转激楚成，徘徊复进为新声。二八敛手停鸣筝，中曲再变豪竹惊。\n如矜若怨意未明，馀姿逸态犹纵横。妙技绝世色倾城，谁能顾盻感人情。"
        },
        {
            "标题": "霹雳引",
            "作者": "李攀龙",
            "内容": "平成天地剖九州，罗列五岳江河流。明堂受计朝诸侯。\n人马辟易气纵横，悲歌慷慨志不平。"
        },
        {
            "标题": "天马引",
            "作者": "李攀龙",
            "内容": "胡风雨駪駪而空，山有人踯躅兮悲鸣。匝余室兮三行。"
        },
        {
            "标题": "碣石篇 其二",
            "作者": "李攀龙",
            "内容": "凉秋九月，塞外草衰。白日萧条，北风苦悲。边声四起，胡马成群。\n爝火如星，列障如云。钱镈既置，修我戈矛。裹粮坐甲，唯敌是求。"
        },
        {
            "标题": "碣石篇 其三",
            "作者": "李攀龙",
            "内容": "委蛇者河，千里一曲。方之舟之，匪刍伊粟。太行诘屈，西北是经。\n车辙马迹，日不遑宁。于铄圣人，依其在京。差次吏功，郡国以成。"
        },
        {
            "标题": "黄督",
            "作者": "李攀龙",
            "内容": "谁能见歌舞，不自爱阳春。少年双泪落，知是他乡人。"
        },
        {
            "标题": "作蚕丝 其一",
            "作者": "李攀龙",
            "内容": "拾蚕蚕如指，出桑桑如掌。一日三箔眠，交侬那得往。"
        },
        {
            "标题": "双行缠",
            "作者": "李攀龙",
            "内容": "朱丝葳蕤绳，是侬双行缠。绕腕结同心，傍人那得见。"
        },
        {
            "标题": "白纻舞歌 其一",
            "作者": "李攀龙",
            "内容": "华镫参差月舒光，笛箫笙竽琴瑟张。馆娃窈窕夜未央，西施起舞属吴王。\n白纻飒沓零繁霜，浮云绰约凝且翔。将绝复引歌为长，回身急入促管藏。\n扬跗摩趺匝洞房，流风徘徊生绣裳。答桴应节蹈鼓行，挺钗欲堕复不遑。\n罗袖缭绕满中堂，与志变化无恒常。诸工竞写忽已忘，迁延就次进羽觞。"
        },
        {
            "标题": "长松标",
            "作者": "李攀龙",
            "内容": "落落南山松，长标一何拙。上栖万里风，下覆千年雪。"
        },
        {
            "标题": "碣石篇 其一",
            "作者": "李攀龙",
            "内容": "碣石中怒，沧海北倚。元气吐欱，若偃若起。长风相薄，跳波千里。\n悬流冒颠，天汉外纪。地轴高摽，毂转白日。与齐俱入，与汩偕出。"
        },
        {
            "标题": "碣石篇 其四",
            "作者": "李攀龙",
            "内容": "羽翼未就，鸿鹄徘徊。神龙失水，蝼蚁所裁。珠不暗投，剑不倒持。\n能弗用利，勿处于疑。高才者妒，匪但在人。逃名避世，以保其身。"
        },
        {
            "标题": "作蚕丝 其二",
            "作者": "李攀龙",
            "内容": "大茧大如卵，小茧垂其腴。三秋上织作，君看罗绣襦。"
        },
        {
            "标题": "襄阳蹋铜蹄 其二",
            "作者": "李攀龙",
            "内容": "大马珂峨头，一步三舂锄。借问马上儿，家在襄阳不。"
        },
        {
            "标题": "襄阳蹋铜蹄 其三",
            "作者": "李攀龙",
            "内容": "白马金络头，一步三駊騀。便是马上郎，何尝不婀娜。"
        },
        {
            "标题": "襄阳乐 其六",
            "作者": "李攀龙",
            "内容": "诧侬断信使，还书亦不作。微薄自怜侬，欢岂自微薄。"
        },
        {
            "标题": "襄阳乐 其五",
            "作者": "李攀龙",
            "内容": "杨州大估客，千金作一装。谁敢攀贵德，牵坏侬衣裳。"
        },
        {
            "标题": "襄阳蹋铜蹄 其四",
            "作者": "李攀龙",
            "内容": "阳春二三月，襄阳好徘徊。渌酒汉江色，与郎传一杯。"
        },
        {
            "标题": "三洲歌 其三",
            "作者": "李攀龙",
            "内容": "何来板桥湾，持底唤沽酒。两丛蒱锻镮，问侬取不取。"
        },
        {
            "标题": "襄阳蹋铜蹄 其一",
            "作者": "李攀龙",
            "内容": "白马蹋铜蹄，着地铜蹄鸣。往来大堤上，出入襄阳城。"
        },
        {
            "标题": "青骢白马",
            "作者": "李攀龙",
            "内容": "青骢踯躅八尺强，黄金络头丝作缰。可怜白马如人长，着地徘徊自生光。\n青骢白马冶游郎，劳君下都看三阳。可怜白马逐青骢，石桥柏梁五湖东。\n青骢白马六萌车，可怜今夜宿谁家。借问窈窕西曲娘，白马青骢去无常。\n借问窈窕西曲女，石城莫愁凭寄语。齐唱可怜泪沾裳，可怜三声忘故乡。"
        },
        {
            "标题": "三洲歌 其一",
            "作者": "李攀龙",
            "内容": "何处估客豪，杨州估客豪。象牙持作樯，鍮石持作篙。"
        },
        {
            "标题": "三洲歌 其二",
            "作者": "李攀龙",
            "内容": "闻欢扬州去，大艑居上头。一载五百万，两载千万馀。"
        },
        {
            "标题": "莫愁乐 其四",
            "作者": "李攀龙",
            "内容": "何处寻莫愁，石城诸少年。可怜六萌车，不送莫愁还。"
        },
        {
            "标题": "莫愁乐 其二",
            "作者": "李攀龙",
            "内容": "莫愁善西曲，曲曲变新声。含意娇不发，春风感人情。"
        },
        {
            "标题": "襄阳乐 其一",
            "作者": "李攀龙",
            "内容": "朝上大堤头，暮上大堤头。大堤诸女儿，游冶不知愁。"
        },
        {
            "标题": "襄阳乐 其四",
            "作者": "李攀龙",
            "内容": "郎君但坐饮，听我白雪弦。十三工西曲，自不工数钱。"
        },
        {
            "标题": "襄阳乐 其三",
            "作者": "李攀龙",
            "内容": "大堤诸女儿，歌舞日相逐。郎今定怜谁，夙昔谁家宿。"
        },
        {
            "标题": "襄阳乐 其二",
            "作者": "李攀龙",
            "内容": "女萝复可缝，兔丝复可织。唯有菖蒲花，郎自不曾识。"
        },
        {
            "标题": "莫愁乐 其三",
            "作者": "李攀龙",
            "内容": "莫愁幽闺性，非但倾城色。石城诸少年，人人自相识。"
        },
        {
            "标题": "估客乐 其二",
            "作者": "李攀龙",
            "内容": "估客广州人，出入三江口。一艑载三千，娘但日沽酒。"
        },
        {
            "标题": "估客乐 其一",
            "作者": "李攀龙",
            "内容": "估客从杨州，大艑载何来。有无郎寄书，但语莫徘徊。"
        },
        {
            "标题": "莫愁乐 其一",
            "作者": "李攀龙",
            "内容": "何来诸少年，石城迎莫愁。莫愁石城西，门前江水流。"
        },
        {
            "标题": "乌栖曲 其三",
            "作者": "李攀龙",
            "内容": "黄金匼匝葳蕤钥，北斗阑干城上落。美人空床夜不眠，双双玉箸下灯前。"
        },
        {
            "标题": "乌栖曲 其一",
            "作者": "李攀龙",
            "内容": "芙蓉如绣柳如织，浣纱渡头日将匿。高髻双珠玳瑁簪，采莲一曲倾江南。"
        },
        {
            "标题": "乌夜啼 其一",
            "作者": "李攀龙",
            "内容": "石城诸少年，歌舞日相新。刘生安东平，是郎得意人。"
        },
        {
            "标题": "乌夜啼 其四",
            "作者": "李攀龙",
            "内容": "乌生秦氏家，不从秦氏栖。夜夜将九子，石城城上啼。"
        },
        {
            "标题": "乌夜啼 其二",
            "作者": "李攀龙",
            "内容": "长樯百幅帆，常著千里风。婀娜樯上佳，飞逐不成双。"
        },
        {
            "标题": "石城曲 其四",
            "作者": "李攀龙",
            "内容": "大艑十八橹，长篙如竹林。张帆看风色，知是下江陵。"
        },
        {
            "标题": "石城曲 其三",
            "作者": "李攀龙",
            "内容": "阳春二三月，花与郎同色。明知苦淹留，盛年不可得。"
        },
        {
            "标题": "乌夜啼 其三",
            "作者": "李攀龙",
            "内容": "大帆曳云还，长樯柱天起。非是不相留，势已无千里。"
        },
        {
            "标题": "乌栖曲 其四",
            "作者": "李攀龙",
            "内容": "江南女儿蹋蹀歌，阳春窈窕出绮罗。黄金辔头紫骝马，长安少年事游冶。"
        },
        {
            "标题": "乌栖曲 其二",
            "作者": "李攀龙",
            "内容": "珠履错落华灯光，长袖宛宛属羽觞。含笑一转心相知，谁能不前复自持。"
        },
        {
            "标题": "采莲童曲 其一",
            "作者": "李攀龙",
            "内容": "扣楫声太苦，听我采莲歌。且将盛年容，持比芙蓉花。"
        },
        {
            "标题": "石城曲 其一",
            "作者": "李攀龙",
            "内容": "可怜冶游郎，大马高缠騣。冶游石城下，闻名少年中。"
        },
        {
            "标题": "姑恩曲 其二",
            "作者": "李攀龙",
            "内容": "诸姑亦道同，独有明姑尊。桂酒黄金色，持以报姑恩。"
        },
        {
            "标题": "采莲童曲 其二",
            "作者": "李攀龙",
            "内容": "西湖采莲舟，上有愁思妇。不摘芙蓉花，何因出素手。"
        },
        {
            "标题": "石城曲 其二",
            "作者": "李攀龙",
            "内容": "珂峨同心髻，环插三子钗。种种随时变，懊恼郎君怀。"
        },
        {
            "标题": "姑恩曲 其一",
            "作者": "李攀龙",
            "内容": "明姑遵云中，葳蕤六萌车。前驾斑璘兽，后从朱鸟麟辟邪。"
        },
        {
            "标题": "同生曲 其一",
            "作者": "李攀龙",
            "内容": "盛时不再逢，百岁一何促。愿以南山松，秉作夜游烛。"
        },
        {
            "标题": "明下童曲 其二",
            "作者": "李攀龙",
            "内容": "赭白千里姿，斑骓八百馀。乘不独自去，日与陆郎俱。"
        },
        {
            "标题": "明下童曲 其一",
            "作者": "李攀龙",
            "内容": "走马上越桥，遗却黄金鞭。遥望射堂头，徘徊骄不前。"
        },
        {
            "标题": "同生曲 其二",
            "作者": "李攀龙",
            "内容": "蟋蟀空局促，人命安可为。但当饮美酒，醉即蒿里歌。"
        },
        {
            "标题": "懊侬歌 其三",
            "作者": "李攀龙",
            "内容": "夙昔幽闺性，冶游持自惑。旦夕三千里，不复作颜色。"
        },
        {
            "标题": "神弦歌三首 其二 道君曲",
            "作者": "李攀龙",
            "内容": "中庭有树，其实诩诩。道君出入，先以风雨。"
        },
        {
            "标题": "懊侬歌 其四",
            "作者": "李攀龙",
            "内容": "长江得春风，使帆如使马。朝发牛渚矶，暮宿白门下。"
        },
        {
            "标题": "神弦歌三首 其三 圣郎曲",
            "作者": "李攀龙",
            "内容": "梧桐何翼翼，凤凰何将将。左坐青溪姑，右坐白石郎。\n姑自翳瑶草，郎自命椒浆。"
        },
        {
            "标题": "白石郎曲 其二",
            "作者": "李攀龙",
            "内容": "石子如弹丸，累累江之渚。有郎独自居，艳于十五女。"
        },
        {
            "标题": "娇女诗 其二",
            "作者": "李攀龙",
            "内容": "徘徊白石江，蹀躞赤山矶。湘绮为下裳，紫绮为上衣。\n自绣双鸳鸯，十十五五飞。"
        },
        {
            "标题": "白石郎曲 其一",
            "作者": "李攀龙",
            "内容": "郎之徕，何纷员。车以清风马以云。前有明姑后道君。"
        },
        {
            "标题": "娇女诗 其一",
            "作者": "李攀龙",
            "内容": "朝游青溪南，暮游青溪北。娇女年十五，芙蓉比颜色。\n终日奏弦歌，小姑独相识。"
        },
        {
            "标题": "神弦歌三首 其一 宿阿曲",
            "作者": "李攀龙",
            "内容": "天门詄荡荡，地户郁沈沈。真官下云中，窈窕从苏林。"
        },
        {
            "标题": "湖就姑曲",
            "作者": "李攀龙",
            "内容": "北游赤山湖，遥望中芙蓉。裁衣赠大姑，大姑舞白鸠。\n仲姑渌水歌，不共小姑愁。"
        },
        {
            "标题": "送新喻李明府伯承",
            "作者": "李攀龙",
            "内容": "尔昔红颜客蓟门，献书不报哀王孙。一朝致身青云里，座上还开北海樽。\n余亦题诗郭隗台，燕山秋色对衔杯。论交共惜黄金尽，此处空悲骏马来。\n可怜郢曲今亡久，下里之歌吾何有。文章稍近五千言，雅颂以还十九首。\n才子新传白雪篇，江城忽借使君贤。那堪西署为郎者，多病离居卧日边。"
        },
        {
            "标题": "安期生",
            "作者": "李攀龙",
            "内容": "安期生，参驾白鹿云中行。参驾白鹿云中行，下游来，安期生。\n白鹿皎皎金为羁，玉为缨。顾见蓬莱三山十二城，安期生自署其名。\n过谒四海五岳，后从麒麟赤凤迎。禹汤文武不足令，令我今上应太平。\n拥护左右贤公卿，稽首圣人大道成。仙女罗坐吹笛笙，天神八面侍卫明。\n流乌衔符翔殿廷。悲吟我主享万年，皇帝求一得命延。"
        },
        {
            "标题": "赠张子含茂才",
            "作者": "李攀龙",
            "内容": "忆昔中丞全盛时，少年裘马相追随。忽逢世变夙心违，逆旅荒凉旧识稀。\n古来万事皆如此，何用空悲昨是非。流水无情白日速，红颜犹在黄金微。\n饮君莫辞燕市酒，欲行不行且携手。青云今有故人存，好赠绨袍哀王孙。"
        },
        {
            "标题": "周象贤明府明卿门人属感明卿放逐因赠明府",
            "作者": "李攀龙",
            "内容": "金马风流汉主恩，一时冠盖尽王孙。不知泽畔行吟日，那得周郎却在门。"
        },
        {
            "标题": "铙歌 其三 艾如张",
            "作者": "李攀龙",
            "内容": "艾而张罗罗若云，中有黄雀呼其群。毛羽摧颓离哉纷。\n山出黄雀山嵯峨。鸿鹄绝四海，君亦难为罗。我欲从之谗言多，鸿鹄徘徊奈雀何。"
        },
        {
            "标题": "按察李公诞子公蜀人先以中书舍人为御史",
            "作者": "李攀龙",
            "内容": "高才染翰五云中，役道登车揽辔同。雏有一毛殊是凤，驹无千里不为骢。名乌业已承家学，字犬文须命国工。君自蜀人扬马后，同乡奕叶播清风。"
        },
        {
            "标题": "懊侬歌 其一",
            "作者": "李攀龙",
            "内容": "五丝合欢被，还得五丝缝。侬为懊恼曲，还持懊恼侬。"
        },
        {
            "标题": "懊侬歌 其二",
            "作者": "李攀龙",
            "内容": "布帆百馀幅，阿娜自生风。江水满如月，那得不愁侬。"
        },
        {
            "标题": "和周公瑕猗兰篇兼呈元美",
            "作者": "李攀龙",
            "内容": "玉指红颜拥上春，劳君一顾落梁尘。当时解赠同心句，汉省风流在几人。"
        },
        {
            "标题": "送郭使君解郡暂还豫章诗有序",
            "作者": "李攀龙",
            "内容": "春风解郡豫章还，已报徵车起汉关。尽怪双龙高紫气，何妨五马照朱颜。\n门人榻自南州下，座客樽应北海闲。似是朝廷知借寇，先开书箧慰中山。"
        },
        {
            "标题": "得殿卿书兼寄张简秀才",
            "作者": "李攀龙",
            "内容": "久客疏归计，吾徒足醉眠。风尘犹逆旅，服食岂神仙。\n老母须微禄，郎官亦冗员。时名非我意，诗句众人传。\n鸡肋堪谁弃，蛾眉幸自全。羁情惊岁晚，法署向秋悬。\n窃笑吹竽滥，深惭抱瓮贤。青云浮世外，白眼贵游前。\n流俗终违性，佯狂始入玄。所甘才太拙，敢望病相怜。\n寄字存加饭，兴言问着鞭。支离如昨日，飞动异当年。\n直觊亡殷社，殷忧切御筵。逐臣收佩玦，大将与兵权。\n报主谋安出，和戎议已偏。乘舆空汗血，锦绣被貂蝉。\n帷幄今何事，京师未晏然。乾坤多垒后，仕宦畏途边。\n海岱生瑶草，朋从拾紫烟。伊余方物役，回首蓟门天。"
        },
        {
            "标题": "登省中楼",
            "作者": "李攀龙",
            "内容": "萧瑟赋悲哉，西山爽气开。白云海色断，落日秋阴来。\n砧高长乐苑，雁下华阳台。如何此时望，客思转难裁。"
        },
        {
            "标题": "山中",
            "作者": "李攀龙",
            "内容": "君去何时归，山中春草夕。莫将白云庐，不及红尘陌。"
        },
        {
            "标题": "白云谣",
            "作者": "李攀龙",
            "内容": "白云在天，山陵逶迤。率彼东土，诸夏间之。将子能来。"
        },
        {
            "标题": "和殿卿白云亭醉歌",
            "作者": "李攀龙",
            "内容": "狂杀王门客，空亭日啸歌。那知珠履散，自爱白云多。\n短发明秋水，长裾曳芰荷。独怜枚叟在，不复厌婆娑。"
        },
        {
            "标题": "武太常贞母太常是遗腹子",
            "作者": "李攀龙",
            "内容": "令子清标领太常，持衡东省旧为郎。才因藻镜知秋水，胎本明珠产夜光。\n天上旌旂悬日月，人间竹帛映冰霜。虽然燕赵多奇士，已让高风在北堂。"
        },
        {
            "标题": "效应璩百一诗",
            "作者": "李攀龙",
            "内容": "殽函命关谷，泾渭达黄河。终南既面列，沃野开其阿。\n帝王信佳丽，天府郁嵯峨。铜雀鸣云中，员阙夹丹霞。\n三秦盛西气，小戎乃遗歌。扬马翼炎光，流风激颓波。\n使臣典文字，执宪临群邪。春秋大校士，与世陈四科。\n祗役在末位，兴言念皇家。筐筴有玺书，翩翩为国华。"
        },
        {
            "标题": "与子与游保叔塔同赋",
            "作者": "李攀龙",
            "内容": "古塔松台对寂寥，高斋斜日傍渔樵。金牛忽见湖中影，铁骑初回海上潮。\n更倚连城明月动，并携双剑落星摇。若非赋有凌云气，笔厎天花可自飘。"
        },
        {
            "标题": "夏日东村卧病 其四",
            "作者": "李攀龙",
            "内容": "不谓幽栖处，还堪抱膝吟。大云千里驻，片雨二湖阴。\n暑逼藤萝浅，凉生栝柏深。鲍山终日在，知己愧黄金。"
        },
        {
            "标题": "冬日登楼",
            "作者": "李攀龙",
            "内容": "佳节高楼酒复清，鲍山斜日入杯平。天涯谁借穷交泪，海内空传拙宦名。\n四野浮云垂雪色，千林朔气拥寒声。醉来极目中原尽，独抱风流万古情。"
        },
        {
            "标题": "魏使君过宿鲍山山楼分赋",
            "作者": "李攀龙",
            "内容": "层楼风雨一登临，把酒重论十载心。楚客岂须疑白璧，鲍山堪自见黄金。\n褰帷上国风霜满，伏枕中原日月深。忽忆明光曾共被，那知萍梗到于今。"
        },
        {
            "标题": "九日登楼",
            "作者": "李攀龙",
            "内容": "白雁黄花处处秋，鲍山风雨独登楼。忽惊返照湖中出，转见孤城水上浮。\n多病恰堪成卧隐，浊醪真足抵穷愁。先生懒作东篱会，可但交情老自休。"
        },
        {
            "标题": "秋日许郭殷见枉鲍山山庄",
            "作者": "李攀龙",
            "内容": "玉壶春酒石榴殷，此日中林见往还。堪是樽前几知己，那能不爱叔牙山。"
        },
        {
            "标题": "夏日袭生过鲍山楼",
            "作者": "李攀龙",
            "内容": "长白山人本种田，谈经半住㟙湖边。携来满瓮春城酒，乞得诸生月俸钱。\n倚槛四高沧海气，衔杯一望缙云天。寻常鸡黍休嫌薄，不浅交情二十年。"
        },
        {
            "标题": "五日与殿卿游北渚 其一",
            "作者": "李攀龙",
            "内容": "青樽画舫㟙湖滨，风俗遥传楚逐臣。潦倒只今君自见，那能长作独醒人。"
        },
        {
            "标题": "五日与殿卿游北渚 其二",
            "作者": "李攀龙",
            "内容": "五月五日榴花杯，故园故人北渚来。君今不饮红颜去，那有长丝系得回。"
        },
        {
            "标题": "再游南溪同应驾部徐比部赋 其四",
            "作者": "李攀龙",
            "内容": "花鸟从春过，嬉游到夏偏。白云行酒上，清吹起舟前。\n世路身何得，吾徒赋必传。宁须千日醉，不拟众人怜。"
        },
        {
            "标题": "别汪正叔员外",
            "作者": "李攀龙",
            "内容": "几年金虎署，与尔结交欢。傲吏庄生似，诗家鲍叔看。\n春光燕树合，雨色蓟门寒。各抆临岐泪，风尘去住难。"
        },
        {
            "标题": "春日韦氏园亭同元美赋 其二",
            "作者": "李攀龙",
            "内容": "藉草到流水，看花延落晖。客中过寒食，马上改春衣。\n移席青山出，开樽白鸟飞。天涯有朋好，能使宦情微。"
        },
        {
            "标题": "与魏使君宿龙洞山寺同赋 其一",
            "作者": "李攀龙",
            "内容": "回壑深林绕梵宫，春来吟眺使君同。空潭忽散三峰雨，暗穴常吹半夜风。\n人拟二龙精自合，诗看五马步逾工。诸天坐失悬镫色，明月先投入掌中。"
        },
        {
            "标题": "春日韦氏园亭同元美赋 其一",
            "作者": "李攀龙",
            "内容": "春坞花冥冥，斜阳倒玉瓶。风尘犹傲吏，天地此空亭。\n共醉蓟云白，相看燕草青。我来吟泽畔，不是独为醒。"
        },
        {
            "标题": "韦氏池亭同元美子与子相赋 其一",
            "作者": "李攀龙",
            "内容": "贳酒新丰解佩刀，相逢意气为君豪。孤亭昼敞杉松色，乱石青含薜荔高。\n自向风尘偏胜迹，岂令湖海傲吾曹。从他桂树山中发，招隐何劳更反骚。"
        },
        {
            "标题": "与魏使君宿龙洞山寺同赋 其三",
            "作者": "李攀龙",
            "内容": "削成东壁五云屏，下有龙宫夜不扃。斗柄故临双瓮转，月明常对一珠亭。\n春回竹叶杯光白，天逼莲花剑气青。坐久空山仙籁寂，新诗独为故人听。"
        },
        {
            "标题": "与魏使君宿龙洞山寺同赋 其四",
            "作者": "李攀龙",
            "内容": "秀色中峰独不群，藤萝二月已纷纷。诸天近海金银气，双峡长春锦绣文。\n塔影半空悬落照，溪流一曲洒浮云。纵令洞口龙吟发，郢调还须让使君。"
        },
        {
            "标题": "与魏使君宿龙洞山寺同赋 其二",
            "作者": "李攀龙",
            "内容": "使君春兴满绨袍，綵笔青山对浊醪。望去天回双阙迥，坐来云尽一峰高。\n蛟龙出入常风雨，鸿鹄拚飞自羽毛。愧我淹留逢楚客，攀援桂树咏离骚。"
        },
        {
            "标题": "病苏忆王徐二子",
            "作者": "李攀龙",
            "内容": "伏枕高楼白日徂，梦回春色杳相扶。风流转觉中原尽，海岳惊看我辈孤。\n寒雪千山双鬓老，浮云万里尺书无。也知俱壮观涛兴，只是漂零不可呼。"
        },
        {
            "标题": "经华严废寺为兵火所烧",
            "作者": "李攀龙",
            "内容": "往事殊猖獗，诸生坐播迁。无方超寂灭，有地入烽烟。\n境坏秋原上，门空暮雨边。虚闻金作粟，真见火生莲。\n星影疑缨缀，云光学盖悬。焚身香象泣，照钵烛龙然。\n莫辨沉灰劫，犹传噀酒天。至今馀净土，不复一灯传。"
        },
        {
            "标题": "与元美集李郎中赋示谢生",
            "作者": "李攀龙",
            "内容": "仙郎歌动白云秋，酒满金樽月满楼。借问西园飞盖客，座中谁不似应刘。"
        },
        {
            "标题": "春兴 其二",
            "作者": "李攀龙",
            "内容": "案牍将能事，文章敢具陈。跳梁看此物，隐几过时人。\n返照生残雨，浮云矫上春。夙心唯病免，不欲滞风尘。"
        },
        {
            "标题": "同许右史游南山寺宿天井寺",
            "作者": "李攀龙",
            "内容": "古寺马蹄前，荒山断复连。阶危孤石倒，厓响乱泉悬。\n乔木堪知午，回峰半隐天。不因许玄度，谁此得攀缘。"
        },
        {
            "标题": "李伯承谪亳州",
            "作者": "李攀龙",
            "内容": "十载风流宠汉庭，一时才子见漂零。便从天上来真气，纵落人间亦客星。\n肯惜阳春回绿绮，自愁明月按青萍。江湖我辈堪犹若，差可扁舟问独醒。"
        },
        {
            "标题": "采葛妇歌",
            "作者": "李攀龙",
            "内容": "卧下之薪何绸缪，欲寐不寐思寇雠，我今采葛以遨游。"
        },
        {
            "标题": "寄登宗秀才茂登池亭 其二",
            "作者": "李攀龙",
            "内容": "窗中采莲舟，落日菱歌起。坐见浣沙人，红颜照秋水。"
        },
        {
            "标题": "代建安从军公燕诗并引 其三 代曹子建",
            "作者": "李攀龙",
            "内容": "丈夫志万里，慷慨事四方。我后振威灵，六军乃激扬。\n分旗建东岳，耀武临江湘。鸣镝控流飙，利剑捷秋霜。\n长驱下淮泗，人马自生光。戈矛何参差，方舟正纵横。\n何言为国雠，一举披旧疆。解徒旆言入，歌舞旋许昌。\n离宫大飨士，劳赐以次行。君子念在御，赋诗垂华芳。"
        },
        {
            "标题": "十四夜同王徐宗梁四君子集灵济宫 其二",
            "作者": "李攀龙",
            "内容": "逍遥玄圃望，清切紫微层。月出三山树，春回万井灯。\n无悲田变海，但愿酒为渑。门外金羁影，王孙自五陵。"
        },
        {
            "标题": "十四夜同王徐宗梁四君子集灵济宫 其一",
            "作者": "李攀龙",
            "内容": "爱此壶中约，人皆曼倩才。华灯悬日月，仙树接蓬莱。\n青鸟衔诗去，金貂换酒回。明宵祠太乙，方士汉宫来。"
        },
        {
            "标题": "惆怅词",
            "作者": "李攀龙",
            "内容": "休将翡翠绾金针，不折芙蓉缀玉簪。谁见云中双比翼，空传月下两同心。"
        },
        {
            "标题": "答宗考功斋居见赠",
            "作者": "李攀龙",
            "内容": "金茎夜擢建章高，汉主祈年祀事劳。仙吏诗投青玉案，故人秋卧白云曹。\n此生湖海供多病，何物风尘抵浊醪。中散近来疏懒甚，更无书札到山涛。"
        },
        {
            "标题": "酬黄山人郡中见怀之作兼呈魏使君",
            "作者": "李攀龙",
            "内容": "千山佳色郡斋前，楚客相思秀句传。白雪调成堪自老，青云名在好谁怜。\n胡床夜傍南楼月，浊酒春开北海天。羡尔风流陪坐啸，转令人见使君贤。"
        },
        {
            "标题": "郡城楼送明卿 其二",
            "作者": "李攀龙",
            "内容": "徙倚高楼问索居，故人湖海意何如。樽中十日平原酒，袖里三年蓟北书。\n大麓夏云当槛出，石门寒雨过城疏。明朝远道空相忆，那得仍停使者车。"
        },
        {
            "标题": "秋前一日同元美茂秦吴峻伯徐汝思集城南楼",
            "作者": "李攀龙",
            "内容": "万里银河接御沟，千门夜色映南楼。城头客醉燕山月，笛里寒生蓟北秋。\n胡地帛书鸿雁动，汉宫纨扇婕妤愁。西风明日吹双鬓，且逐飞蓬赋远游。"
        },
        {
            "标题": "集元美宅送汝思吴峻伯袁履善三比部",
            "作者": "李攀龙",
            "内容": "别赋吾能作，还销客子魂。上林又黄鸟，何处此青樽。\n帝念徵兵日，人衔祝网恩。星榆散使者，春草待王孙。\n于役分江徼，相思共蓟门。风尘异南北，莫向雁书论。"
        },
        {
            "标题": "七夕集元美宅送茂秦",
            "作者": "李攀龙",
            "内容": "祖席陈瓜果，征衣理薜萝。云边看露掌，花里出星河。\n仙吏挥金椀，佳人罢锦梭。新知天上少，秀句邺中多。\n疏拙时名弃，欢娱铁骑过。秋风吹鬓发，落日渡滹沱。\n匕首荆卿赠，刀头桂客歌。明年见牛女，能不忆羊何。"
        },
        {
            "标题": "初至京与元美明卿子与分韵 其二",
            "作者": "李攀龙",
            "内容": "北风吹折九河冰，五马如龙度李膺。把袂中原来气色，开樽碣石倚凭陵。\n明堂大集周方岳，列郡深惭汉股肱。词赋祗今吾党在，将因顾眄一先登。"
        },
        {
            "标题": "初至京与元美明卿子与分韵 其一",
            "作者": "李攀龙",
            "内容": "邢州计吏入长安，春色西山雪里看。天地容吾常落魄，风尘对尔一加餐。\n重来省署青云隔，不散关门紫气寒。握手依然无长客，可知千载和歌难。"
        },
        {
            "标题": "涌泉庵",
            "作者": "李攀龙",
            "内容": "锦阳川上女僧家，红树萧萧白日斜。弟子如云人不见，可怜秋老玉莲花。"
        },
        {
            "标题": "春日闲居 其六",
            "作者": "李攀龙",
            "内容": "乞归君已见，削迹我何求。交态疏能变，时名久自休。\n中原来病色，万里入春愁。不是忘机客，还惊海上鸥。"
        },
        {
            "标题": "春日闲居 其九",
            "作者": "李攀龙",
            "内容": "漂零唯浊酒，落拓总狂生。彭泽差闻道，高阳横得名。\n罢来诗惨淡，卧久兴凄清。日对春湖色，潺湲懒濯缨。"
        },
        {
            "标题": "春日闲居 其二",
            "作者": "李攀龙",
            "内容": "白日移高枕，青山答放歌。病才宜偃蹇，老自厌婆娑。\n礼数诸生绝，交游二仲多。江湖春正满，更欲混渔蓑。"
        },
        {
            "标题": "春日闲居 其三",
            "作者": "李攀龙",
            "内容": "药饵休官懒，蓬高谢客深。浊醪殊解事，高枕自知音。\n老大翻陵劲，文章岂陆沈。浮云终日在，潇洒竟何心。"
        },
        {
            "标题": "春日闲居 其七",
            "作者": "李攀龙",
            "内容": "结舌论文地，甘心养拙年。朱门人自老，白雪调空传。\n世路蓬蒿外，浮名燕雀前。中原二三子，夙昔共周旋。"
        },
        {
            "标题": "春日闲居 其五",
            "作者": "李攀龙",
            "内容": "奉使谈经日，单车西入关。抡才牛口下，得士凤毛间。\n白雪千人失，黄河万里还。即今高卧处，犹不减商山。"
        },
        {
            "标题": "春日闲居 其四",
            "作者": "李攀龙",
            "内容": "五羖功名薄，双龙羽翼乖。风尘凋短褐，雨雪闭高斋。\n惨淡幽人色，飞扬壮士怀。少年何太苦，妖冶事形骸。"
        },
        {
            "标题": "春日闲居 其一",
            "作者": "李攀龙",
            "内容": "即令关请谒，何用乞江湖。僻性终难狎，浮名本易污。\n杜门人事过，欹枕岁华徂。薄俗还堪畏，崎岖比宦途。"
        },
        {
            "标题": "春日闲居 其八",
            "作者": "李攀龙",
            "内容": "病起独登台，春光万里来。浮沉还我辈，俯仰见人才。\n华发风尘过，青山雨雪开。浮云堪倚杖，落日好衔杯。"
        },
        {
            "标题": "赠陆膳部",
            "作者": "李攀龙",
            "内容": "清览三台上，名家四姓前。累朝霖雨望，群从聚星贤。\n北斗尚书府，南宫视草年。秩宗周典礼，膳部汉常员。\n官属青云氏，才高白雪篇。微言黄绢在，美节素丝传。\n笔綵生春署，兰薰握近天。明光宁再入，空此羡神仙。"
        },
        {
            "标题": "同皇甫缮部寒夜城南咏月",
            "作者": "李攀龙",
            "内容": "片月挂遥岑，层城曳素阴。寒分宫树净，影落御沟深。结冷悲羌笛，匀霜上捣砧。西园芳宴后，白雪复谁吟？"
        },
        {
            "标题": "署中有忆江南梅花者因以为赋",
            "作者": "李攀龙",
            "内容": "欲问梅花上苑迟，坐中南客重相思。开帘署有青山色，对酒人如白雪枝。驿使书来春不见，仙郎梦断月应知。偏惊直北多烽火，昨夜关山笛里吹。"
        },
        {
            "标题": "寄登宗秀才茂登池亭 其一",
            "作者": "李攀龙",
            "内容": "笑此杯中物，从他世上名。黄金结客尽，谁识济南生。"
        },
        {
            "标题": "题仙人骑白鹿图赠魏使君",
            "作者": "李攀龙",
            "内容": "少室仙人玉不如，飘摇来自太林墟。已参白鹿云中驾，复把青羊洞里书。\n二女三花相绮丽，霜毛短发共萧疏。使君何让临淮守，夹毂双随五马车。"
        },
        {
            "标题": "和许右史初度村兴之作",
            "作者": "李攀龙",
            "内容": "一瓢春酒望青天，谁识箕山武仲贤。我亦颍阳饮牛客，犹堪击壤共尧年。"
        },
        {
            "标题": "冬日村居 其二",
            "作者": "李攀龙",
            "内容": "百年长药裹，三径且蓬蒿。华发抽簪短，青山伏枕高。\n漂零知浊酒，雨雪见绨袍。似解冥鸿意，翻然变羽毛。"
        },
        {
            "标题": "秋日村居 其四",
            "作者": "李攀龙",
            "内容": "南山伏枕前，北渚濯缨边。林薄秋逾厉，云霞晓自鲜。\n谈诗成白首，把酒望青天。万里中原色，萧条此地偏。"
        },
        {
            "标题": "秋日村居 其一",
            "作者": "李攀龙",
            "内容": "隐几怜清晓，开轩命浊醪。西风行薜荔，白露缀蒲桃。\n气逼蝉声苦，天含雁影高。壮心堪自见，秋色正滔滔。"
        },
        {
            "标题": "冬日村居 其四",
            "作者": "李攀龙",
            "内容": "遥夜怜幽独，南山傍户庭。泉流霜下白，野色海边青。\n风乱将残烧，寒疏欲晓星。偶因樵唱起，延眺及林坰。"
        },
        {
            "标题": "秋日村居 其二",
            "作者": "李攀龙",
            "内容": "病色还相假，秋光溘自开。清羸堪傍竹，潦倒重衔杯。\n返照湖边尽，浮云海上来。即今知九辩，无处不悲哉。"
        },
        {
            "标题": "冬日村居 其一",
            "作者": "李攀龙",
            "内容": "高卧堪人事，幽栖岂世情。老松寒更拙，片竹冷逾清。\n拥褐江湖色，鸣琴雨雪声。懒心常近傲，不是学庄生。"
        },
        {
            "标题": "冬日村居 其三",
            "作者": "李攀龙",
            "内容": "寒邳不可望，萧瑟掩柴扉。宿雾含霜苦，斜阳带雪微。\n清斋宜病色，生事合渔矶。欲奏沧浪曲，江湖此调稀。"
        },
        {
            "标题": "秋日村居 其三",
            "作者": "李攀龙",
            "内容": "秋意长西北，苕荛望里分。青含仙署雨，白动帝乡云。\n屈宋终难达，巢由故不群。江湖三十载，摇落好谁闻。"
        },
        {
            "标题": "答王敬美进士",
            "作者": "李攀龙",
            "内容": "江左风流迥自分，中间小陆更能文。五花欲就龙为友，千里高飞鹄不群。\n乱去东南无王气，愁来西北有浮云。只今年少称才子，屈指词林已到君。"
        },
        {
            "标题": "答寄俞仲蔚 其二",
            "作者": "李攀龙",
            "内容": "郁郁龙门山，下临千仞溪。孤桐生其间，干与浮云齐。\n湍水击其隈，回波荡其涯。野火燔其东，飞雪涂其西。\n莫则止黄鹄，朝则啼鹍鸡。悲风从天来，清商以凄凄。\n伯牙不能去，倾耳中自谐。匠石空扼腕，运斤路何阶。\n琴瑟和神人，无乃非其怀。结根既已异，雨露难独乖。\n愿言俯大壑，往就长离栖。"
        },
        {
            "标题": "答寄俞仲蔚 其一",
            "作者": "李攀龙",
            "内容": "太乙贶汉德，名驹生渥洼。赤汗沾青云，长嘶振流沙。\n饥龁玉山刍，渴则饮其涯。翘尾以踯躅，騊駼相经过。\n不愿游阊阖，况乃服盐车。世岂无伯乐，垂耳奈我何。\n天子发素书，使者出蹉跎。駪駪十二闲，驽马常苦多。\n虽有千里姿，羁绊非所加。"
        },
        {
            "标题": "答张秀才简病中见寄 其一",
            "作者": "李攀龙",
            "内容": "一瓢春酒一渔矶，羡尔江湖老布衣。此日故人谁问疾，柴门深闭雪霏霏。"
        },
        {
            "标题": "答张秀才简病中见寄 其二",
            "作者": "李攀龙",
            "内容": "裘马翩翩自昔时，谁怜华发卧茅茨。世情一薄如春雪，不是穷交那得知。"
        },
        {
            "标题": "荅王敬美广川道中见怀",
            "作者": "李攀龙",
            "内容": "蓟门秋色梦中偏，二子乘舟下广川。食客未应常在赵，酒人谁复并游燕。\n心知老骥元千里，目送归鸿自一天。已分蓬高能兴尽，垆头春酒却堪怜。"
        },
        {
            "标题": "送郑生游大梁诗",
            "作者": "李攀龙",
            "内容": "君不见黄鹄高飞未可罗，榆枋之雀奈我何。拂衣春色为黯淡，故山高卧白云多。\n风尘谁识大梁行，夷门轻薄笑侯生。虚左莫言公子事，今日邯郸已罢兵。\n金丹初出照人寒，瑶草千年老鹖冠。更欲清秋观渤海，那能渴病滞长安。"
        },
        {
            "标题": "病间荅许殿卿",
            "作者": "李攀龙",
            "内容": "病客高斋黯澹生，何来一札大梁城。梦回沧海风云色，春落黄河雨雪声。\n伏枕自须疑慢世，曳裾兼亦似逃名。可知枚马元同调，谁见千秋出处情。"
        },
        {
            "标题": "代建安从军公燕诗并引 其四 代王仲宣",
            "作者": "李攀龙",
            "内容": "方舟何翩翩，素波亦萧萧。蒹葭澹馀映，长樯激流飙。\n抚剑登高防，人马且逍遥。空城何所有，杀气蔽旌旄。\n日夕见烟火，四野飞蓬蒿。边声起大江，谁知我心劳。\n从军殊复乐，菲薄愧铅刀。"
        },
        {
            "标题": "代建安从军公燕诗并引 其六 代徐伟长",
            "作者": "李攀龙",
            "内容": "自我出从军，涉旬东南行。文学托后乘，顾瞻亦已深。\n中流万艘集，陶陶层波生。凄风旗帜繁，秋日戈甲精。\n沈阴结战气，唯闻金鼓声。壮士何飞扬，各愿一先鸣。\n志已驰九关，岂但怀不庭。虽君在只尺，搔首未遑宁。"
        },
        {
            "标题": "代建安从军公燕诗并引 其二 代明帝",
            "作者": "李攀龙",
            "内容": "太常摩回飙，旗帜何翩翩。屯吹弥故垒，列舟竟长川。\n登樯望四野，萧条无人烟。高墉走狐兔，荆棘动参天。\n抚剑下中流，甲士罗东西。赋诗写其怀，随波以潺湲。\n从军在万里，惆怅私其怜。"
        },
        {
            "标题": "代建安从军公燕诗并引 其八 代应德琏",
            "作者": "李攀龙",
            "内容": "郁郁西北云，千里驱重阴。临江大耀士，方舟载浮沈。\n连波响风雨，长緤纷悲吟。分曹命超距，逸气不可禁。\n君子在行伍，常怀饥渴心。非不愧细微，良遇日以深。\n故山何时旋，徘徊中自任。"
        },
        {
            "标题": "代建安从军公燕诗并引 其五 代陈孔璋",
            "作者": "李攀龙",
            "内容": "浮云肃四野，流飙殷悲音。边地一何苦，慷慨难为心。\n饮马长城下，水寒窟且深。白骨撑路出，杀气驾重阴。\n将建大举功，干戈日相寻。骋哉书檄驰，纵横正如林。\n身在记室中，慊慊匪自今。男儿念钟鼎，谁能常滞淫。"
        },
        {
            "标题": "代建安从军公燕诗并引 其七 代刘公干",
            "作者": "李攀龙",
            "内容": "我后赫斯怒，整驾东南征。六军如飞集，列植龙陂城。\n皑皑霜风至，肃萧戈甲鸣。长飙转沙砾，仰视白日冥。\n流波一何劲，金鼓悲且清。连鸢下青云，毛血洒隰坰。\n发机入微妙，观者无不惊。壮士以慷慨，各奋先登情。\n释此荐嘉客，濡翰叙平生。篇章信绮丽，新诗雅以精。\n小臣在缇幕，起坐怀同声。戎事谅非难，但恐沈痼婴。"
        },
        {
            "标题": "代建安从军公燕诗并引 其一 代文帝",
            "作者": "李攀龙",
            "内容": "长驱下广陵，观兵东南疆。方舟被大海，万骑纷纵横。\n旌旗随波靡，组练远茫茫。中流震金鼓，士马何激扬。\n铠甲生悲风，千里一锵锵。白羽所漂摇，浮云自低昂。\n抚剑登高城，我军正相望。零雨有遗篇，咏言难可忘。"
        },
        {
            "标题": "代建安从军公燕诗并引 其九 代阮元瑜",
            "作者": "李攀龙",
            "内容": "高城苦多阴，秋日殊复悲。边声薄暮起，但见浮云飞。\n霜气劲且繁，河汉寒无晖。三星何踯躅，皎月正徘徊。\n流飙西北至，征马鸣相依。自知从君乐，谁能常不归。"
        },
        {
            "标题": "送殷正甫",
            "作者": "李攀龙",
            "内容": "中州一望气雄哉，北极风尘使节开。卜洛自存宗子计，游梁更见长卿才。\n春晴嵩少云边出，雪尽黄河天上来。在昔孝王誇授简，何当置酒向平台。"
        },
        {
            "标题": "送祠部莫郎中贵州提学",
            "作者": "李攀龙",
            "内容": "蓟门一相送，杨柳未堪攀。亦是文章地，宁虚供奉班。\n西南天欲尽，羌笮日多艰。鼓棹过三楚，传经到百蛮。\n春云蒸赤水，秋雨瘴青山。早就中和颂，诸生忆汉关。"
        },
        {
            "标题": "慰魏使君悼子",
            "作者": "李攀龙",
            "内容": "郡阁春深种合欢，将雏一曲动双弹。褰帷此日惊骑竹，洒泪何人说梦兰。\n楚璧自含明月堕，隋珠空抱夜光寒。况逢嬴博分符地，片石嶕峣不忍看。"
        },
        {
            "标题": "哭公实 其二",
            "作者": "李攀龙",
            "内容": "客有燕山至，传君丧海隅。含香情不厌，辟谷事还迂。\n词翰家长技，经纶国大儒。天心曾尔辈，雪涕自吾徒。\n精气乘朱鸟，浮生过白驹。所悲无旧物，此道失前驱。"
        },
        {
            "标题": "韦氏池亭同元美子与子相赋 其四",
            "作者": "李攀龙",
            "内容": "韦曲高临汉苑开，城南连骑紫宸回。闭门流水花间过，倚槛青山席上来。\n客难似矜能避世，子虚谁见不怜才。若论承宠无先后，安得吾曹共酒杯。"
        },
        {
            "标题": "韦氏池亭同元美子与子相赋 其三",
            "作者": "李攀龙",
            "内容": "幽亭斜日乱松声，下有沧浪可濯缨。求友花间黄鸟出，垂天城上夏云生。\n梁园作赋千年事，河朔衔杯万古情。莫恨风流吾辈晚，邹阳袁绍汉时名。"
        },
        {
            "标题": "韦氏池亭同元美子与子相赋 其二",
            "作者": "李攀龙",
            "内容": "华发文章愧不工，独怜诸子调相同。西京矫矫多奇气，东海泱泱自大风。\n三署仙郎携酒后，一时词客此亭中。白云寥廓迷幽蓟，驺衍谈天碣石宫。"
        },
        {
            "标题": "与元美登郡楼二首 其二 得云字",
            "作者": "李攀龙",
            "内容": "摇落高楼此对君，天涯不复有离群。衔杯大麓来秋色，倚槛邢台过白云。\n树杪人家漳水出，城头风雨太行分。极知今日同王粲，赋就还应邺下闻。"
        },
        {
            "标题": "登华不注山送公瑕",
            "作者": "李攀龙",
            "内容": "鸿雁高飞木叶丹，逍遥台上一凭阑。浮云不动孤峰起，落日长临二水寒。\n多病故人书未达，中原秋色醉相看。预愁匹练江南道，极目吴门驻马难。"
        },
        {
            "标题": "同张滑县登清风楼",
            "作者": "李攀龙",
            "内容": "层楼落日倚蹉跎，明府高轩载酒过。槛外秋阴开大陆，帘前树色散漳河。\n关门紫气临燕满，风雨青山入晋多。我醉欲裁王粲赋，故园戎马近如何。"
        },
        {
            "标题": "与元美登郡楼二首 其一 得秋字",
            "作者": "李攀龙",
            "内容": "开轩万里坐高秋，把酒漳河正北流。自爱青山供使者，谁堪华发滞邢州。\n浮云不尽萧条色，落日遥临睥睨愁。上国风尘还倚剑，中原我辈更登楼。"
        },
        {
            "标题": "与转运诸公登华不注绝顶",
            "作者": "李攀龙",
            "内容": "中天紫气抱香垆，复道金舆落帝都。二水遥分清渚下，一峰深注白云孤。\n岱宗风雨通来往，海色楼台入有无。不是登高能赋客，谁堪洒酒向平无。"
        },
        {
            "标题": "魏使君以太公登太山",
            "作者": "李攀龙",
            "内容": "何言紫气满昆崙，须信中原五岳尊。南极一星朝日观，东方千骑拥天门。\n舞衣重染云霞色，探箧深衔雨露恩。试向丈人峰上望，徂徕新甫拱儿孙。"
        },
        {
            "标题": "冬日王给事出示许中丞苦热诗卷",
            "作者": "李攀龙",
            "内容": "最秀中丞句，尤奇苦热篇。开函回白雪，展卷失寒天。\n砚石犹堪砾，壶冰岂自坚。蠹鱼冬不蛰，萤火夜应然。\n才是洪垆纵，名将汗简传。歌来探綵扇，写罢撤青毡。\n藻笔还生色，云笺更杂烟。五言如挟纩，一字解缠绵。\n病暍南风后，魂销大雅前。霜台三十载，就日片心悬。"
        },
        {
            "标题": "汝宁徐使君 其二",
            "作者": "李攀龙",
            "内容": "使君为政杂风骚，绕郡青山照彩毫。不是赋成相倡和，那须更署范功曹。"
        },
        {
            "标题": "汝宁徐使君 其一",
            "作者": "李攀龙",
            "内容": "汝海清秋四望开，白云长在景夷台。已知千载无枚叔，谁爱风流汉署才。"
        },
        {
            "标题": "汝宁徐使君 其四",
            "作者": "李攀龙",
            "内容": "鸿陂东注汝阳城，太守乘春出劝耕。童子但须骑竹马，夹车休唱芋魁羹。"
        },
        {
            "标题": "汝宁徐使君 其三",
            "作者": "李攀龙",
            "内容": "天子分符汉省郎，风烟汝颍更相望。府中但得平舆吏，他郡从教下凤凰。"
        },
        {
            "标题": "东陂同许殿卿陆南道函灌甫兄弟赋",
            "作者": "李攀龙",
            "内容": "散发东陂月满庭，王孙春草雁池青。平台吹合风先起，竹苑樽开酒旋醒。\n自愧长卿工作赋，谁怜子政老传经。明朝莫报高阳会，不定江湖是客星。"
        },
        {
            "标题": "赠符台卿李伯承出使东藩 其一",
            "作者": "李攀龙",
            "内容": "汉宫春色照兰台，符节分曹右掖开。司马长卿词客幸，东方曼倩侍臣才。\n海滨城阙浮槎下，天上风云拥传来。无那故人常伏枕，论诗还为一衔杯。"
        },
        {
            "标题": "灌甫东陂宴",
            "作者": "李攀龙",
            "内容": "王孙古城隅，东陂托偃仰。回薄始蓊杂，高台忽峻敞。\n风波一以交，沦漪恣遐放。列雉翳中流，返照幕鱼网。\n曲磴盘层阴，清房殷清响。并逸金谷韵，兼诣濮阳赏。\n恢台戒隆曦，披发命吾党。美酒涤烦嚣，泠言发神爽。\n至今河朔人，垂声得倜傥。直置病游梁，为心任独往。"
        },
        {
            "标题": "九月八日东村送元美",
            "作者": "李攀龙",
            "内容": "浊酒枯鱼自不贫，黄花况复席边新。明朝纵及龙山会，那得长逢落帽人。"
        },
        {
            "标题": "董逃行",
            "作者": "李攀龙",
            "内容": "吾欲上谒从蓬莱，遨游三山戏九垓。阊阖詄荡开，斑璘宫阙楼台，流光倒景徘徊。\n但见织女弄杼往来白榆，累累支机十二枚。河流逶迤，但见丈夫牵牛饮其隈。\n问尔凡吏所为，客谢主人乐哉。教敕酌彼金罍，织女长跪进酒，牵牛陪。\n桂树一何摧颓，嫦娥端坐颔其颐。白兔抱杵，戛树虾蟆栽。\n采取甘露一玉杯，服此露，寿以崔嵬。服此甘露，颜色自好。\n陛下长生不老，坐享万年有道。君臣欢如鱼藻，陛下长与天相保。"
        },
        {
            "标题": "张明府见惠榴柿 其二",
            "作者": "李攀龙",
            "内容": "谁遣明珠掌上来，秋风吹笼石榴开。若非金谷园中树，定是河阳县里栽。"
        },
        {
            "标题": "张明府见惠榴柿 其一",
            "作者": "李攀龙",
            "内容": "床头春酒百花香，醉里谁知柿子黄。想道故人消渴久，秋来为摘满林霜。"
        },
        {
            "标题": "渡易水赠伯承",
            "作者": "李攀龙",
            "内容": "匕首腰间鸣，萧萧北风起。平生壮士心，可以照寒水。"
        },
        {
            "标题": "过殿卿山房咏牡丹 其二",
            "作者": "李攀龙",
            "内容": "国色宫妆倚槛新，一樽堪自对残春。即令解语应相笑，何必看花定主人。"
        },
        {
            "标题": "送公实还南海",
            "作者": "李攀龙",
            "内容": "梁生偃蹇谁与伦，梁生偃蹇无与伦。为郎十月不厌意，上书乞归南海滨。\n文章往往迕时好，富贵安得婴其身。独存肝胆论交者，一一凌云作赋人。\n忆昨击筑饮燕市，酒酣以往气益振。黄金之台空嶙峋，华阳之馆谁为薪。\n騊駼騄耳俱良马，剑客博徒皆俊民。梁生徐生情最亲，宗生王生诗更新。\n经过但坐歌白云，罢曲彷徨若有神。挥毫夜夜摇星辰，襟期矫矫何能驯。\n梁生此事成万古，欲别牵裳遂具陈。罗浮之山何崔嵬，下临莽苍波涛开。\n维舟跋浪长鲸出，倚杖垂天大鸟来。北望中原寥廓哉。\n飞厓坐揽百粤色，群峰黝渺行风雷。梁生之庐搆烟雾，千寻薜荔青摧颓。\n有时高咏反招隐，岩壑无人秋雨哀。尉佗椎结本赵侠，陆贾纵横一汉才。\n丈夫有道在龙蠖，还能与世相裴徊。梁生何为终蒿莱，梁生慎勿终蒿莱。"
        },
        {
            "标题": "香山寺",
            "作者": "李攀龙",
            "内容": "往时占紫气，马上看香炉。不是寻幽到，其如发兴孤。\n回标临北极，秀色揽西湖。树杪诸天出，阶前众壑趋。\n花台骞地起，风铎蔽檐呼。月抱蟾蜍石，星摇舍利珠。\n玉毫侵瀑水，金相涌浮屠。妙偈传从竺，高僧至自胡。\n法轮皆帝力，下界复神都。行幸当年事，人王握大符。"
        },
        {
            "标题": "荅寄袭懋卿",
            "作者": "李攀龙",
            "内容": "白首知经术，青袍见主恩。为寻扬子宅，不到五侯门。"
        },
        {
            "标题": "夏日同元美子与集子相宅",
            "作者": "李攀龙",
            "内容": "佳客堪常见，幽期暑亦过。披襟度风雨，把酒出星河。\n懒拙元相藉，文章敢自多。夜深忘白羽，玉树倚蹉跎。"
        },
        {
            "标题": "送冯汝言学宪之浙江 其二",
            "作者": "李攀龙",
            "内容": "儒臣奉诏外台居，况复扬波海晏如。门下美才收竹箭，卧中高士羡桐庐。\n山川半入吴都赋，风俗兼传越绝书。始信工文官自达，主恩垂老不曾疏。"
        },
        {
            "标题": "送冯汝言学宪之浙江 其一",
            "作者": "李攀龙",
            "内容": "使者清秋拥汉槎，五云回首望京华。传经南国推高第，执宪巾朝属世家。\n紫气欲临沧海日，綵毫先动赤城霞。还披绛帐延诸少，为报西施剩浣纱。"
        },
        {
            "标题": "酬许右史九日小山见赠 其一",
            "作者": "李攀龙",
            "内容": "南山秋色照东篱，又是陶家载酒期。彭泽罢来无俗客，何妨不许白衣知。"
        },
        {
            "标题": "酬许右史九日小山见赠 其二",
            "作者": "李攀龙",
            "内容": "我爱淮王上客贤，小山那在鹊湖边。开尊共泛金花酒，散帙同吟桂树篇。"
        },
        {
            "标题": "酬许右史九日小山见赠 其三",
            "作者": "李攀龙",
            "内容": "十载衔杯望白云，天涯此日叹离群。重来秋色生双鬓，更折茱萸插向君。"
        },
        {
            "标题": "和许长史玉函宫携妓 其二",
            "作者": "李攀龙",
            "内容": "清都花发彩云深，片月高悬玉树林。此夕应逢秦女醉，新诗偷得凤箫吟。"
        },
        {
            "标题": "赋得狼居胥山送李侍御",
            "作者": "李攀龙",
            "内容": "材官十万绝大幕，踰河一战胡儿却。夜纵翼兵袭章渠，系以往封狼居胥。\n姑衍山头列旗鼓，中坛拥纛陈首虏。帐前面缚三当户，骠骑将军醉歌舞。\n北风千里云摧颓，瀚海波涛蹴日回。汉家天子雄才哉，捷书亲发柏梁台。\n君持绣斧五原郡，牧马单于不敢问。黄沙白草寒冥冥，今年为王犁二庭。"
        },
        {
            "标题": "公燕诗九首 其二 明帝",
            "作者": "李攀龙",
            "内容": "三五明月满，四七灵宿繁。清夜美行游，置酒西苑园。\n华池滥轻波，芙蓉一何鲜。飞盖拂流景，随风自潺湲。\n主人延贵客，竟席列豪贤。弦歌彻中堂，羽爵腾我前。\n微音喟有和，甘醪发芳颜。乐哉殊复乐，君岂不俱然。"
        },
        {
            "标题": "公燕诗九首 其六 伟长",
            "作者": "李攀龙",
            "内容": "高台郁峨峨，其下临清池。黄鹄比翼游，淫鱼戏涟漪。\n微风起水裔，朱华纷陆离。绮罗既生色，笑歌不自治。\n旨酒但相属，羽觞随波移。人生寄一世，岁月忽如驰。\n岂忘诵君恩，贱躯未可知。"
        },
        {
            "标题": "公燕诗九首 其三 子建",
            "作者": "李攀龙",
            "内容": "流飙起飞栋，群星集棂轩。月出芙蓉池，清光满西园。\n侍者夜行觞，绮缟一何繁。玉颜可揽持，顾眄属所欢。\n华镫正徘徊，步障随风还。弦歌荡层台，激响拂潺湲。\n公子多忧客，从横各成篇。主人自和氏，披褐将谁愆。\n绝缨纷陆离，堕钗复阑干。取乐此一时，嘉会良独难。"
        },
        {
            "标题": "公燕诗九首 其四 仲宣",
            "作者": "李攀龙",
            "内容": "浮云撤重阴，流猋四座来。西临柏阳山，南望铜雀台。\n回首出中原，旷然千里开。公子大置酒，弦管间行杯。\n华镫吐清光，飞盖自徘徊。古人一含情，于今安在哉。\n乱离常苦多，欢极令我哀。"
        },
        {
            "标题": "公燕诗九首 其五 孔璋",
            "作者": "李攀龙",
            "内容": "羁客心无娱，閒居日悠悠。驾言侍高会，公子招我游。\n凯风飘怫郁，素晖荡清流。中庭焕绮树，芳蕤自沉浮。\n登台远顾望，高下见原畴。肃肃山谷悲，黯黯阴气收。\n篇章时间作，羽觞不及投。逍遥何以立，功名为相求。"
        },
        {
            "标题": "公燕诗九首 其一 文帝",
            "作者": "李攀龙",
            "内容": "置酒高台观，逍遥芙蓉池。兄弟夜行游，贵客郁参差。\n明月照长筵，罗缨何霏霏。翩彼众君子，展诗奏新辞。\n弦歌入微妙，慷慨使心悲。流尘荡清响，绮丽有馀姿。\n吐握苦不悉，人生安可为。在昔无乐方，彼此同一时。"
        },
        {
            "标题": "孤儿行",
            "作者": "李攀龙",
            "内容": "孤儿生，孤儿生，命不如，一抔土。父母在时坐长筵，雷大鼓。\n父母已去，兄嫂令我报府。今年护羌，明年击胡虏。\n六月来归，不得自言苦。目汁稠浊，头面生疮。大兄言视饭，大嫂言溉釜。\n上高堂，不见父与母。下堂孤儿，泪下如缕。使我朝行薪，暮不得束刍。\n顷筐敝漏，缉之用荼。钩折无喙，镰钝无肤。舍镰拔丛，棘棘断行。\n复苏刺伤我手，复裂我襦。自念犹人，谁使为奴。兄嫂如此，为不早去。\n下从地下，当复何须。高秋八九，月堕严霜。百草凋枯，牧竖绝粮。\n驱羊下山，逸入他群，不辨所亡。愿取我羔，莫攘我羊。\n羊复恋子，箠之不将。弃箠挽角，羊僵道傍。拽羊回家，兄与嫂睨。\n三年不乳，毛尾空长，作何校计。乱曰：羊鸣一何芊芊。\n父母地下，将书寄与兄嫂：尔爱其羊，我爱其子。"
        },
        {
            "标题": "寄子与使君 其一",
            "作者": "李攀龙",
            "内容": "一郡看如此，扁舟意若何。白云天目遍，春水太湖多。\n怪事宁词赋，幽人自薜萝。平生无俗客，三径许谁过。"
        },
        {
            "标题": "观猎 其一",
            "作者": "李攀龙",
            "内容": "胡鹰掣旋北风回，草尽平原使马开。臂上角弓如却月，当场意气射生来。"
        },
        {
            "标题": "和许长史玉函宫携妓 其一",
            "作者": "李攀龙",
            "内容": "玉函宫里列红颜，美酒清尊醉不还。春色自应天上好，那嗔长史出人间。"
        },
        {
            "标题": "送子相归广陵 其七",
            "作者": "李攀龙",
            "内容": "广陵城上秋潇潇，涛声欲来风色骄。闻道蹴天三百里，不知何似浙江潮。"
        },
        {
            "标题": "击鹿行",
            "作者": "李攀龙",
            "内容": "徐卿意气殊不偶，买鹿百金求其牡。华堂燕客忽自放，醉把邯郸铁匕首。\n须拟麟从帝薮游，未闻鹿触匈奴走。高材吾党复谁过，文章矫矫驱群丑。\n失日难将四海求，逐来定死诸公手。毛洒旋疑霜雪寒，角摧更见珊瑚朽。\n王郎大叫捧铜盘，接饮其血㰱以酒。顾我前呼历下生，与君相爱为君寿。\n旧时疾足今能否，安得新诗满人口。须臾碧眼胡儿至，落砧脯腊无不有。\n下箸已畏翠釜空，纤羹更出青闺妇。众看杌上肉如陵，覆蕉尚在隍中守。\n嗟乎曲士梦何久，徐卿独醒可与友。"
        },
        {
            "标题": "于黎阳送次楩之金陵谒故陆令",
            "作者": "李攀龙",
            "内容": "萧条杯酒对销魂，河朔诸生尔独存。书上梁王还寝狱，赋成扬子不过门。\n大江雨雪千帆出，建业风流六代论。雄剑自怜为客意，左骖宁负主人恩。"
        },
        {
            "标题": "秋前夜过昆山寄仲蔚时元美兄弟俱就徵车",
            "作者": "李攀龙",
            "内容": "有客中原回白头，怀人千里命扁舟。吴门山色元非雨，娄子江声似是秋。\n二友雁行堪入洛，惟君龙卧不依刘。也知倾盖须臾事，一日椷书即旧游。"
        },
        {
            "标题": "使君重过山楼分赋得空字",
            "作者": "李攀龙",
            "内容": "使君千骑入从东，此日登临作赋雄。树杪平湖元在地，檐前叠嶂半浮空。\n烟霞色借双轓动，牛斗光摇一剑通。自入鹿门常谢客，谁能浊酒过庞公。"
        },
        {
            "标题": "古意 其六",
            "作者": "李攀龙",
            "内容": "中天起双阙，浮云出两宫。驰道挺其间，甲第罗西东。\n胡姬正当垆，邀客过新丰。朱唇含绿酒，纤爪扣青铜。\n堕髻似无意，绍绕一何工。眄睐正愁人，流纨动春风。\n双双羽林郎，翩翩五色骢。挟瑟上高楼，调丝方未终。"
        },
        {
            "标题": "五日同子与子相过公实时公实在告",
            "作者": "李攀龙",
            "内容": "空堂隐映石榴殷，花里幽期白昼间。染翰风云随上客，开樽雷雨过西山。\n赋成敢避能惊座，酒罢何妨善闭关。况值怀沙千古怨，那堪骑马独醒还。"
        },
        {
            "标题": "送固始申明府还县",
            "作者": "李攀龙",
            "内容": "百里弦歌邑，春风独在兹。旋归瞻日远，留借见天私。\n复送仙凫去，言趋竹马期。渡河蚕月早，行县麦秋迟。\n楚国先贤传，梁园上客词。知君才不忝，遥以慰相思。"
        },
        {
            "标题": "送张肖甫出计闽广 其二",
            "作者": "李攀龙",
            "内容": "司农飞挽七闽开，刍粟如山百粤来。落日中原看倚剑，清秋大海傍登台。\n三城羽檄单于过，十道军储使者回。郎署即今多顾问，谁怜魏尚有边才。"
        },
        {
            "标题": "和许长史筝伎篇",
            "作者": "李攀龙",
            "内容": "君不闻秦筝多慢声，平台女儿新长成。家本邯郸行步好，生年十三指爪清。\n安得此双弦索手，那能独酌高阳酒。正值倾囊无俸钱，将来换马还肯否。\n自从解赠同心结，不惜樽前香腕折。几回玉柱雁池飞，春愁散作梁园雪。\n合就罗敷陌上桑，含颦一啭发中堂。遥知华发王门客，纵是风流也断肠。"
        },
        {
            "标题": "送赵员外行边",
            "作者": "李攀龙",
            "内容": "狐白之裘紫骝马，鸣鞭东走渔阳野。自言天子授长缨，明光殿前三使者。\n飞檄远度桃花山，昨日辽西校战还。吹律春风回黍谷，扬旌暮雪洒榆关。\n关门一望烟尘色，抵掌志驰伊吾北。岂独秦人重绕朝，誓令羌虏避充国。\n此行不按督亢图，欲画地形取匈奴。指挥千障铁如意，出入双鞬金仆姑。\n骠骑将军绿沈甲，鹴鸠大夫黄石法。碛里兵屯种玉田，云边燧起弹琴峡。\n元戎幕府赠吴钩，太守离歌岐麦秋。看君归奏称上意，何足道哉万户侯。"
        },
        {
            "标题": "和许右史寄怀曾水部之作 其二",
            "作者": "李攀龙",
            "内容": "鸿书摇落度江来，为忆风流许掾才。曾是支公门下客，秋光偏在雨花台。"
        },
        {
            "标题": "道逢郭子坤拥妾戏柬",
            "作者": "李攀龙",
            "内容": "城东桃花喷路光，春风吹送孝廉郎。自拥佳人驮细马，时临绿水照红妆。\n罗裙已夺石榴色，秃袖单衫杏子黄。蹋镫微笼双玉趾，扬鞭笑起两鸳鸯。\n同栖孔雀言犹妒，并蒂芙蓉愿始偿。为谢使君休借问，郭家少妇身姓王。\n二八盛年真擅宠，只今三十尚专房。持斋能苦头陀行，发誓曾烧顶庙香。\n浩劫自知仙女分，他生常在世尊傍。每修好事辞书舍，但有佳期入道场。\n才着霓裳颜更少，但盘云髻婿先狂。假令不信吹箫侣，试向秦台看凤凰。"
        },
        {
            "标题": "和梁宪使过密咏天仙宫白松",
            "作者": "李攀龙",
            "内容": "孤根一托蕊珠宫，不与苕华粉黛同。夜暗龙鳞衔自照，天清鹤影望来空。\n条封姑射千秋雪，盖拥兰台万里风。非为子云能作赋，谁知玉树本青葱。"
        },
        {
            "标题": "和李明府春日驰恋庭闱之作",
            "作者": "李攀龙",
            "内容": "百里弦歌太岱东，美人为政复谁同。河阳县里花常满，北海樽中酒不空。\n制锦还看成丽句，裁斑忽忆舞春风。何妨问寝凭双舄，拟送王乔入汉宫。"
        },
        {
            "标题": "子与病起移书二美吴下群贤爰脩禊事踊跃胜游遥为属寄",
            "作者": "李攀龙",
            "内容": "伏枕经春忆旧游，永和三日命扁舟。一时艺苑人亡恙，千载兰亭事可求。\n吴下山川何蕴藉，王家兄弟本风流。独怜搦管传觞处，有客中原自白头。"
        },
        {
            "标题": "送殷正甫内翰之京 其三",
            "作者": "李攀龙",
            "内容": "君王赐宴柏梁台，七字新诗汉体开。首倡自天酬不得，曲终还赖岁星才。"
        },
        {
            "标题": "五日和许傅湖亭宴集 其二",
            "作者": "李攀龙",
            "内容": "青樽临北渚，一为故人开。此事成今昔，浮云自往来。\n花间携枕簟，镜里出楼台。忽就投湘赋，深知贾谊才。"
        },
        {
            "标题": "荅潘仲子和赠张茂才见枉林园之作",
            "作者": "李攀龙",
            "内容": "似解沧洲趣，因传白雪声。时才方上下，秋兴独纵横。\n车马分交态，林园断世情。名宁花萼重，句自薜萝清。\n弱冠推高第，雄飞失后生。二毛如老笔，三抱见连城。\n业已深移疾，閒仍事耦耕。有君堪倒屣，一为款柴荆。"
        },
        {
            "标题": "葛丈山房",
            "作者": "李攀龙",
            "内容": "少宰山房北海隈，千林窈窕白云开。倚窗河势钩盘出，拂槛秋阴碣石来。\n鲁国诸生纷受易，汉庭多士满题才。临流重忆乘槎客，濯足还登万里台。"
        },
        {
            "标题": "答潘润夫病中见赠 其二",
            "作者": "李攀龙",
            "内容": "湖上青山对浊醪，故人遥望白云高。愁中那得无秋兴，赋就看君已二毛。"
        },
        {
            "标题": "宿华顶玉井楼 其二",
            "作者": "李攀龙",
            "内容": "不寐芙蓉冷，幽栖薜荔惊。灵胡秋赑屃，毛女夜妖精。\n暗穴龙蛇走，深林虎豹耕。星连棋石布，雨共洗盆倾。\n霜绝千寻锁，风邀五舌笙。岂因临帝座，呼吸变阴晴。"
        },
        {
            "标题": "宿华顶玉井楼 其一",
            "作者": "李攀龙",
            "内容": "玉井通溟海，朱楼冠削成。波传潮汐到，槛接斗牛平。\n虎魄侵灯出，莲花傍枕生。拂盆云发暗，映掌月珠明。\n犯座人间象，浮槎世上情。不愁更漏绝，石鼓自能鸣。"
        },
        {
            "标题": "酬李东昌写寄白雪楼图",
            "作者": "李攀龙",
            "内容": "诗名东郡沈隐侯，那复擅奇顾虎头。江湖槃薄有能事，画我山中白雪楼。\n推毫已经海色至，无乃兼驱蛟蜃游。须臾百里岱阴合，咫尺疑闻清河流。\n华不注山得非雨，平陵以西胡独秋。松风似欲卷绡起，良久看云失去留。\n丹青快意痴如此，丘壑过人老即休。使君实解郢中调，为尔深知宋玉愁。"
        },
        {
            "标题": "寄谢俞仲蔚写华山图",
            "作者": "李攀龙",
            "内容": "云台隐者二茅龙，曾道神仙自可逢。忽尔画图开万里，居然秋色在三峰。\n贪看塞外黄河下，坐失关门紫气重。况复题诗如谢朓，当年却恨不相从。"
        },
        {
            "标题": "怀子相",
            "作者": "李攀龙",
            "内容": "蓟门秋气动鸣珂，萧瑟东南海贼过。乱后人才抡欲尽，留中启事草如何。\n裁诗汉署青天色，伏枕燕山落日多。岂亦念余经术浅，明年投劾罢京河。"
        },
        {
            "标题": "怀子相",
            "作者": "李攀龙",
            "内容": "蓟门秋杪送仙槎，此日开樽感岁华。卧病山中生桂树，怀人江上落梅花。春来鸿雁书千里，夜入楼台雪万家。南粤东吴还独往，应怜薄宦滞天涯。"
        },
        {
            "标题": "怀子相",
            "作者": "李攀龙",
            "内容": "越王城上黯销魂，万里秋风动蓟门。君自平生称国士，南迁岂负信陵恩。"
        },
        {
            "标题": "送郭子坤别驾之庐州 其二",
            "作者": "李攀龙",
            "内容": "吴楚西南郡阁重，庐江小吏日从容。濡须不是天河水，霍岳争齐紫盖峰。\n京洛仙舟飞似鹢，并州竹马健如龙。已知家世多名士，难道明时可易逢。"
        },
        {
            "标题": "子与以服散卧病因赋姬人怨服散三章戏赠 其一",
            "作者": "李攀龙",
            "内容": "洞房春满百花明，月底红颜把玉笙。道是神仙君不信，人间那得凤凰鸣。"
        },
        {
            "标题": "答张秀才问疾",
            "作者": "李攀龙",
            "内容": "青阳荡积晦，素雪亦云熙。仲月陶嘉树，閒庭暧流滋。\n微风中夜兴，清光动遥帷。残灯出四壁，钟鼓一何痴。\n闭关抵百役，内热耿于罹。养痾终年岁，人生能几时。\n服散代晨餐，匕箸厌相持。哲夫秉大观，一往不复疑。\n所愧乏明德，盈缩无常期。"
        },
        {
            "标题": "子与以服散卧病因赋姬人怨服散三章戏赠 其三",
            "作者": "李攀龙",
            "内容": "吴姬捣药楚姬丸，独夜深闺玉兔寒。更倚庭前双桂树，何人不作月中看。"
        },
        {
            "标题": "子与以服散卧病因赋姬人怨服散三章戏赠 其二",
            "作者": "李攀龙",
            "内容": "桃花流水赤城山，当日刘郎去复还。若道不如天上好，何缘二女忆人间。"
        },
        {
            "标题": "袭生初度与郭子坤集开元寺饯许右史",
            "作者": "李攀龙",
            "内容": "论交三十载，此地重寻盟。夏腊高初度，人天恋远行。\n青莲澄笔彩，白马识经声。曾是春山夜，谈禅对友生。"
        },
        {
            "标题": "答寄子威",
            "作者": "李攀龙",
            "内容": "刘生家本安东子，不尔高名那如此。十载论交少闻问，君胡尺书数千里。\n苍头大奴前置辞，主人束发重知己。家本阖闾城下儿，清风独为延陵起。\n便从出刺三河还，揽辔争誇按百蛮。早岁升公趋汉署，只今谢客卧江关。\n虽言万事归来好，乍可论交到谁老。犹作凤凰池上看，穷途杀更耽文藻。\n中间跌荡复王郎，伏腊扁舟发太仓。但语即翁常在口，彼时多士俨成行。\n宦情渐觉绨袍胜，秋兴翻随綵笔强。魏倩一珠才照乘，主人双璧竟登场。\n倡余和汝篇相及，日居月诸业以集。共道提戈虎穴回，傥容投谒龙门入。\n开椷寒色散阳湖，白雪楼空岳影孤。不尽雄才推二妙，止如古调已吾徒。\n一当单于则岂敢，相遇中原尚足图。但语主人须自爱，一时长句似君无。"
        },
        {
            "标题": "集开元寺",
            "作者": "李攀龙",
            "内容": "流阴拂层岑，返照翳深谷。古寺入萧条，回岩抱幽独。梵影净香台，钟声殷石屋。绝壁栖禅诵，悬厓下樵牧。秋花雨还瘦，老树霜逾秃。寒泉可莹心，白云况极目。登临客自佳，摇落时何速。蔬色荡腥膻，苔光清简牍。新诗发神秀，旧游耿初服。归来杖屦便，老去烟霞伏。高城出睥睨，灯火通林麓。言旋转多兴，后朝此同宿。"
        },
        {
            "标题": "蹛林歌",
            "作者": "李攀龙",
            "内容": "单于庭，阴山下，汉家和亲刑白马。刑白马，祭龙城，今年蹛林大会兵。"
        },
        {
            "标题": "荅寄俞仲蔚兼呈元美时不果枉因有末句",
            "作者": "李攀龙",
            "内容": "浊酒新开绿绮鸣，白云湖上掩柴荆。兴来陶令还辞社，老去庞公不入城。\n一疏中原高病色，千秋吾党见诗名。故人径作书相别，握手看君负此生。"
        },
        {
            "标题": "寄怀元美",
            "作者": "李攀龙",
            "内容": "塞北江南万里长，各天兄弟正相望。谁将匹练吴门色，哭作燕山五月霜。"
        },
        {
            "标题": "秋日寄怀元美兼呈吴徐二使君",
            "作者": "李攀龙",
            "内容": "十载江湖白露寒，因君万里忆长安。故人相向中原老，秋色何如画省看。\n邵武功名非不佞，汝阳经术雅能官。即今垂作漂零客，可道音书日转难。"
        },
        {
            "标题": "寄许殿卿 其一",
            "作者": "李攀龙",
            "内容": "夹道杨花扑玉鞍，隋堤三月正漫漫。知君日向平台醉，犹作梁园雪里看。"
        },
        {
            "标题": "寄许殿卿 其二",
            "作者": "李攀龙",
            "内容": "虚传车骑故园来，侍宴无非绕吹台。雪赋几篇才脱稿，诸王已报牡丹开。"
        },
        {
            "标题": "寄许殿卿",
            "作者": "李攀龙",
            "内容": "漠漠雨如沙，翩翩燕子斜。官贫轻逆旅，乡远重携家。昨夜怀人去，春风抚岁华。独行临御水，问使到梅花。"
        },
        {
            "标题": "寄许殿卿",
            "作者": "李攀龙",
            "内容": "西山匿冬日，北风悽以繁。念兹岁方晏，徘徊白云垣。\n俛首事尺牍，儋石聊自存。悠悠尘中心，夙昔非所论。\n感彼硕人情，独歌矢弗谖。庶此涉时艰，遂用安丘园。\n路傍磬折子，高足策华轩。咄唶金兰客，来当蹈斯言。"
        },
        {
            "标题": "寄忆余德甫",
            "作者": "李攀龙",
            "内容": "綵笔花生尺素寒，西山飞雪正漫漫。何来章贡双江合，并倚雌雄两剑看。\n无那中原长伏枕，可知千载一弹冠。即今寥落阳春曲，满眼巴人和客难。"
        },
        {
            "标题": "寄忆殿卿",
            "作者": "李攀龙",
            "内容": "江南行色照青春，白发相看梦里新。忆尔故乡归未得，梁园风雪正愁人。"
        },
        {
            "标题": "子与自芦台量移瑞州 其一",
            "作者": "李攀龙",
            "内容": "题坐高名汉署来，鱼盐小吏混芦台。谁怜汝海分符客，自是南皮作赋才。\n老骥霜蹄千里动，佩刀寒色九河开。量移休道非知遇，难得君恩一日回。"
        },
        {
            "标题": "咏古 其九",
            "作者": "李攀龙",
            "内容": "驾言九皋泽，揽彼渐水台。罘罳蔽荆岑，绝流曲池隈。\n婉彼三楚士，谏猎纡其才。大雨忽盈河，疾风西北来。\n洪潦起滔天，陨雹激以雷。商梁正绥立，仆夫行告哀。\n孤虚无妄设，荧惑谅为灾。帝德眷荒淫，欲去此徘徊。"
        },
        {
            "标题": "毛封君",
            "作者": "李攀龙",
            "内容": "公家安在蓟门城，出入渔阳结客行。经学并驱韩太傅，辞华脱颖赵先生。\n丈人不作雄边老，令子还高秉宪名。此日衣冠看甚伟，也知黄绮负馀情。"
        },
        {
            "标题": "幽州马客吟歌 其五",
            "作者": "李攀龙",
            "内容": "郎赍千金装，结客行三秦。那能论家计，少年喜作人。"
        },
        {
            "标题": "金吾行赠戴将军",
            "作者": "李攀龙",
            "内容": "先皇诸将何其雄，君家大人国士风。赐钱留起嫖姚第，诏宴数入兰台宫。\n五云忽变石城气，七校亲随万乘东。当年带砺山河在，四海车书日月通。\n侍从敢闻潜邸事，朝廷竟录代来功。此时十岁羽林孤，跃马能弯两石弧。\n汉主临轩求故剑，承恩一拜执金吾。生成燕颔宁辞武，得奉龙颜不羡儒。\n三提卤簿陪陵寝，再护楼船下郢都。禁中自失张安世，天上还看周亚夫。"
        },
        {
            "标题": "答元美问余近事 其一",
            "作者": "李攀龙",
            "内容": "山中还往酒家知，才到蓬蒿客便疑。纵有少年能问字，也应难见子云奇。"
        },
        {
            "标题": "答元美问余近事 其二",
            "作者": "李攀龙",
            "内容": "赋罢凌云气不降，长杨羽猎妙无双。老来却解人间事，摊得玄经覆酒缸。"
        },
        {
            "标题": "精列",
            "作者": "李攀龙",
            "内容": "欲何为？虽有一介志，慷慨非其时。慷慨非其时，言从吾所好，混迹于鸱夷。\n入宫无美女，名士常见持。名士常见持，卞和乃卫足，白璧以终疑。\n白璧以终疑，还君十五城，抱之宁自奇。抱之宁自奇，周孔圣殂落，世人莫我知。\n虽有一介志，慷慨非其时。"
        },
        {
            "标题": "九里松图为马侍御作 其二",
            "作者": "李攀龙",
            "内容": "武林佳气日萧萧，夹道长松入望遥。黛色总疑天目雨，寒声不辨浙江潮。\n含凄风自枯鳞起，倒影云随偃盖飘。非值有心同竹箭，悬萝争敢附高标。"
        },
        {
            "标题": "九里松图为马侍御作 其一",
            "作者": "李攀龙",
            "内容": "三天嘉树俨成行，下接枌榆即故乡。远势不随双涧尽，层阴并落二峰长。\n叶栖金掌仙人露，干挺乌台御史霜。孔雀东飞烦再顾，欲从威凤托清光。"
        },
        {
            "标题": "得元美冯参政书知王沂州先已失寄",
            "作者": "李攀龙",
            "内容": "摇落中原伏枕时，故人千里一相思。双鱼不灭加餐字，五马虚传遣吏辞。\n我在河山终未邈，书来雨雪自堪迟。从今把酒登楼处，数子江湖会有期。"
        },
        {
            "标题": "题申职方五岳图",
            "作者": "李攀龙",
            "内容": "谁将五拳石，错落余之堂。坐看素璧缠云雾，安得群峰挂屋梁。\n更愁深林暝难入，岚影明灭侵衣裳。左眄欲生沧海日，右临少昊凝清霜。\n扫练白沙走朔漠，回毫紫盖垂炎荒。须臾二室崚嶒出，杳然置我烟霞傍。\n不闻吹笙控飞鹤，浮丘子晋俱冥茫。良工拓笔天为开，长风西逐层阴来。\n中庭无人数移席，巅厓乍堕松杉摧。眼前突兀太古色，九州惨淡如浮埃。\n宓牺神农未诞降，元气始判洪濛哉。大江浩浩黄河流，巨野相望悬莫秋。\n异代犹探秦汉策，真形或结金银楼。凭轩忽惊去千里，青鞋竹杖胡在此。\n复疑窈窕迷归路，何当税驾聊徙倚。捲帘逾添空翠寒，张镫更爱夕阳紫。\n邢襄小吏困时名，知君雅意怜泥滓。"
        },
        {
            "标题": "于郡楼送茂秦之京",
            "作者": "李攀龙",
            "内容": "把酒高楼眺暮春，孤城落照浊漳滨。自怜白发常为客，谁道青山不负人。\n西署诗名干气象，中原宦迹任风尘。元龙未下当时傲，湖海看君意转亲。"
        },
        {
            "标题": "奉赠杜使君寄上太翁八十寿",
            "作者": "李攀龙",
            "内容": "越徼春生戏綵天，风流耆旧楚先贤。青州五马分符日，渭水非熊入梦年。\n一自趋庭经术就，还应托乘帝恩悬。即今南极长朝斗，并照明珠北海边。"
        },
        {
            "标题": "录别 其六",
            "作者": "李攀龙",
            "内容": "四海一黄鹄，千里命其俦。悲风厉胡马，踯躅鸣相求。\n何况同袍友，从此远行游。离别无慷慨，去去且复留。\n白日没边城，回首望中州。浮云西北飞，河汉东南流。\n视夜常苦早，寒冬正悠悠。明月烛罗帏，严霜切绸缪。\n俛仰已自喻，谁能不怀忧。"
        },
        {
            "标题": "企喻歌 其三",
            "作者": "李攀龙",
            "内容": "鹞子下狡兔，不顾黄雀群。男儿饱百战，少年笑杀人。"
        },
        {
            "标题": "南溪老树行",
            "作者": "李攀龙",
            "内容": "老树横溪十亩阴，下有跳浪三百顷。酒罢扪萝坐其上，白眼青天何不逞。\n牛斗之间见浮槎，苍茫宇宙成漂梗。念我平生湖海客，衣裳泠泠风驭冷。\n文章八代俱望洋，心事几人同哀郢。醉里谁堪此陆沉，侠来气与千涛猛。\n洛浦明珠旧寂寥，渥洼神骏空驰骋。翻然大叫观者摧，那知世路沧洲永。\n投足还探河伯宫，俯身欲拾中流影。骊龙蜿蜒垂雾雨，虹霓缭綟含光景。\n须臾力疲神亦眩，乾坤低昂发深省。最奇披发泅吕梁，愿言洗耳临箕颍。\n初看长驾出鼋鼍，岂云吾道终蛙黾。王郎驱石到渤澥，徐子招招回舴艋。\n此时共济失狂澜，却悲胥溺情难整。泥涂岂可困豪俊，男儿相逢誇项领。\n遂忆鸣鞭昨夜归，湘娥汉女犹延颈。群灵至今未敢散，寒江飒飒开尘境。"
        },
        {
            "标题": "李夫人歌",
            "作者": "李攀龙",
            "内容": "去邪来邪，就而视之，纷何被被其徘徊。寤邪梦邪，就而视之，包红颜其弗明。\n步傩傩者谁邪，就而视之，风何萧萧其蔽帷。"
        },
        {
            "标题": "早春元美自大名见枉齐河",
            "作者": "李攀龙",
            "内容": "如此春醪醉莫辞，中原携手即佳期。何人命驾能千里，与尔弹冠又一时。\n岳雪故应回匹练，江潮今复借褰帷。比来慷慨悲歌地，河朔风流更有谁。"
        },
        {
            "标题": "寄题子与使君薜荔园 其二",
            "作者": "李攀龙",
            "内容": "老蔓成帷网四邻，纷纷落蕊霅溪滨。婵媛初服能无客，窈窕空山若有人。\n杨柳摧残彭泽隐，桃花俗杀武陵春。独怜远道难为理，欲采何由寄所亲。"
        },
        {
            "标题": "刘太保文安公挽章 其五 立碑",
            "作者": "李攀龙",
            "内容": "岘首羊公石，千秋泪不禁。孤坟寒自出，华表郁相临。\n阴雨龙文动，风霜鸟迹深。更闻辞妙绝，一字可生金。"
        },
        {
            "标题": "灵隐寺同吴马二公作",
            "作者": "李攀龙",
            "内容": "武林台殿敞诸天，建自咸和第几年。才到上方双涧合，飞来何处一峰悬。\n梵音动杂江潮转，灯影长含海日传。所以龙宫称绝胜，骊珠交映使君前。"
        },
        {
            "标题": "与子与游灵隐寺吴马诸公同赋",
            "作者": "李攀龙",
            "内容": "片雨挂龙涔，清风啸虎林。海浮西域至，江插洞天深。\n小岭将遥集，名山岂陆沈。地灵闻水乐，岫隐见云心。\n金粟寒应结，香炉回自阴。藤萝褰窈窕，台殿倚萧森。\n石笋高遥笔，莲花净盍簪。何须怀谢客，俱解越中吟。"
        },
        {
            "标题": "题候涛山观音寺寺徙自落迦",
            "作者": "李攀龙",
            "内容": "落迦山上古祗林，白马西来峡口深。月出尔时楼阁影，风还如是海潮音。\n若非鹦鹉元能语，谁解莲花不染心。五十三员知识尽，可劳踪迹问浮沉。"
        },
        {
            "标题": "宣武门眺望",
            "作者": "李攀龙",
            "内容": "白云千里接胡天，双阙遥临碣石悬。汉苑春生多雨雪，蓟门晴色满寒烟。\n五陵佳气蓬莱外，大漠青山睥睨前。夙昔黄金收骏马，高台空作有谁怜。"
        },
        {
            "标题": "挽王中丞（八首选二）",
            "作者": "李攀龙",
            "内容": "其 一司马台前列柏高，风云犹自夹旌旄。属镂不是君王意，莫作胥山万里涛。其 二幕府高临碣石开，蓟门丹旒重徘徊。沙场入夜多风雨，人见亲提铁骑来！"
        },
        {
            "标题": "送李明府入奏",
            "作者": "李攀龙",
            "内容": "西北夏云列，飞盖亦相望。供帐被城隅，父老皆扶将。\n天子秉百度，作新大明堂。榱桷曼且硕，抡才自南乡。\n山河俯壮丽，肃穆垂衣裳。是时薰风至，五月开未央。\n既奏解愠曲，或和斯干章。圣颜慰饥渴，帝心简四方。\n冢宰上绩书，召见伏明光。用等课高第，视事称维良。\n小臣奉威灵，不得施其长。谁谓一邑轻，治行乃无疆。\n愿言备侍从，珥笔述陶唐。策勋谅有期，遗爱匪可忘。"
        },
        {
            "标题": "送历城李明府入计",
            "作者": "李攀龙",
            "内容": "五陵佳气蓟门东，此地车书四海同。叶令远为朝会使，汉家新起建章宫。\n君王受计当天下，月朔垂衣出禁中。台史莫疑凫屡至，都人已识马能工。\n三齐郡国推高第，百里弦歌播大风。清问即求封禅草，好因文似荐扬雄。"
        },
        {
            "标题": "送历城李明府入计",
            "作者": "李攀龙",
            "内容": "春生仙令鹔鹴袍，风雪褰帷拥佩刀。忽忆鸣珂双阙迥，翻然飞舄五云高。\n朝堂不改燕山色，计吏宁分汉主劳。为政只今多异迹，须知帝力到秋毫。"
        },
        {
            "标题": "题南海柏台甘露赠潘侍御 其一",
            "作者": "李攀龙",
            "内容": "绣斧光清瘴海云，行台甘露柏纷纷。九天骢马人争避，五色神羊气不群。\n白简风生偏起粟，皂囊秋净总垂文。侍臣岂让东方朔，千载芙蓉奉圣君。"
        },
        {
            "标题": "题南海柏台甘露赠潘侍御 其二",
            "作者": "李攀龙",
            "内容": "兰台使者忆长安，万里云霄揽辔看。忽报三危开玉树，谁分双掌注铜盘。\n霜凝合浦明珠出，风动增城瀑布寒。清节满朝君不信，流光偏缀惠文冠。"
        },
        {
            "标题": "酬皇甫虞部寒夜书怀见寄",
            "作者": "李攀龙",
            "内容": "兄弟播清徽，词林振羽飞。再来郎署重，何谓宦情违。\n夜雪留沽酒，寒灯坐掩扉。共嗟羁物役，岁晏此依依。"
        },
        {
            "标题": "子夜歌 其三",
            "作者": "李攀龙",
            "内容": "彊言共寝食，十日九不俱。桐花夜夜落，梧子暗中疏。"
        },
        {
            "标题": "过吕梁",
            "作者": "李攀龙",
            "内容": "十年称病客，系楫在楼船。澌下波方溜，风鸣水正悬。\n青山高卧里，白发壮游前。起色聊相假，终惭傲吏贤。"
        },
        {
            "标题": "闻肖甫已代元美大名有寄",
            "作者": "李攀龙",
            "内容": "褰帷蜀道望吴天，二子瓜期迥自怜。五马过逢曾此地，双凫飞去复何年。\n谁言官合谈兵起，尔已名从作赋传。父老未须窥露冕，何人不识使君贤。"
        },
        {
            "标题": "汪中丞台火救者独以剑出弹铗而歌和以相吊",
            "作者": "李攀龙",
            "内容": "中丞台火照闽方，客有千金剑一装。赖是龙蛇先自起，忽然风雨为深藏。\n逃形疑入延津水，厌影犹含北斗光。报国片心还独在，逾看鳞甲动冰霜。"
        },
        {
            "标题": "和题郭山人五岳游囊杂录 其一 五岳图",
            "作者": "李攀龙",
            "内容": "远游何所佩，五岳真形图。怪尔烟霞里，精光互有无。"
        },
        {
            "标题": "和题郭山人五岳游囊杂录 其三 衲",
            "作者": "李攀龙",
            "内容": "夜投东林寺，北风雪大作。扪虱对山僧，衲衣不堪着。"
        },
        {
            "标题": "荅寄子与时自芦台移瑞州按察山东",
            "作者": "李攀龙",
            "内容": "北风飞雪拥南奔，苦向绨袍掩泪痕。病客世疑中散傲，故人官起外台尊。\n尺书万里存交谊，一岁三迁见主恩。月出登楼如匹练，每依吴观望吴门。"
        },
        {
            "标题": "汪员外移水部时城京师汪为植",
            "作者": "李攀龙",
            "内容": "闻有金城役，抡兹水部才。中原忧被发，使者咏于䰄。\n睥睨燕山接，风云瀚海来。悬知胡骑遁，天子宴蓬莱。"
        },
        {
            "标题": "杪秋登太华山绝顶 其二",
            "作者": "李攀龙",
            "内容": "缥缈真探白帝宫，三峰此日为谁雄。苍龙半挂秦川雨，石马长嘶汉苑风。\n地敞中原秋色尽，天开万里夕阳空。平生突兀看人意，容尔深知造化功。"
        },
        {
            "标题": "杪秋登太华山绝顶 其三",
            "作者": "李攀龙",
            "内容": "太华高临万里看，中原秋色更漫漫。振衣瀑布青云湿，倚剑明星白日寒。\n东走峰阴摇砥柱，西来紫气属长安。自怜綵笔惊人在，只尺天开谒帝难。"
        },
        {
            "标题": "杪秋登太华山绝顶 其四",
            "作者": "李攀龙",
            "内容": "徙倚三峰峰上头，萧条万里见高秋。莲花直扑青天色，玉女常含白雪愁。\n树杪云霾沙漠气，岩前日晕汉江流。停杯一啸千年事，不拟人间说壮游。"
        },
        {
            "标题": "杪秋登太华山绝顶 其一",
            "作者": "李攀龙",
            "内容": "华顶苕荛四望开，正逢萧瑟气悲哉。黄河忽堕三峰下，秋色遥从万里来。\n北极风尘还郡国，中原日月自楼台。君王傥问仙人掌，愿上芙蓉露一杯。"
        },
        {
            "标题": "岁晚赠子与",
            "作者": "李攀龙",
            "内容": "南国鸿书杳不闻，相看梅发尚离群。天涯薄宦堪知我，世上虚名好误君。\n杪岁西山逢雨雪，怀人汉苑见春云。往时载酒扬雄宅，诸子谈经坐夜分。"
        },
        {
            "标题": "和聂仪部明妃曲 其四",
            "作者": "李攀龙",
            "内容": "燕支山下几回春，坐使蛾眉误此身。二八汉宫含笑入，一时红粉更无人。"
        },
        {
            "标题": "和聂仪部明妃曲 其二",
            "作者": "李攀龙",
            "内容": "玉门关外起秋风，双鬓萧条傍转蓬。怪得红颜零落尽，春光只在合欢宫。"
        },
        {
            "标题": "和聂仪部明妃曲 其一",
            "作者": "李攀龙",
            "内容": "青海长云万里秋，琵琶一曲泪先流。六宫多少良家子，不到沙场不解愁。"
        },
        {
            "标题": "赋得金谷园障子",
            "作者": "李攀龙",
            "内容": "谁将金谷传毫素，座上无人不回顾。乍展旋惊涧水流，才开已识河阳路。\n四壁真看片锦围，中庭如见双鬟度。移席休临坠妓楼，解衣欲挂沙棠树。\n彷佛明妃出塞吟，听来未必梁尘误。诗成酌我我岂辞，便过三斗无论数。\n绿珠安在恰当垆，似留且往势可呼。意惨昆崙紫䆗窱，色寒沧海红珊瑚。\n君家富贵合如此，此时那知有障子。纵然客散掩空堂，犹闻夜夜春风起。"
        },
        {
            "标题": "陌上桑",
            "作者": "李攀龙",
            "内容": "日出东南隅，照我西北楼。罗敷贵家子，足不逾门枢。性颇喜蚕作，采桑南陌头。上枝结笼系，下枝挂笼钩。堕髻何缭绕，颜色以敷愉。缃绮为下裙，紫绮为上襦。行者见罗敷，下担故绸缪。少年见罗敷，袒裼出臂膋。来归相怨怒，且复坐斯须。使君自南来，驻我五马车。遣吏前致问，为是谁家姝？罗敷小家女，秦氏有高楼。西邻焦仲卿，兰芝对道隅。罗敷年几何，十五为人妇。嫁复一年余，力桑以作苦。孰与使君俱？使君复为谁？蚕桑所自娱，小吏无所畏。使君一何迂：“罗敷他人妇，使君他人夫。东方千余骑，夫婿居上头。左右三河长，负弩为先驱。何用识夫婿，飞盖随高车。象牙为车轸，桂树为轮舆。白马为上襄，两骖皆骊驹。青丝为马靷，黄金为辔头。腰中千金剑，自名为鹿卢。起家府小吏，拜为朝大夫。稍迁郡太守，出入专城居。月朔朝京师，观者盈路衢。为人既白晳，鬑鬑有髭须。四十尚不足，三十颇有余。座中数千人，皆言夫婿殊。"
        },
        {
            "标题": "送张比部募兵秦晋诸郡",
            "作者": "李攀龙",
            "内容": "天威严灭敌，使者出秋官。白羽徵兵入，黄金结士欢。\n风云千骑动，雨雪二陵寒。无易行间客，能登汉将坛。"
        },
        {
            "标题": "送张子参募兵真定诸郡",
            "作者": "李攀龙",
            "内容": "蓟门昔在烽尘中，匈奴火照西山红。毡庐相望赤县隘，枭骑未厌神畿空。\n君王拊髀过郎署，侍臣扼腕谈边功。每饭不忘钜鹿战，千金先发华阳宫。\n邯郸少年游侠子，腰间匕首悬秋水。出身愿属羽林儿，横行誓夺单于垒。\n腾装夜别纵博场，贳酒朝辞挟瑟伎。马上风云八阵成，帐前鼓角三军起。\n故人新贵宠轩墀，乱后高名众始知。国士渐看投笔至，主恩况许请缨为。\n天寒恒岳倚长剑，雪满滹沱拥大旗。归来汉苑生春草，见尔论兵散幕迟。"
        },
        {
            "标题": "赋得雁池送许右史游梁分奈字",
            "作者": "李攀龙",
            "内容": "汉家藩国称冠带，雁池多暇为高会。宾序同推枚叟尊，星潢共指梁王大。\n赋成锦字映长流，酒酣飞羽传寒濑。藻翰常生授简中，潺湲不散鸣筝外。\n清影朝含竹苑霜，悲声夜杂吹台籁。白首君恩岂稻粱，朱门旅迹非萧艾。\n极知慕侣倦游人，秋来肺病谁能奈。"
        },
        {
            "标题": "送许元复还姑苏",
            "作者": "李攀龙",
            "内容": "蓟门鸿雁满高秋，张翰思家罢远游。入洛故人名下士，度江寒梦雨边舟。\n客来白发谁相忆，赋就黄花不可留。兴发鲈鱼堪自钓，吴枫摇落未须愁。"
        },
        {
            "标题": "寄怀蒲圻魏使君 其三",
            "作者": "李攀龙",
            "内容": "摇落谁怜作赋才，高秋无处不悲哉。大王自啸雄风起，神女长携暮雨来。\n非有上林吞梦泽，至今江汉绕兰台。武昌月满南楼夜，安得青樽共我开。"
        },
        {
            "标题": "题周天球小象",
            "作者": "李攀龙",
            "内容": "落魄吴门五十春，懒从高阁画麒麟。此中墨客争知妙，何处词人更有真。\n白眼自宜置丘壑，红颜元不染风尘。东墙休挂乔家女，夜恐周郎作后身。"
        },
        {
            "标题": "平陵东 其一",
            "作者": "李攀龙",
            "内容": "太山阳，璆琳琅，有美一人坐明堂。坐明堂以王者德，大从群臣朝万国。\n朝万国，如会同，顾见白云生封中。生封中，禅梁父，今上皇帝圣神主。"
        },
        {
            "标题": "平陵东 其二",
            "作者": "李攀龙",
            "内容": "阴山旁，马牛羊，不知何人城朔方。城朔方，绝大荒，虏两阏氏一贤王。\n一贤王，战失利，虎头将军顾骠骑。顾骠骑曰，归止单于，敢望汉天子。"
        },
        {
            "标题": "王中丞破敌辽阳凯歌四章 其四",
            "作者": "李攀龙",
            "内容": "中丞万马下榆关，拂海旌旗破敌还。幕府秋阴连杀气，散为风雨暗燕山。"
        },
        {
            "标题": "王中丞破敌辽阳凯歌四章 其二",
            "作者": "李攀龙",
            "内容": "万里横行大破胡，沙场西北汉军孤。不因骠骑能深入，知有阴山瀚海无。"
        },
        {
            "标题": "王中丞破敌辽阳凯歌四章 其一",
            "作者": "李攀龙",
            "内容": "匈奴十万寇辽阳，汉将飞来入战场。直取单于归阙下，论功那更数名王。"
        },
        {
            "标题": "企喻歌 其一",
            "作者": "李攀龙",
            "内容": "男儿自言彊，出门思故乡。陇水流离下，泪落铁裲裆。"
        },
        {
            "标题": "谢中丞枉驾见过兼惠营草堂赀 其四",
            "作者": "李攀龙",
            "内容": "床头一卷大玄经，湖上千山闭户青。傥忆故园能载酒，贫家不让子云亭。"
        },
        {
            "标题": "企喻歌 其四",
            "作者": "李攀龙",
            "内容": "男儿重意气，结伴不须钱。谁能无兄弟，千里不相怜。"
        },
        {
            "标题": "谢中丞枉驾见过兼惠营草堂赀 其二",
            "作者": "李攀龙",
            "内容": "车马纷纷满四邻，中丞不厌草堂贫。自从一为苍生起，高卧如君更几人。"
        },
        {
            "标题": "谢中丞枉驾见过兼惠营草堂赀 其一",
            "作者": "李攀龙",
            "内容": "夹户春风五柳斜，绕篱秋色醉黄花。南山只在茅茨外，人道柴桑处士家。"
        },
        {
            "标题": "企喻歌 其二",
            "作者": "李攀龙",
            "内容": "放马大泽中，马饱勿复驱。宁断壮士肉，不断骏马刍。"
        },
        {
            "标题": "殿卿乞酒作此寄报 其一",
            "作者": "李攀龙",
            "内容": "遥传锦札雁池来，问我看春醉几回。消渴未能常傍酒，乞君携客上平台。"
        },
        {
            "标题": "送汪伯阳出守庆阳",
            "作者": "李攀龙",
            "内容": "中原万骑却胡兵，客领铜符塞上行。大漠清秋迷陇树，黄河落日见秦城。\n邠人自美西羌俗，汉守谁高北地名。郡吏可能无荐达，还令介子乞长缨。"
        },
        {
            "标题": "寄刘子方斗酒",
            "作者": "李攀龙",
            "内容": "每到花开忆锦溪，春醪今日为君携。山中傥值看花伴，醉里新诗好共题。"
        },
        {
            "标题": "萧萧篇哭孙 其三",
            "作者": "李攀龙",
            "内容": "西风玉树一枝残，犹自萧萧月影寒。白发只堪供伏枕，那教双泪更漫漫。"
        },
        {
            "标题": "同元美与诸比部早夏城南放舟 其二",
            "作者": "李攀龙",
            "内容": "最怜行役久，为乐未言疲。自起投车辖，长歌覆羽卮。\n江湖青雀舫，僚友白云司。醒后惊相问，佯狂信有之。"
        },
        {
            "标题": "夏日同元美子与子相天宁寺送别公实 其二",
            "作者": "李攀龙",
            "内容": "西域黄金地，南讹大火天。赠言回白雪，寒色动青莲。\n幻迹抽簪外，浮名把袂前。古今皆涕泪，去住各风烟。"
        },
        {
            "标题": "春夜同元美子与子相过公实",
            "作者": "李攀龙",
            "内容": "西山落日照金茎，北阙春阴覆禁城。湖海百年今夜酒，风尘五子异时情。\n和来白雪俱高唱，自附青云起大名。不独诸郎关象纬，真人应更为东行。"
        },
        {
            "标题": "夏日同元美子与子相天宁寺送别公实 其一",
            "作者": "李攀龙",
            "内容": "晏坐人天近，清斋僧夏深。出门成远道，驻马向祗林。\n益愧风尘色，相看湖海心。惠休能怨别，为拟碧云吟。"
        },
        {
            "标题": "和殿卿神通寺见贻之作",
            "作者": "李攀龙",
            "内容": "花宫留妙唱，綵笔遍高僧。说法从初起，谈诗出上乘。\n五言争刻烛，一字了传灯。玄度前身是，风流益可凭。"
        },
        {
            "标题": "秋胡行 其一",
            "作者": "李攀龙",
            "内容": "太行易驱仕路难为工，太行易驱仕路难为工。䛕佞丧志，罄折不衷。\n自负者忌，自异者攻。智力相御，莫知所终。歌以言之，仕路难为工。"
        },
        {
            "标题": "秋风辞",
            "作者": "李攀龙",
            "内容": "秋风萧萧兮白云晶晶，草木黄落兮鸿雁于征。兰可佩兮菊可餐，遗佳人兮汾之干。\n挟飞龙弓下中流，横大波兮放远游。灵偃蹇兮翳日来，憺容与兮纷裴徊。\n顾帝京兮何壮哉。"
        },
        {
            "标题": "秋胡行 其二",
            "作者": "李攀龙",
            "内容": "河清可须钟期未易逢，河清可须钟期未易逢。国士见知，非以先容。\n虽有骨肉，中怀莫从。伯牙绝弦，甘此不恭。歌以言之，钟期未易逢。"
        },
        {
            "标题": "求志园",
            "作者": "李攀龙",
            "内容": "吴门有奇士，二弟偕好修。鞍马照红颜，往来长者游。\n带剑何良绮，垂缨亦绸缪。岂不揽豪贤，我志非所求。\n驾言旋北郭，灌园依一丘。白云荡虚壑，馀映翻寒流。\n置酒临高台，邈焉怀其俦。鸿鹄既云举，千里常悠悠。\n清风动帷幕，皎月光沉浮。读书见古人，鸣琴调逾幽。\n无取广川观，昔在汉阴叟。天子御飞轩，龙蠖时乃瘳。\n回首望中原，壮心未可收。"
        },
        {
            "标题": "荅寄用晦王孙 其二",
            "作者": "李攀龙",
            "内容": "豫章城上有高楼，楼下长江二水流。君更红颜雄制作，谁同清夜美遨游。\n阳春若许千人和，明月何须万里投。不信秪今求自试，词场可但少应刘。"
        },
        {
            "标题": "与茂秦金山寺亭上望西湖",
            "作者": "李攀龙",
            "内容": "孤亭遥上翠微重，槛外空林何处钟。秋到诸天开薝卜，湖连双阙散芙蓉。\n云光忽落鼋鼍窟，雨色飞来鸑鷟峰。自信登临能作赋，肯令陶谢不相从。"
        },
        {
            "标题": "艳歌行 其一",
            "作者": "李攀龙",
            "内容": "皎皎月中兔，罗网安得错。夫婿流宕子，翩翩长道路。\n上堂事舅姑，下堂力蚕作。日出行采桑，春风动纨素。\n不知何年少，踟蹰西北顾。请君且莫顾，黄金徒自误。\n黄金道路傍，谁当见国卿。"
        },
        {
            "标题": "皇太子册立入贺",
            "作者": "李攀龙",
            "内容": "燕台依旧郁相望，玉树金茎是帝乡。凤阙双悬云五色，龙楼交映日重光。\n九天气王旌旗动，三殿风清剑佩长。伏谒不违颜只尺，十年西省愧为郎。"
        },
        {
            "标题": "子与自芦台量移瑞州 其二",
            "作者": "李攀龙",
            "内容": "遥传雨露一时新，不负漂零恋主身。高卧中原堪有客，雄飞尔辈可无人。\n屏星色动双龙曙，锦水光分五马春。诗兴宦情堪并美，南州孺子况为邻。"
        },
        {
            "标题": "塞上曲四首送元美 其二",
            "作者": "李攀龙",
            "内容": "汉兵围合左贤王，吹角千山夜有霜。君试狐奴城上听，岂堪秋色满渔阳。"
        },
        {
            "标题": "塞上曲四首送元美 其一",
            "作者": "李攀龙",
            "内容": "燕山寒影落高秋，北折榆关大海流。马上白云随汉使，不知何处不堪愁。"
        },
        {
            "标题": "塞上曲四首送元美 其三",
            "作者": "李攀龙",
            "内容": "西出居庸大漠开，胡尘遥暗白登台。愁看塞上萧条色，落日秋风万里来。"
        },
        {
            "标题": "山中简许郭 其一",
            "作者": "李攀龙",
            "内容": "山中酒熟住山中，早晚羊何诣谢公。莫道白云终日在，及看秋色向丹枫。"
        },
        {
            "标题": "折杨柳歌 其四",
            "作者": "李攀龙",
            "内容": "莫折杨柳枝，婆娑动郎意。自有珊瑚鞭，出入擐郎臂。"
        },
        {
            "标题": "铙歌 其六 战城南",
            "作者": "李攀龙",
            "内容": "战城南，走城北，转斗不利号路侧。谓我枭骑，且行出攻。\n宁为野乌食，不逐驽马徘徊蒲苇中。水深黝黝，蒲苇骜骜。\n乌亦自不去，客亦自不豪。梁以集，乌子五，乌母六。\n禾黍不食攫腐肉，愿为忠臣何可覆。伤子良臣，良臣诚可伤。\n远道之人，枯骨何葬。"
        },
        {
            "标题": "善哉行 其二",
            "作者": "李攀龙",
            "内容": "巢父洁身，天下为污。四岳九官，而无匹夫。傅说筑岩，维时商实。\n爰立作相，不俟终日。尚避海滨，二老是丽。既载后车，三圣所师。\n仲未伯齐，三逐何鄙。生有父母，知有鲍子。伯阳犹龙，和光同尘。\n刍狗万物，圣而不仁。丘明修辞，古之国工。纵横六经，化裁与同。\n干木偃息，大魏以藩。式则闭门，迫则踰垣。庄周非人，蓬累而行。\n逍遥弄世，乃称达生。"
        },
        {
            "标题": "上留田行",
            "作者": "李攀龙",
            "内容": "人生一何相悬，哲士常见未然。愚夫不睹目前，所较以千年。\n今尔忽怨苍天非、世淆乱，谁贵圣贤。"
        },
        {
            "标题": "青州志成赠杜使君",
            "作者": "李攀龙",
            "内容": "使君经术有馀师，元凯家传左氏辞。东海大风回骋翰，少阳寒色动褰帷。\n按图冠带还千里，问俗春秋自一时。况是郡城常下凤，文章兼似羽毛奇。"
        },
        {
            "标题": "少年行 其一",
            "作者": "李攀龙",
            "内容": "胡姬十五堪当垆，美酒青丝白玉壶。君但携来成一醉，知他谁是霍家奴。"
        },
        {
            "标题": "上朱大司空 其一",
            "作者": "李攀龙",
            "内容": "重华冀北再开天，益佐山林涉大川。四岳受成方贡日，三边仰给县官年。\n黄金不及堤形壮，白马长随练影悬。转自流言能悟主，老臣知遇两朝偏。"
        },
        {
            "标题": "上朱大司空",
            "作者": "李攀龙",
            "内容": "河堤使者大司空，兼领中丞节制同。转饷千年军国壮，朝宗万里帝图雄。春流无恙桃花水，秋色依然瓠子宫。太史但裁《沟洫志》，丈人何减汉臣风。"
        },
        {
            "标题": "少年行 其二",
            "作者": "李攀龙",
            "内容": "裘马翩翩出建章，青楼日日拥红妆。才开春酒荼蘼色，说甚金茎露未尝。"
        },
        {
            "标题": "哭子相 其三",
            "作者": "李攀龙",
            "内容": "扬子江寒月影孤，秋风吹落射阳湖。故人欲洒临江泪，湖上明珠竟有无。"
        },
        {
            "标题": "十五夜谢山人同李明府见过得宵字",
            "作者": "李攀龙",
            "内容": "客有山中约，人来江上遥。张灯传彩笔，换酒出金貂。贫病看交好，文章慰寂寥。天涯还此会，留醉驻春宵。"
        },
        {
            "标题": "送子相归广陵 其四",
            "作者": "李攀龙",
            "内容": "蓟北青山照别卮，请君听我秋风辞。扬州十月梅花发，江上春光好赠谁。"
        },
        {
            "标题": "寄赠元美四首 其一 石耳",
            "作者": "李攀龙",
            "内容": "寒岩摘耳石崚嶒，下有波涛气郁蒸。知汝清齐常自爱，不当持供五湖僧。"
        },
        {
            "标题": "寄茂秦",
            "作者": "李攀龙",
            "内容": "谁惜虞卿老去贫，平原食客一时新。怀中白璧如明月，何处还投按剑人。"
        },
        {
            "标题": "感逝示克懋",
            "作者": "李攀龙",
            "内容": "春风吹动故人情，昨夜山阳玉笛声。若使红颜偏绂冕，谁将白发老诸生。"
        },
        {
            "标题": "宿开元寺示诸子",
            "作者": "李攀龙",
            "内容": "三十年前住此峰，白云流水见相从。那知此日东林会，更听开元寺里钟。"
        },
        {
            "标题": "寄茂秦",
            "作者": "李攀龙",
            "内容": "向来燕市饮，此意独飞扬。把袂看人过，论诗到尔长。\n世情摇白首，吾道指沧浪。去住俱贫病，风尘动渺茫。"
        },
        {
            "标题": "西门行",
            "作者": "李攀龙",
            "内容": "出西门，步踟蹰。相逢不作乐，当复何须。但作乐，勿复问有无。\n安知家人生产当复溷吾徒。君击筑，我和歌。请为燕市饮，旁人当奈何。\n人生欲知己，结交不在多。岂无车马客，富贵相经过。\n自非名卿鲍叔牙，虽有国士谁当知。自非名卿鲍叔牙，虽有国士谁当知。\n与君重自爱，中道有别离。区区抱苦心，可用不相疑。"
        },
        {
            "标题": "山房书壁 其二",
            "作者": "李攀龙",
            "内容": "邻翁幸相劳，斗酒不须满。且持伏雌还，视君床下卵。"
        },
        {
            "标题": "地驱乐歌",
            "作者": "李攀龙",
            "内容": "萧萧条条，风雨漂摇。饿杀鹪鹩，撑杀䲭鸮。倦鸟不飞，非无羽翼。\n贫女不嫁，非无颜色。枕郎右臂，郎侧向左。看郎颜色，似不在我。\n宛转郎怀，坐郎左膝。郎有它人，不自今日。"
        },
        {
            "标题": "铙歌 其二 思悲翁",
            "作者": "李攀龙",
            "内容": "思悲翁，凤凰安宿阿阁中。夺我美人，思悲翁。凤凰飞上天，枭子拉沓随转蓬。\n狗逐狡兔走，取尔枭子食枭母。"
        },
        {
            "标题": "送徐汝思郎中入蜀",
            "作者": "李攀龙",
            "内容": "岷江东流何渺茫，仙舟西去指华阳。峡深当画暗雷雨，白帝青天豁大荒。\n一望峨眉山上月，风吹寒影堕潇湘。益州部里占星使，草色春时接夜郎。\n客将河汉支机石，归自乘槎历七襄。苌弘碧血埋难化，杜宇啼魂怨未忘。\n胡不为我排阊阖，愿君致之北斗傍。即今叱驭九折坂，金精元气参翱翔。\n雪峰突兀三飞梁，中挂鸟道通蛮方。司马长卿子虚赋，其文可以陵太苍。\n临邛小监杨得意，亟荐词臣谒建章。后来此事益寂寞，烟尘万里遥相望。"
        },
        {
            "标题": "录别 其五",
            "作者": "李攀龙",
            "内容": "乖疑起恩爱，离别生欢娱。念子非一身，中怀难久俱。\n握手一相失，奄忽秦与胡。新知自言乐，山海日以殊。\n行路方未央，出门思故庐。浮云没景光，北风悲有馀。\n褰裳复四顾，徘徊当路衢。结发在战场，皓首为征夫。"
        },
        {
            "标题": "萧萧篇哭孙 其一",
            "作者": "李攀龙",
            "内容": "年年病里度秋风，双鬓萧萧对转蓬。今日邻家闻玉笛，不堪吹入思悲翁。"
        },
        {
            "标题": "早春得汝思蜀中书",
            "作者": "李攀龙",
            "内容": "万里谁传锦字回，楚天摇落正堪哀。扬舲巫峡江声合，立马岷峨雪色来。\n西极使星遥入部，中原人日好登台。莫言羽猎誇胡后，不数扬雄作赋才。"
        },
        {
            "标题": "寄送方山人归歙州 其一",
            "作者": "李攀龙",
            "内容": "河水悠悠雁影长，长安回首泪成行。可怜三十年前客，明日扁舟是故乡。"
        },
        {
            "标题": "送方山人",
            "作者": "李攀龙",
            "内容": "红颜裘马客京华，十载春风上苑花。忽尔壮怀生海岳，翛然清兴满烟霞。\n已拚白发投词社，肯惜黄金尽酒家。最是子云甘寂寞，也因奇字识侯芭。"
        },
        {
            "标题": "寄送方山人归歙州 其二",
            "作者": "李攀龙",
            "内容": "白发毵毵对雪垂，北风吹入雁声悲。已知客里黄金尽，杯酒相看好似谁。"
        },
        {
            "标题": "为魏使君送黄生归楚",
            "作者": "李攀龙",
            "内容": "太守高斋客，时名岂易同。六朝相上下，五马共西东。\n非土悲王粲，通家赖孔融。登临存胜迹，坐啸挹清风。\n四塞黄河险，三峰日观雄。楚才元自老，郢曲本难工。\n裂素题班箧，裁繻谒汉宫。归堪吞梦泽，卧合起隆中。\n雨雪绨袍暗，江湖剑气空。武昌鱼正美，弹铗意何穷。"
        },
        {
            "标题": "再游南溪同应驾部徐比部赋 其二",
            "作者": "李攀龙",
            "内容": "覆席花如待，窥帘鸟似知。到来拚共醉，坐久见吾诗。\n吏迹江湖傲，仙才日月欺。幸逢休浣出，不顾尚书期。"
        },
        {
            "标题": "再游南溪同应驾部徐比部赋 其一",
            "作者": "李攀龙",
            "内容": "此日南溪约，应徐赋客同。据床千竹下，进艇百花中。\n天入华阳馆，云生碣石宫。昔贤何惨淡，吾醉任鸿濛。"
        },
        {
            "标题": "再游南溪同应驾部徐比部赋 其三",
            "作者": "李攀龙",
            "内容": "晏游无俗吏，休沐有殊恩。碧草堪同藉，红尘可重论。\n溪声留倚仗，山色取当樽。夙昔疑吾醉，维舟尚在门。"
        },
        {
            "标题": "送申职方谪莱州推官",
            "作者": "李攀龙",
            "内容": "嫖姚三疏奏明光，九月王师扫大荒。不求十万羽林骑，从军但请尚书郎。\n看君未是侯门客，草檄论兵一当百。片言不合径拂衣，坐使元戎气萧索。\n汉主临轩送逐臣，褰帷海上及行春。正逢匹妇衔冤雨，一洒浮尘不污人。\n游燕曾携短匕首，袖里虹蜺今在否。出关若见弃繻生，为余持赠单于走。"
        },
        {
            "标题": "送刘侍御归台 其二",
            "作者": "李攀龙",
            "内容": "才子高名八使中，登车千里竞称雄。西台入奏闻天语，东海陈诗见国风。\n伏柱久推三楚骏，还朝争识五花骢。极知未尽澄清意，献纳犹堪宠汉宫。"
        },
        {
            "标题": "送刘侍御归台 其一",
            "作者": "李攀龙",
            "内容": "使者乘秋入建章，晓排阊阖侍君王。绣衣忽动云霄色，白简犹含海岱光。\n自许风霜知列柏，还将讽谏托长杨。大东杼柚看如此，况复徵兵事朔方。"
        },
        {
            "标题": "送刘侍御归台 其三",
            "作者": "李攀龙",
            "内容": "兰台使者出长安，风俗三齐揽辔看。今日殿中玄武仗，须君柱后惠文冠。\n弹章气借山河壮，执法秋临节钺寒。傥值东封陪扈从，旧游偏奉六龙欢。"
        },
        {
            "标题": "于郡城送明卿之江西 其四",
            "作者": "李攀龙",
            "内容": "高斋秋色满西山，梅福当年此抱关。君到豫章劳问讯，汉家迁客几人还。"
        },
        {
            "标题": "送明卿谪江西",
            "作者": "李攀龙",
            "内容": "海上风尘未罢兵，如何严助厌承明。故人惨淡浮云色，逐客萧条白雪晴。\n落日挂帆彭蠡泽，清秋伏枕豫章城。诗篇已侧当时目，不必兼传抗疏名。"
        },
        {
            "标题": "送刘侍御归台 其四",
            "作者": "李攀龙",
            "内容": "绣斧东来按部年，一时风裁万人传。乌台高傍黄图起，青橐遥依紫极悬。\n三殿直声推许国，九河秋色送朝天。正逢宣室斋居日，羡尔持书捧御筵。"
        },
        {
            "标题": "于郡城送明卿之江西 其三",
            "作者": "李攀龙",
            "内容": "长安二月绾垂杨，为尔踟蹰五骕骦。今日故人投辖地，况逢山色满邢襄。"
        },
        {
            "标题": "于郡城送明卿之江西 其一",
            "作者": "李攀龙",
            "内容": "江上青山满谪居，还家莫恋武昌鱼。君王日下求贤诏，忆尔还开谏猎书。"
        },
        {
            "标题": "送潘润父",
            "作者": "李攀龙",
            "内容": "摇落荒山道，君行日独深。解装迎暮雨，秣马发秋林。\n僮仆知乡泪，风尘见客心。十年悲未遇，归卧㟙湖阴。"
        },
        {
            "标题": "答潘润夫病中见赠 其一",
            "作者": "李攀龙",
            "内容": "高秋伏枕㟙湖滨，憔悴谁怜似楚臣。怪尔红颜青镜里，潘郎本自玉为人。"
        },
        {
            "标题": "吴使君自邵武之高州 其二",
            "作者": "李攀龙",
            "内容": "中原五马日騑騑，岭外翻传俗吏稀。逐客也须常作好，使君安见远游非。\n庶无疾病堪乘兴，况有登临可当归。漂泊秋风同一叶，几时还向洛城飞。"
        },
        {
            "标题": "送沈郎中守顺庆",
            "作者": "李攀龙",
            "内容": "见说褰帷处，千山拥使君。嘉陵渡春水，栈道转秋云。\n郡下平蛮檄，家传谕蜀文。病馀饶卧理，能不忆离群。"
        },
        {
            "标题": "重送山甫",
            "作者": "李攀龙",
            "内容": "短发萧萧日影孤，清秋行色又皇都。百钱杖厎犹悬否，片刺怀中好在无。\n老去它乡惟药物，愁来佳句满江湖。只言倒屣寻常事，不是燕山旧酒徒。"
        },
        {
            "标题": "吴使君自邵武之高州 其一",
            "作者": "李攀龙",
            "内容": "先朝五子结交情，一日青云满凤城。汉主怜才金作署，楚臣能赋玉为名。\n已应龙自延津起，那更珠还合浦生。直置壮游消不得，才兼迁客重纵横。"
        },
        {
            "标题": "送魏使君入觐兼呈吴邵武",
            "作者": "李攀龙",
            "内容": "如云计吏集神京，此日江湖见友生。自是古今双五马，居然南北两专城。\n汉廷交映黄金诏，楚客同蜚白雪声。治行不知谁第一，独应岩穴愧高名。"
        },
        {
            "标题": "送王郎守安庆",
            "作者": "李攀龙",
            "内容": "花满胡姬春酒楼，使君五马五骅骝。明光起草推高第，三十专城领上游。\n天柱西悬江汉影，海门东控帝王州。到来纡画思同舍，万里风烟白雁秋。"
        },
        {
            "标题": "送王给事使潞",
            "作者": "李攀龙",
            "内容": "忆昔胡尘暗蓟门，六军如云集阙下。天子授钺临轩槛，宜阳王公其人者。\n风流旧出城朔方，简在新除大司马。是时将帅实跋扈，倾耳履声入北斗。\n引经答诏动称意，草檄提兵常在手。帝力自堪制阃外，股肱佐命吾何有。\n一从诛乱朝廷清，四海亦重尚书名。看君少年青琐客，汉家今得韦玄成。\n袖里弹章百不避，囊中谏疏垂欲行。主恩三晋持节使，上党诸侯带砺功。\n泛槎春度浊漳水，设醴夜宴虒祁宫。归米炼石补造化，论思庭诤才何雄。"
        },
        {
            "标题": "送杨子正还济南",
            "作者": "李攀龙",
            "内容": "我家白云渚，落日掩孤城。读书草堂上，濯缨湖水清。\n古来失意事，不独名未成。北风敝裘雪，谁见弃濡情。"
        },
        {
            "标题": "送蔡少府之阳武",
            "作者": "李攀龙",
            "内容": "君归寒食后，犹及县中花。趋府具茨野，鸣鞭博浪沙。\n大河秋色外，使者白云槎。岂不劳行役，风尘见岁华。"
        },
        {
            "标题": "郡斋送张肖甫 其一",
            "作者": "李攀龙",
            "内容": "蓟门相忆处，岂不问加餐。卧理非吾意，诗名向尔看。\n白云尊酒尽，山色郡斋寒。莫惜重投辖，秋风道路难。"
        },
        {
            "标题": "送张肖甫出计闽广 其一",
            "作者": "李攀龙",
            "内容": "闻道天书出汉宫，君才博望远相同。少年章奏郎官里，大海楼船使者中。\n度岭春阴生白瘴，及闽秋色暗青枫。悬知诸将平胡日，圣主先论转饷功。"
        },
        {
            "标题": "郡斋送张肖甫 其二",
            "作者": "李攀龙",
            "内容": "送君何所有，城上太行山。落日堪相忆，浮云未可攀。\n俱言张翰去，得御李膺还。莫自悲秋色，能摧壮士颜。"
        },
        {
            "标题": "送朱大中丞召拜少司空还朝 其二",
            "作者": "李攀龙",
            "内容": "八月仙槎海上行，司空谒帝凤凰城。汉庭经术还高第，画省风流自列卿。\n视草星辰堪动色，按章朝野尽知名。况逢麟阁多贤日，非复当年折槛情。"
        },
        {
            "标题": "送朱大中丞召拜少司空还朝 其一",
            "作者": "李攀龙",
            "内容": "执宪登台海岱东，衔恩入拜少司空。长安近指回车日，阊阖遥分曳履风。\n北斗秋高玄武署，五云春满建章宫。悬知鱼藻欢无极，汉主从容问画熊。"
        },
        {
            "标题": "和题郭山人五岳游囊杂录 其二 杖",
            "作者": "李攀龙",
            "内容": "十载相携处，白云知几重。莫经葛陂道，风雨去为龙。"
        },
        {
            "标题": "寄元美 其一",
            "作者": "李攀龙",
            "内容": "宿昔神仙省，青云向尔亲。偿金聊玩世，抱玉故调人。\n气色高题柱，文章老斲轮。别来多所忆，卧病上林春。"
        },
        {
            "标题": "太山篇",
            "作者": "李攀龙",
            "内容": "大东有神岳，专名为岱宗。日精摄海气，吴野控其峰。\n明堂朝列后，金策纪元功。维昔七十家，轩辕此登封。\n云霞自窈窕，石室何青葱。仙人揽玉树，须发生清风。\n灵液飞潺湲，芝草如蒿蓬。唯帝拥灵符，千载一升中。\n愿言与问道，乘龙举太空。"
        },
        {
            "标题": "塘上行",
            "作者": "李攀龙",
            "内容": "塘上双鸳鸯，芙蓉翳其阴。不自行仁义，何能知妾心。\n青蝇一堕耳，琴瑟难为音。新人入宫时，意已无同衾。\n君子在万里，颜色安可任。念妾平生时，岂谓有中路。\n新人断流黄，故人断纨素。新人种兰苕，故人种桂树。\n新人操阳春，故人操白露。新人日以驩，故人日以悲。\n浮云顾我庭，北风动我帷。恩爱傥中还，皓首以为期。"
        },
        {
            "标题": "桃花岭",
            "作者": "李攀龙",
            "内容": "一度桃花岭，烟霞处处新。纵迷源上路，犹似武陵人。"
        },
        {
            "标题": "天马歌",
            "作者": "李攀龙",
            "内容": "天马下阊阖开，汗以血騑离哉。河之精龙之子，视浮云无万里。\n绝流景蹑遗风，今安驾幸回中。天马徕从西极，经千里归有德。\n天马徕竦予身，挟飞电化若神。天马徕循东道，承灵威服帝皂。\n天马徕岁执徐，陕四海将安如。天马徕出峤山，逝昆仑排玉关。\n天马徕龙为友，北击胡驱群丑。"
        },
        {
            "标题": "赠郑将军之铜江 其二",
            "作者": "李攀龙",
            "内容": "铜柱遥临幕府高，武陵溪水日滔滔。桃花不及骅骝色，并与春光照锦袍。"
        },
        {
            "标题": "赠郑将军之铜江 其一",
            "作者": "李攀龙",
            "内容": "汉将承恩意气多，楼船十道下牂牁。怜君本自山东妙，更许何人系尉佗。"
        },
        {
            "标题": "赠郑将军之铜江 其三",
            "作者": "李攀龙",
            "内容": "白羽如林汉主分，万山遥护长官军。大铜江上门生笛，不是南征不可闻。"
        },
        {
            "标题": "赠郑将军之铜江 其四",
            "作者": "李攀龙",
            "内容": "射策当年捕虏才，提兵又度百蛮来。秋霜已避横戈气，春雁应同结阵回。"
        },
        {
            "标题": "得徐使君所贻王敬美见赠答寄 其三",
            "作者": "李攀龙",
            "内容": "十载论文画省开，君家二妙日趋陪。那因见和池塘句，始羡风流小谢才。"
        },
        {
            "标题": "元美以家难羁京作此为唁 其二",
            "作者": "李攀龙",
            "内容": "一自抽簪后，漂零见此身。通章寻悟主，怀刺更依人。\n寒入绨袍色，愁生黍谷春。不因家难剧，君岂在风尘。"
        },
        {
            "标题": "元美以家难羁京作此为唁 其三",
            "作者": "李攀龙",
            "内容": "海内论兄弟，萧条二子才。一时称病罢，万里拂衣来。\n雨雪人高卧，蓬蒿客自回。偶然占剑气，夜夜向燕台。"
        },
        {
            "标题": "得徐使君所贻王敬美见赠答寄 其二",
            "作者": "李攀龙",
            "内容": "博物张华不易逢，十年京洛少从容。当时未得丰城剑，已识云间陆士龙。"
        },
        {
            "标题": "元美以家难羁京作此为唁 其一",
            "作者": "李攀龙",
            "内容": "驰骋淄渑日，功名与宦情。高堂一为坐，世路遂相轻。\n行乞还燕市，悲歌复蓟城。佩刀风雨夜，堪作箾中鸣。"
        },
        {
            "标题": "郡阁怀王徐二比部",
            "作者": "李攀龙",
            "内容": "晓漏鸣珂谒建章，春风载酒出长杨。词华并数西台妙，握草同称大国香。\n玉树月明堪自倚，金茎秋色坐相望。故人为郡逢摇落，日夕看云忆帝乡。"
        },
        {
            "标题": "得徐使君所贻王敬美见赠答寄 其一",
            "作者": "李攀龙",
            "内容": "山中伏枕白云天，江上新诗锦字传。转向故人三致意，君家兄弟有谁怜。"
        },
        {
            "标题": "团扇郎",
            "作者": "李攀龙",
            "内容": "白团扇。明月入君怀，清光满流盼。霜雪散炎天，是侬歌始变。\n合欢自一时，秋风欢不见。"
        },
        {
            "标题": "得徐使君所贻王敬美见赠答寄 其四",
            "作者": "李攀龙",
            "内容": "弱冠文章满帝城，偶因家难负平生。中原莫恨论交少，海内今无骠骑名。"
        },
        {
            "标题": "元美以家难羁京作此为唁 其四",
            "作者": "李攀龙",
            "内容": "闻道周旋地，偏承老父颜。橐饘时在侧，宾客稍居閒。\n函谷更封出，夷门执辔还。莫将公子泪，乱漫洒燕山。"
        },
        {
            "标题": "刘太保文安公挽章 其二 谕祭",
            "作者": "李攀龙",
            "内容": "遣奠烦容物，临轩忆典刑。祠官开正寝，法从辍明庭。\n筵几知存问，钟彝藉宠灵。老臣如就飨，帷幄见谈经。"
        },
        {
            "标题": "挽王中丞 其五",
            "作者": "李攀龙",
            "内容": "三月渔阳大出师，君王按剑捷书迟。鼓声不为将军起，岂独封侯是数奇。"
        },
        {
            "标题": "挽王中丞 其六",
            "作者": "李攀龙",
            "内容": "莫道江南梦里遥，白杨明日便萧萧。门人尽爱伤春句，不拟招魂与大招。"
        },
        {
            "标题": "挽王中丞 其三",
            "作者": "李攀龙",
            "内容": "旌旗海上似云屯，大将登坛国士恩。白马只今成过隙，千秋匹练曳吴门。"
        },
        {
            "标题": "挽王中丞 其四",
            "作者": "李攀龙",
            "内容": "铁马萧萧日色黄，边声杀气满渔阳。谁知一夜旌竿折，摇落中丞柏上霜。"
        },
        {
            "标题": "挽王中丞 其七",
            "作者": "李攀龙",
            "内容": "昨夜烽烟海上青，犹闻麾下取龙庭。一时雄剑无精彩，遥指燕山落将星。"
        },
        {
            "标题": "挽王中丞 其一",
            "作者": "李攀龙",
            "内容": "主恩三遣护三边，骠骑功名破敌年。不谓汉军能失利，犹堪起冢象祈连。"
        },
        {
            "标题": "挽杨生 其一",
            "作者": "李攀龙",
            "内容": "翠羽明珠映掌新，君家长是武陵春。一时红泪千行下，肠断君家有几人。"
        },
        {
            "标题": "挽杨生",
            "作者": "李攀龙",
            "内容": "平生裘马最翩翩，不惜黄金结少年。今日萧条君不见，白杨秋色有谁怜。"
        },
        {
            "标题": "为刘伯东题王母图寿太夫人",
            "作者": "李攀龙",
            "内容": "翩翩五凤五云开，客自金门侍从才。六月海东桃又熟，亲随阿母汉宫来。"
        },
        {
            "标题": "赠李封君兼讯长君进士",
            "作者": "李攀龙",
            "内容": "五陵群少各贤豪，客有能诗调独高。受业不随秦博士，为文无害汉功曹。\n十年我辈惭龙卧，万里君家起凤毛。江左衣冠堪此地，美名如昨照同袍。"
        },
        {
            "标题": "赠李明府暂诣广川奉送景王之国",
            "作者": "李攀龙",
            "内容": "帝宠亲王出牧年，逢迎东道借才贤。郎官旧列星辰上，朱邸新开日月边。\n千乘旌旂分羽卫，九河春色护楼船。知君不废鸣琴兴，应教还操桂树篇。"
        },
        {
            "标题": "早春寄吴使君 其一",
            "作者": "李攀龙",
            "内容": "十载风流动帝都，只今漂泊满江湖。那能万里褰帷处，不忆中原一病夫。"
        },
        {
            "标题": "吴使君自建宁移邵武",
            "作者": "李攀龙",
            "内容": "十载徘徊侍从群，铜符更向七闽分。且疑落魄终迁客，也自风流一使君。\n五马忽惊龙渚气，双轓犹画幔亭云。已知才子官难起，无那吴郎雅好文。"
        },
        {
            "标题": "早春寄吴使君 其二",
            "作者": "李攀龙",
            "内容": "从他白发病中生，浊酒宁知世上情。才到蓬蒿人自转，非干仲蔚欲逃名。"
        },
        {
            "标题": "早春寄吴使君 其四",
            "作者": "李攀龙",
            "内容": "五马遥临百粤春，汉家迁客虎符新。同时谏猎堪谁在，得领专城更几人。"
        },
        {
            "标题": "早春寄吴使君 其三",
            "作者": "李攀龙",
            "内容": "越王台上草萋萋，楚客褰帷五马嘶。那意故人将锦字，春风吹到七闽西。"
        },
        {
            "标题": "高光州孤山精舍",
            "作者": "李攀龙",
            "内容": "白云不散一山孤，地主人称楚大夫。老作西陵诗社长，可携南部酒家胡。\n囊馀太古双龙剑，壁有行春五马图。汝颍过逢遗事在，高阳似此聚星无。"
        },
        {
            "标题": "戏呈郭子坤二首",
            "作者": "李攀龙",
            "内容": "丹灶几时开，妆成倚镜台。不须嗔窃药，本是月中来。"
        },
        {
            "标题": "戏呈郭子坤二首",
            "作者": "李攀龙",
            "内容": "家有秦台女，青云路不遥。但愁明月夜，天上唤吹箫。"
        },
        {
            "标题": "戏问殿卿止酒状",
            "作者": "李攀龙",
            "内容": "昨夜春风吹酒香，床头瓮瓮菊脂黄。当垆笑杀如花妾，底事垂涎若个长。"
        },
        {
            "标题": "重别李户曹",
            "作者": "李攀龙",
            "内容": "旧游京陌满，何处珥貂行。念子从王事，令人识宦情。春风吹远别，芳草送孤征。莫叹谋身拙，前贤重请缨。"
        },
        {
            "标题": "荅元美吴门邂逅于鳞有赠 其二",
            "作者": "李攀龙",
            "内容": "徵君岩穴雅能深，出处人间总陆沉。流水乍含钟子调，浮云不系邴生心。\n关门紫气长来往，海上青山更古今。世事弹冠难自料，风尘容易是抽簪。"
        },
        {
            "标题": "荅元美吴门邂逅于鳞有赠 其四",
            "作者": "李攀龙",
            "内容": "雪满江城醉色寒，萧条春兴入弹冠。自怜沧海双珠合，谁作青云一鹗看。\n日月祗销高伏枕，风尘何事老投竿。岂宜梅福吴门在，共说先朝吏隐难。"
        },
        {
            "标题": "赵州道中",
            "作者": "李攀龙",
            "内容": "独往何为者，栖栖意不欢。褰帷秋雨过，伏轼夏云残。\n潦水阴相积，蒹葭晚自寒。大夫方跋涉，天步属艰难。"
        },
        {
            "标题": "赵州道中忆殿卿",
            "作者": "李攀龙",
            "内容": "忆尔䄡帷出牧年，风尘谁识使君贤。政成神雀犹堪下，兴尽冥鸿遂杳然。\n树色远浮疏雨外，人家忽断夕阳前。重来此地逢寒食，何处看春不可怜。"
        },
        {
            "标题": "许使君见过林亭 其一",
            "作者": "李攀龙",
            "内容": "解衣沽酒岂辞贫，散发狂歌也自真。林下似君看亦得，谁言嵇阮便无人。"
        },
        {
            "标题": "汝思见过林亭 其一",
            "作者": "李攀龙",
            "内容": "五柳阴阴逼酒清，一杯须见故人情。明朝马上听黄鸟，不似樽前唤友声。"
        },
        {
            "标题": "将归郡属元美出使畿内作此为别",
            "作者": "李攀龙",
            "内容": "西方千骑至朝宗，使者衔恩下九重。握手白云生钜鹿，离心落日满卢龙。\n青春上苑还堪醉，我辈中原未可逢。雄剑有神君自爱，莫令风雨暗芙蓉。"
        },
        {
            "标题": "席上别王吴徐宗四子",
            "作者": "李攀龙",
            "内容": "仙吏满蓬莱，离筵气色开。襜帷寒食过，风雨太行来。\n一失中原遇，难论我辈才。华阳犹骏马，涓者载金回。"
        },
        {
            "标题": "汝思见过林亭 其二",
            "作者": "李攀龙",
            "内容": "自买南山种秫田，几回留客瓮头眠。与君今日拚沈醉，莫笑陶家乏酒钱。"
        },
        {
            "标题": "许使君见过林亭 其二",
            "作者": "李攀龙",
            "内容": "浊酒自沽还自把，先生寄傲南窗下。门前五柳渐看长，使君时时来系马。"
        },
        {
            "标题": "送徐汝思 其一",
            "作者": "李攀龙",
            "内容": "天涯明日故人疏，莫向樽前叹谪居。最是孤臣偏雨露，君王不问箧中书。"
        },
        {
            "标题": "人日同元美子与公实集子相宅得寒字",
            "作者": "李攀龙",
            "内容": "年华开此晏，春色又长安。得日人相劳，披云客共欢。\n贴屏皆綵胜，佐酒尚辛盘。北雁先花发，西山过雪看。\n文章投璧尽，心事断金寒。不但萧朱辈，论交自古难。"
        },
        {
            "标题": "艳歌何尝行",
            "作者": "李攀龙",
            "内容": "何尝快独平生。但当被华縠，猎长缨。起家为二千石，四十以专城。\n兄弟纵横要路，车马络绎，往来公卿显者行。但当在高堂，置酒快独，呼我所欢。\n五陵少年，任侠知名。主人称寿，以乐上宾。揽持绮丽，杂坐弹筝。\n触抵安足诤，岁月忽如流。愿言重自爱，吾夙昔与君共绸缪。\n朝亦复苦愁，暮亦复苦愁。辟彼东逝之川，汎汎不系之舟。\n浮云转薄心悠悠，有似客游难久留。"
        },
        {
            "标题": "燕京篇",
            "作者": "李攀龙",
            "内容": "燕京豪侠地，杯酒为君陈。双阙西山下，诸陵北海滨。\n蓟门行雨雪，黍谷变阳春。驺衍初临碣，荆轲故入秦。\n黄金来骏马，白璧售佳人。定鼎还先帝，千年正紫宸。"
        },
        {
            "标题": "崔驸马山池燕集得无字",
            "作者": "李攀龙",
            "内容": "主家池馆帝城隅，上客相如汉大夫。十里芙蓉迎剑舄，一樽风雨对江湖。\n桥边取石鲸飞动，台上吹箫凤有无。向夕不堪车马散，朱门空锁月明孤。"
        },
        {
            "标题": "夜度娘",
            "作者": "李攀龙",
            "内容": "侬来星始集，侬去月将夕。不是地上霜，无人见侬迹。"
        },
        {
            "标题": "罗山甫自晋徂齐见困盐官暂诣京师㩦家南还遂有此赠",
            "作者": "李攀龙",
            "内容": "十载青云迹渐疏，风尘作客意何如。服车垂老偏知骥，弹铗从工不为鱼。\n游子千金堪买赋，佳人五色漫裁书。江南蓟北俱摇落，那得樽前忆故庐。"
        },
        {
            "标题": "忆弟",
            "作者": "李攀龙",
            "内容": "新醪杨柳色，不醉欲何如。蓟北三春雁，山东二弟书。\n宦情閒遂浅，人事病全疏。未拟酬恩去，空令忆旧庐。"
        },
        {
            "标题": "朝退同子与望西霁雪怀南海梁公实广陵宗子相",
            "作者": "李攀龙",
            "内容": "骑省秋来叹二毛，还将白雪向君操。千峰曙色开金掌，并马寒光照锦袍。\n空翠欲浮仙阙动，晴云犹傍帝城高。初疑大庾梅花发，忽忆扬州八月涛。"
        },
        {
            "标题": "易水歌",
            "作者": "李攀龙",
            "内容": "缭天兮白虹，萧萧兮北风。壮士怒兮易水飞，羽声激兮云不归。"
        },
        {
            "标题": "五子诗 其二 吴明卿",
            "作者": "李攀龙",
            "内容": "吴生荡涤士，明德复何早。高举凌风翮，青云漫浩浩。\n良士冠带会，斗酒弄辞藻。一弹中清商，下里难为好。\n知音率已稀，隐几存吾道。众言纷盈庭，胶漆各自保。\n掩耳走淆乱，褰裳度潢潦。骂坐岂尽狂，流俗令人老。\n陆沈金马门，怀袖谏书草。白日有弃捐，游子悲不造。"
        },
        {
            "标题": "赠刘将军",
            "作者": "李攀龙",
            "内容": "忆醉卿家春草芳，征轺信宿向渔阳。行间旧识千夫长，毂下新推六郡良。\n白马从军明月塞，黄金结客少年场。何时更出追风骑，策尔持缨请建章。"
        },
        {
            "标题": "送恽员外按察郢中",
            "作者": "李攀龙",
            "内容": "醉拥骊驹不可留，送君花发凤凰楼。青春开府西陵色，到日登台北雁愁。\n寒雨远分荆楚望，白云无尽汉江流。共知人世悲难合，傥得隋珠莫暗投。"
        },
        {
            "标题": "幽州马客吟歌 其一",
            "作者": "李攀龙",
            "内容": "客从幽州来，百万为摴蒱。钱自它人有，意气良所无。"
        },
        {
            "标题": "幽州马客吟歌 其四",
            "作者": "李攀龙",
            "内容": "南山固言高，上有北流泉。女儿固言好，须得郎自怜。"
        },
        {
            "标题": "幽州马客吟歌 其三",
            "作者": "李攀龙",
            "内容": "自怜十指镮，玉壶不离手。女儿行无赖，故劝郎君酒。"
        },
        {
            "标题": "幽州马客吟歌 其二",
            "作者": "李攀龙",
            "内容": "今日但一掷，何言无所持。庭前两走马，千里任君骑。"
        },
        {
            "标题": "五日同子相游天宁寺",
            "作者": "李攀龙",
            "内容": "四海携名士，弥天得上方。綵丝还令节，白马自开皇。\n挥拂灵花里，摊经祗树傍。灯轮侵日出，塔影入云藏。\n净土殊幽事，清斋复妙香。幻知看绂冕，静欲厌词章。\n薜荔来风雨，杉松接渺茫。人间空竞渡，未解问慈航。"
        },
        {
            "标题": "游仙曲",
            "作者": "李攀龙",
            "内容": "一听黄竹写歌钟，人醉秦台十二重。琪树花开巢孔雀，瑶池水煖出芙蓉。"
        },
        {
            "标题": "殿卿乞酒作此寄报 其二",
            "作者": "李攀龙",
            "内容": "新开金掌露华香，赠尔梁园唤客尝。酒赋若还遗此品，可须浮白劳邹阳。"
        },
        {
            "标题": "拂衣行答元美",
            "作者": "李攀龙",
            "内容": "五原驱车兴殊浅，三秦卧病秋云高。束带那能见长吏，谈经何以随儿曹。\n上书一日报明主，愿乞骸骨归蓬蒿。小臣采薪业不佞，闻道巢由亦已逃。\n拂衣中原风雨来，群公祖帐青门开。二疏一去三千载，大夫未老宁贤哉。\n新乡城西重回首，当时叱驭其人走。路傍伏谒莫敢动，囊里俸钱君但取。\n此辈交情虽可见，吾徒大名终在口。于今偃息南山陲，闭户不令二仲知。\n负海少年大跋扈，遣使问我抽簪期。百尔不分一狂客，余发种种何能为。\n玄经半卷常自诵，浊酒千钟醉不疑。五子江湖正漂泊，黄鹄摩天慕者谁。"
        },
        {
            "标题": "登省中楼望西山晴雪",
            "作者": "李攀龙",
            "内容": "忽见西山雪，高楼重倚阑。数峰城上出，落日署中寒。\n佳色繁天㐲，清光切露盘。小臣操郢曲，愿献圣人看。"
        },
        {
            "标题": "羽林郎",
            "作者": "李攀龙",
            "内容": "从军少年场，富贵归故乡。一拜羽林骑，鞍马自生光。"
        },
        {
            "标题": "送陆从事赴辽阳",
            "作者": "李攀龙",
            "内容": "御苑东风吹客过，共看芳草有离珂。西山晴雪鸿边尽，北海春云马上多。\n地险时窥玄菟郡，天骄夜遁白狼河。知君幕下参高画，诸将何时议止戈。"
        },
        {
            "标题": "郡斋同元美赋得遗字",
            "作者": "李攀龙",
            "内容": "城上西山黯黯，斋中秋草离离。风尘微禄相误，疏拙除书自遗。\n落日故人对酒，白云仙吏裁诗。萧条回首何处，徙倚论心此时。"
        },
        {
            "标题": "吴舍人丧内 其二",
            "作者": "李攀龙",
            "内容": "可怜御沟水，见此白头吟。病客思江郡，词臣在上林。\n春风动花树，秋月散清砧。唯有陵阳泪，知君抱玉心。"
        },
        {
            "标题": "郡斋同元美赋得明字",
            "作者": "李攀龙",
            "内容": "落日千山短发明，萧条转见故人情。时危小郡徵求少，秋到高斋卧理清。\n岂谓文章妨遇合，深知偃蹇负平生。论心对我杯中物，握手看他世上名。\n遂使浮云愁大陆，何来二子在孤城。风尘如此仍为守，愧尔新诗满帝京。"
        },
        {
            "标题": "郡斋与元美赋",
            "作者": "李攀龙",
            "内容": "握手今何在，高斋共此樽。众人方睥睨，二子向乾坤。\n经术从吾浅，诗名得尔尊。当时杨马辈，谁复在金门。"
        },
        {
            "标题": "元日早朝",
            "作者": "李攀龙",
            "内容": "禁城春色引朝天，接迹夔龙近法筵。云里金茎通御气，宫中玉树隐祈年。\n西山亭障遥临蓟，朔漠旌旗满护燕。闻道至尊歌白雪，小臣还献郢人篇。"
        },
        {
            "标题": "郡斋同元美赋得桥字",
            "作者": "李攀龙",
            "内容": "山色秋停使者轺，孤城何处不萧条。请看襄子宫前水，依旧东流豫让桥。"
        },
        {
            "标题": "铙歌 其十七 远如期",
            "作者": "李攀龙",
            "内容": "远如期，宜四海。皇帝日月所置，有甘露三载。单于自归大佳以万人，稽首陛下北藩臣。\n左右贤王奉国珍，谒者令引之乡殿陈。橐佗拉沓，就羽蒙戎。\n酪酒乃是阏氏之所饮，駃騠生自余吾中。将进酒，顾其豪，挠以留犁径路刀。\n何用赐之，黄金犀毗，赤绨锦袍。扶伏沮泽，曾不知天子神灵。\n从今以往，但居光禄塞下不愿归庭。"
        },
        {
            "标题": "怨诗行",
            "作者": "李攀龙",
            "内容": "荆山何岩岩，白璧何齿齿。圭璋满朝廷，尔胡独在此。\n千载抵尘沙，一抱即知己。瓦砾生目中，众人纷所指。\n五都当一顾，三献不得理。一刖藏白虹，再刖涸沂水。\n玉石苟不分，安用存吾趾。昭王遣使问，慷慨不可止。\n一剖属白虹，再剖折沂水。至今为宗器，天下称其美。\n愿以陵阳侯，还之乐正子。"
        },
        {
            "标题": "远游篇",
            "作者": "李攀龙",
            "内容": "乘蹻万里外，言造太微庭。云霞曜朱阙，日月夹丹棂。\n群后俨金止，仙女纷玉亭。随风列以雨，出窈而入冥。\n沆瀣飞素液，芝草不复零。虹霓为我带，杂佩摇华星。\n濯缨河汉流，清波正泠泠。俯视世间人，汎汎如浮萍。"
        },
        {
            "标题": "早春元美公实访茂秦华严精舍同赋",
            "作者": "李攀龙",
            "内容": "招提多病客，拥褐世间情。法自传灯得，诗先卓锡成。\n年光云树丽，春昼雨花明。若许东林住，还携漉酒生。"
        },
        {
            "标题": "早夏示殿卿二首",
            "作者": "李攀龙",
            "内容": "湖上青山绕屋斜，萧条重枉使君车。到来纵遣柴门闭，只在东邻卖酒家。"
        },
        {
            "标题": "秋夜白雪楼赠周公瑕",
            "作者": "李攀龙",
            "内容": "日落风清竹树林，一樽飞阁敞秋阴。才逢狗监人先老，能到龙门客自深。\n海上共悬明月梦，山中堪赠白云心。阳春寡和休言误，此夕因君作楚吟。"
        },
        {
            "标题": "许殿卿郭子坤见枉林园 其二",
            "作者": "李攀龙",
            "内容": "佳客即良夜，此会安可期。结发为兄弟，晤言今在兹。\n层台挺浮云，河汉宛其垂。积阴濯列宿，三五正参差。\n前山殿影乱，雨势坐已移。皎月出平陵，徘徊当照谁。\n清光澄暑气，飒若撤长帷。潦水明树间，流飙澹华榱。\n零露响空林，蟪蛄以鸣悲。世路良独难，斗酒多所宜。\n达人忌荣名，千载同一时。"
        },
        {
            "标题": "许殿卿郭子坤见枉林园 其一",
            "作者": "李攀龙",
            "内容": "明时再婴疾，隳官此悠悠。永言命沮溺，二子乃从游。\n田家何所有，樽酒结绸缪。散发坐园中，辘轳牵寒流。\n击我青门瓜，聊且充庶羞。雨气荡暄浊，披襟御南楼。\n开轩纳山色，馀映一以收。云霞罗四隅，烟火蔽林丘。\n伏阴秀禾黍，饷妇媚田畴。西望华阳宫，若见清河舟。\n登临信亦美，旷然销人愁。愿君爱景光，多暇还相求。"
        },
        {
            "标题": "送李司封谪广陵",
            "作者": "李攀龙",
            "内容": "明光起草羡青春，服药求仙笑此身。白首云霄空荐士，黄金湖海未逢人。\n广陵鸿雁来秋色，寒雨江枫度逐臣。见说故园湘上水，懒将词赋吊灵均。"
        },
        {
            "标题": "侠客行为子与赠吴生",
            "作者": "李攀龙",
            "内容": "本自吴越冶游郎，结交燕蓟少年场。长裾不曳朱门里，樗蒱大叫青楼旁。\n被酒目摄羽林骑，拥金作使邯郸倡。弟畜灌夫，师事田光。\n得意一言，失意一言。相怨一方，相慕一方。男儿过逢好惊座，世事握龊宁陆梁。\n姓名何惜借轻薄，出处未须论侯王。亲知犹向隅，有钱徒充囊。\n雠家犹戴天，有客徒满堂。猛虎可值，俗子莫当。平生片心照秋水，明日报恩还故乡。"
        },
        {
            "标题": "戏赠张茂才 其二",
            "作者": "李攀龙",
            "内容": "张郎新制合欢衾，醉拥红颜烛影深。别有洞房双玉妾，吹箫自和白头吟。"
        },
        {
            "标题": "赠周真阳明府",
            "作者": "李攀龙",
            "内容": "仙令风流百里才，谈经新自蜀天回。彩毫忽动梁园色，丹灶还邻叶县开。\n琴里春生桐柏水，月明人在景夷台。只今汝颍高贤聚，为有郎官一宿来。"
        },
        {
            "标题": "送丰城杜少府谪滇南",
            "作者": "李攀龙",
            "内容": "共惜投荒万里天，当朝起草事空传。主恩绿鬓神仙尉，客梦青云侍从年。\n盘水秋帆开瘴疠，黔阳春树隔风烟。孤臣自有丰城剑，遥夜思家向斗边。"
        },
        {
            "标题": "戏赠张茂才 其一",
            "作者": "李攀龙",
            "内容": "自爱花枝掌上红，蛾眉如月绾春风。须知粉黛随时变，多恐张郎画未工。"
        },
        {
            "标题": "刘太保文安公挽章 其一 赠谥",
            "作者": "李攀龙",
            "内容": "上公沾异典，美谥表馀恩。文并三光丽，安同五岳尊。\n朝廷先达在，社稷大名存。庙议当时事，称天有世孙。"
        },
        {
            "标题": "张驾部宅梅花",
            "作者": "李攀龙",
            "内容": "仙郎雪后建章回，清夜西堂拥上才。笛里春愁燕塞满，梁间月色汉宫来。即看芳树催颜鬓，莫厌寒花对酒杯。共忆故人江北望，因君罢赋倚徘徊。"
        },
        {
            "标题": "长陵",
            "作者": "李攀龙",
            "内容": "明禋趋岁序，陟降俨昭回。容物中原在，乾坤北极开。\n松楸千骑入，风雨百灵来。共话犁庭役，遗兮重可哀。"
        },
        {
            "标题": "过殿卿山房咏牡丹 其一",
            "作者": "李攀龙",
            "内容": "相国园亭种牡丹，枝枝风雨怨春寒。主人车马城中惯，知傍谁家锦障看。"
        },
        {
            "标题": "送刘员外使黔中",
            "作者": "李攀龙",
            "内容": "牂牁万里越王台，北眺中原秋色来。江嶂忽分三楚断，海天不尽百蛮开。\n白云使者乘轺过，金马祠官拥节回。为泛昆明誇上苑，令知汉主自雄才。"
        },
        {
            "标题": "捉搦歌 其三",
            "作者": "李攀龙",
            "内容": "邯郸城南夜逆旅，楼头十五谁家女。可怜白马空儃伫，不见其人但闻语。"
        },
        {
            "标题": "捉搦歌 其四",
            "作者": "李攀龙",
            "内容": "骏马凭陵粟在口，男儿精神钱在手。何不结伴日沽酒，出臂苍鹰使黄狗。"
        },
        {
            "标题": "捉搦歌 其二",
            "作者": "李攀龙",
            "内容": "东家女儿大狡狯，屋里烧香出墙外。供养世尊作佛会，愿得百媚无菑害。"
        },
        {
            "标题": "捉搦歌 其一",
            "作者": "李攀龙",
            "内容": "仕宦还须论知己，结交还须论君子。男儿失意悔人指，老女不嫁难为理。"
        },
        {
            "标题": "紫骝马歌 其四",
            "作者": "李攀龙",
            "内容": "对客读短书，慷慨不能止。拔剑出门去，报雠燕市里。"
        },
        {
            "标题": "送吴峻伯之楚",
            "作者": "李攀龙",
            "内容": "才子风流满禁林，传经海岱主恩深。诸生自纪衔鱼事，千里谁知相马心。\n王气日随江汉转，方城春压洞庭阴。怜君宦迹偏形胜，四十参藩岂滞淫。"
        },
        {
            "标题": "殿卿示乐府序小诗报",
            "作者": "李攀龙",
            "内容": "知音千载事，君适赏心同。从此三都赋，人传左太冲。"
        }
    ],
    "对话内容": [
        {
            "Dialogue": "{\n    角色名:其他官员 \n    动作:(微微点头，目光炯炯)\n    讲话:李主事，您今日所提之计，实乃治国安民之良策，然则此举是否能得上层之支持，尚待斟酌。\n}\n{\n    角色名:李攀龙 \n    动作:(双手微微合十，语气坚定)\n    讲话:诸位同仁，吾言此策，非但为我朝选拔贤才之良机，更为百姓谋求福祉之必要。科举之制，诚能使更多才德之士登堂入室，施展才华。若能以此为纲，辅以清明之吏治，必能使我大明国运昌盛，民生安乐。然若无众人之支持，此策难以成行。诸君可否共论此策之利弊，以便日后更好地推行？\n}"
        },
        {
            "Dialogue": "{\n    角色名:王世贞 \n    动作:(手握笔杆，神情专注)\n    讲话:李兄，近来可好？吾收悉尔所作之诗，实乃字字珠玑，令人陶醉。然余曰德之才华，亦令我心生佩服，二位相交，必是一段佳话。\n}\n{\n    角色名:李攀龙 \n    动作:(轻轻叹息，思绪飞扬)\n    讲话:王兄，承蒙夸赞，然余曰德之才华，确实让人叹为观止。每每与之对吟，仿佛置身于一幅春景之中，心中自有一番澎湃之感。对于友谊，吾心中倍感珍视，愿能常与君共叙此情，互为砥柱，共谱诗篇。\n}"
        },
        {
            "Dialogue": "{\n    角色名:徐氏 \n    动作:(温柔一笑，眼中闪烁)\n    讲话:夫君，邻家小儿参加科举，您是否觉得应该引导他去书院求学？\n}\n{\n    角色名:李攀龙 \n    动作:(抚摸下巴，沉思片刻)\n    讲话:妻子，尔所言极是。科举乃是出仕之途，书院更是人才辈出的摇篮。回忆我昔日，求学时艰辛但乐趣无穷，若能引导此子，必能为他铺设通往光明前途之路。且此事非我一人之责，需全家共同关注与支持，方可成事。吾愿与汝共为此子铺路，以期他日成材之时，能为家族争光。\n}"
        },
        {
            "Dialogue": "{\n    角色名:余曰德 \n    动作:(举杯邀饮，微笑相迎)\n    讲话:李兄，春光明媚，何不共吟一首，抒发心中之情？\n}\n{\n    角色名:李攀龙 \n    动作:(朗声吟诵，抚掌而呼)\n    讲话:余兄所言极是，春色满园关不住，佳句随风飘四方。今我即兴作一首，愿兄来接韵，共赴这春日的盛宴。诗曰：“桃花流水窅然去，别有天地非人间。”愿与君共赏此景，抒怀共鸣，方可成就此番雅会之盛。\n}"
        },
        {
            "Dialogue": "{\n    角色名:宗臣 \n    动作:(手捧信笺，神情恭敬)\n    讲话:李先生，久闻您对我新作的赞赏，实令我倍感荣幸，然不知您对当下文坛之风气有何高见？\n}\n{\n    角色名:李攀龙 \n    动作:(微微一笑，语气温和)\n    讲话:宗兄所作之文，笔力遒劲，意境深远，实乃文坛之瑰宝。然当下文坛，似乎浮躁之风日盛，真才实学之士渐被埋没。吾以为，文学应以真情实感为根基，唯有如此，方能传承千古，流芳百世。然以此为引，愿与兄共勉，互相砥砺，求得更高之境界。\n}"
        },
        {
            "Dialogue": "{\n    角色名:知府A \n    动作:(低声细语，满脸期待)\n    讲话:李大人，顺德府之治理，您有何良策，愿与诸位分享？\n}\n{\n    角色名:李攀龙 \n    动作:(胸有成竹，抬头自信)\n    讲话:诸位，我在顺德府任职期间，始终以清廉公正为治，深知民心乃治国根本。治理之法，非一朝一夕之功，需常以民生为重，设法减轻百姓负担，鼓励士人兴学，方可培养德才兼备之人才。我愿与诸位分享经验，携手共进，为顺德府的繁荣昌盛而努力。\n}"
        },
        {
            "Dialogue": "{\n    角色名:李登龙 \n    动作:(兴奋不已，语调激昂)\n    讲话:大哥，您在官场之上，真是令人敬佩，您觉得我们兄弟该如何共同进步？\n}\n{\n    角色名:李攀龙 \n    动作:(目光坚定，语气鼓励)\n    讲话:弟弟，兄弟之间应相互扶持，共同进步。无论身处何职，皆应以家族之荣光为重，努力求学，提升自身素养。吾愿与你及李跃龙共勉，定期相聚，分享各自的见闻与经验，互相启发，方能在仕途之上携手共进，成为家族之骄傲。\n}"
        },
        {
            "Dialogue": "{\n    角色名:李先芳 \n    动作:(认真思索，神情凝重)\n    讲话:李兄，近来可好？顺德府之事如何，是否顺利？\n}\n}\n{\n    角色名:李攀龙 \n    动作:(神情柔和，语气关切)\n    讲话:李兄，顺德府之事，虽有波折，但我已尽力而为。近日政务繁忙，然心中常挂念家族之事，愿与兄长共叙家族情谊，互相鼓励，望能共同进步，传承家族之美德，所托之事，必不敢怠慢。\n}"
        },
        {
            "Dialogue": "{\n    角色名:王宗沐 \n    动作:(斟酒自饮，笑容满面)\n    讲话:李兄，今日与您对诗，真是乐事，您可否再吟一首，令我也来接韵？\n}\n{\n    角色名:李攀龙 \n    动作:(轻轻一笑，手握酒杯)\n    讲话:宗兄所言极是，今我再作一首，愿与君共襄盛举。诗曰：“月照孤舟逐浪行，心随风起寄情长。”愿兄共吟此句，携手共度良宵，展现文人风采，亦为我二人之情谊添砖加瓦。\n}"
        },
        {
            "Dialogue": "{\n    角色名:殷士儋 \n    动作:(手捧书信，神情感激)\n    讲话:李先生，收到您的来信，令我倍感荣幸，您对我所作之铭文，实在过奖。\n}\n{\n    角色名:李攀龙 \n    动作:(真诚微笑，语气亲切)\n    讲话:殷兄，您之铭文言辞恳切，字字入心，吾感慨良多。友谊如泉涌，愿能常以此文相互勉励，共同进步。若有新作，敬请不吝赐教，我必珍视，传承此份情谊，愿二人同心，携手共创佳作。"
        }
    ]
}